<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0078">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0078</head>
        <author who="i-JKZyQwnfkbK1njmH7h7T4h">Karlsson, Ola (m) </author>
        <recipient who="i-JchxQfU1zc3XVbvadFgBSn">kulturminister Marita Ulvskog </recipient>
        <topic>statliga bolags försäljning av personuppgifter</topic>
        <docDate when="2001-11-15">den 15 november</docDate>
        <status when="unknown" byWhom="kulturminister Marita Ulvskog " byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GP1078</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:78 av Ola Karlsson (m) till kulturminister
          Marita Ulvskog om statliga bolags försäljning av personuppgifter
        </IPQ_title>
      </div>
      <div type="IPQuestionBody">
        <p xml:id="i-NmZv9gfBNoYdDzLb2P2UQs">
          Det helstatliga bolaget Teracom har startat dotterbolaget Boxer
          för att hyra ut mottagare (boxar) till det digitala marknätet
          för TV. Eftersom tittarna inte vill betala vad boxarna kostar
          har Boxer infört stora subventioner för dem som köper eller hyr
          en box. För att finansiera verksamheten räknar därför Boxer med
          flera intäktskällor. Dels uthyrning och försäljning, dels interaktiva
          TV-applikationer, dels portalen boxer.tv och dels försäljning
          av kunduppgifter.
        </p>
        <p xml:id="i-7TgMgwfY1YDUtvrrtXTnU3">
          För att få in pengar till kalaset har Boxer redovisat möjligheten
          att kunna sälja information om TV-tittarna. Boxer vill dels ha
          reklaminslag, dels starta en portal, liknande dem som finns på
          Internet. Boxer kommer att registrera tittarna varje gång de besöker
          reklaminslagen, och även registrera vilka hemsidor tittarna besöker
          via portalen. Boxer kommer alltså att registrera allt det som
          varje tittare surfar till och tittar på via portalen. Bolaget
          kommer att ha tillgång till namn- och adressregister, och kommer
          därför att kunna erbjuda hugade spekulanter följande: "Mot betalning
          får ni information om vad Kalle Karlsson och Stina Svensson valt
          att titta på". Bolaget kommer att kunna sälja uppgifter om personen
          har besökt en porrsida, ett politiskt parti eller läkemedelsbolagets
          sida om psykofarmaka eller graviditetstest.
        </p>
        <p xml:id="i-U9dUiX1ekTotfvdx79PsH8">
          För att kunna titta på marksänd digital TV måste man i dag teckna
          ett köp eller hyresavtal med Boxer och Senda som innehåller en
          acceptans av bolagens allmänna villkor. Bland Boxers allmänna
          villkor finns bl.a. en passus om samtycke till behandling av personuppgifter
          m.m: "Personuppgifter som anges i detta avtal, [.] och sådan information
          som uppkommer genom att kunden nyttjar de tjänster som omfattas
          av detta Avtal kommer att behandlas av Boxer i ett eller flera
          automatiserade register. Ändamålet med behandlingen är att [.]
          samt överlåta såväl uppgifter som statistik och konsumentprofiler
          till tredje part för kommersiella bruk."
        </p>
        <p xml:id="i-W9m4EJbRioddytgFydAtV">
          Detta måste förhindras och stoppas. Jag anser det helt felaktigt
          att man ska vara tvungen att acceptera insamling och försäljning
          av personlig information för att kunna se på TV via det digitala
          marknätet. Ett statligt företag ska inte ägna sig åt sådant; helst
          inget annat företag heller. Försäljning av personuppgifter för
          att kunna subventionera statliga bolags försäljning av avkodare
          är skandalöst.
        </p>
        <p xml:id="i-Afthc4QtGWTwkNWq5m9pcF">
          Det finns också anledning att fråga sig om försäljning av personuppgifter
          är förenligt med ägarbolaget Teracoms bolagsordning.
        </p>
        <p xml:id="i-FxszxVP8rZL9VmWxSaLZoL">
          Vilka åtgärder avser statsrådet vidta med anledning av Boxers
          affärsplaner?
        </p>
      </div>
    </body>
  </text>
</TEI>
