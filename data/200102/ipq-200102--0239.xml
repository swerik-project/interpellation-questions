<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0239">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0239</head>
        <author who="i-UtrdG3TunFF2Q5dXbR45yN">Bergström, Harald (kd) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>lagen om gode män och förvaltare</topic>
        <docDate when="2002-02-06">den 6 februari</docDate>
        <status when="2002-02-19" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GP10239</external_id>
        <debate>
          <turn when="2002-02-19 18:23:39" duration="95">Justitieminister Thomas (S)</turn>
          <turn when="2002-02-19 18:25:11" duration="217">Harald Bergström (Kd)</turn>
          <turn when="2002-02-19 18:28:45" duration="48">Justitieminister Thomas (S)</turn>
          <turn when="2002-02-19 18:29:30" duration="131">Harald Bergström (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:239 av Harald Bergström (kd) till justitieminister
          Thomas Bodström om lagen om gode män och förvaltare
        </IPQ_title>
      </div>
      <div type="IPQuestionBody">
        <p xml:id="i-3Ydoy3dJQv5pYvcsU2pK2T">
          År 1995 genomfördes en stor förändring av de kapitel i föräldrabalken
          (FB) som rymmer bestämmelserna om god man och förvaltare. Redan
          när de infördes aviserades att de borde följas upp efter relativt
          kort tid. Som framgår av nedanstående beskrivning har ett flertal
          motioner under årens lopp påvisat ganska allvarliga brister som
          borde åtgärdas. I vanlig ordning förutsätter emellertid såväl
          riksdagens lagutskott som regeringen att bristerna verifieras
          och förklaras och att förslag till förbättringar tas fram genom
          en utvärdering eller en utredning.
        </p>
        <p xml:id="i-L9tNhQkECK4J9qf6AyY9Bk">
          Lagutskottets behandling av förslag och motionsyrkanden framgår
          nedan.
        </p>
        <p xml:id="i-FkxPGTjXELV6dq3i1Le9Pk">
          Lagutskottets behandling av godemansfrågor vid 1998/99 års riksmöte
        </p>
        <p xml:id="i-5S7D1KaCXccNfBessg9zs9">
          I inledningen av lagutskottets betänkande 1998/99:LU20 ges en
          sammanfattning av situationer då förordnande av en god man eller
          förvaltare är motiverad. Vidare beskrivs vad de ska och bör göra
          samt att de vanligen förordnas av överförmyndare och står under
          dennes tillsyn. Överförmyndaren står i sin tur under länsstyrelsens
          tillsyn.
        </p>
        <p xml:id="i-ELthZZbFjznPgFDbwHrr3H">
          I flera motioner påtalades problem och svårigheter med bestämmelserna.
          I nämnda betänkande skriver ett enigt utskott följande slutord:
          "Även om utskottet således inte är berett att förorda bifall till
          motionsyrkandena är det enligt utskottets mening angeläget att
          det arbete som påbörjades i början av 1998 (min kursivering) snarast
          mynnar ut i ett ställningstagande om hur den fortsatta uppföljningen
          och utvärderingen rörande 1995 års förmynderskapsreform skall
          bedrivas, och att en tidsplan för arbetet fastställs."
        </p>
        <p xml:id="i-7S3zzCCmuizof9Xiv8vgeN">
          Lagutskottets behandling av godemansfrågor vid 1999/2000 års
          riksmöte
        </p>
        <p xml:id="i-31J3GRiVD53q2MzLyJSboA">
          I lagutskottets betänkande 1999/2000:LU15 tas frågan om arvode
          till gode män och förvaltare upp på s. 18 och 19. Återigen uttalar
          ett enigt utskott att "det finns goda skäl att överväga en annan
          ordning än den nuvarande . och förutsätter att sådana överväganden
          kommer till stånd inom ramen för det påbörjade utvärderingsarbetet
          (min kursivering) av 1995 års förmynderskapsreform".
        </p>
        <p xml:id="i-9xtPW1kttK1QDzGQ3W9zxP">
          Lagutskottets behandling av godemansfrågor vid 2000/01 års riksmöte
        </p>
        <p xml:id="i-Vmy2Uez16qfYFWFKdhrvzo">
          I lagutskottets betänkande 2000/01:LU15 tas svårigheterna för
          gode män och förvaltare ånyo upp i samband med flera motionsyrkanden.
          På s. 28 konstaterar ett enigt utskott att det "finns anledning
          att ta den framförda kritiken på allvar, och utskottet anser för
          sin del att det är hög tid att bestämmelserna om god man och förvaltare,
          i enlighet med vad utskottet uttalade år 1995, nu blir föremål
          för en grundlig uppföljning och utvärdering".
        </p>
        <p xml:id="i-DNnNdJsA3pdHaUZqVKvAgv">
          Lagutskottets behandling av godemansfrågor vid 2001/02 års riksmöte
        </p>
        <p xml:id="i-Tyw2W89GrYhTC7H2jcy7L">
          I lagutskottets betänkande 2001/02:LU7 tas frågan upp för fjärde
          året i rad. På s. 6 skriver utskottet, också denna gång enigt,
          "När nu åter olika frågor om förmyndare, god man och förvaltare
          aktualiseras motionsvägen kan utskottet konstatera att det gått
          mer än sex år sedan de nya reglerna om förmynderskap, god man
          och förvaltare trädde i kraft. Utskottet har återkommande avstyrkt
          bifall till motioner på området med hänvisning till att regeringen
          aviserat en utvärdering av 1995 års förmyndarskapsreform. Såvitt
          utskottet känner till har emellertid något utvärderingsarbete
          ännu inte kommit igång." (min kursivering) Vidare: "Enligt utskottets
          mening är det nu synnerligen angeläget att regeringen snarast
          tar initiativ till en utvärdering" och slutligen "Utskottet förutsätter
          att regeringen snarast initierar den tidigare aviserade utvärderingen."
        </p>
        <p xml:id="i-SRK47hzUwB34rr8afAMdyy">
          Det är anmärkningsvärt att regeringen meddelar lagutskottet,
          år 1998, att ett av riksdagen begärt utvärderingsarbete har satts
          i gång för att därefter flera år senare, år 2001, erkänna att
          något sådant arbete inte kommit i gång. Hanteringen tyder på en
          för regeringen besvärande nonchalans av riksdagen.
        </p>
        <p xml:id="i-2344qTUbRd1bhxffnsWUKQ">
          Jag har vid möte med Godemansföreningen i Växjö fått flera svårigheter
          beskrivna. Det gäller frågor som t.ex. huvudmannens arbetsgivaransvar
          för gode mannen, arvodering av gode män, redovisningsanhopningar
          hos överförmyndarna medförande lång väntan på arvodesutbetalning
          (upp till ett år), försäkrings- och ansvarighetsfrågor om något
          fel oavsiktligt begås av god man eller förvaltare, m.m.
        </p>
        <p xml:id="i-VJn5t49f88He8GEmQWE8WR">
          De svårigheter gode männen upplever gör att rekrytering av nya
          gode män försvåras avsevärt. Oomtvistat är behovet av gode männens
          och förvaltarnas ansvarsfulla arbete och omsorg om huvudmännens
          bästa varför vi är många som, liksom lagutskottet, anser det ytterst
          angeläget att arbetet med sikte på förbättringar av regelverket
          omedelbart kommer till stånd.
        </p>
        <p xml:id="i-8rqAPGSXnP7tgrgznSSxMu">
          Vilka åtgärder avser ministern vidta för att utvärdera 1995 års
          förmyndarskapsreform?
        </p>
      </div>
    </body>
  </text>
</TEI>
