<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0215">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0215</head>
        <author who="i-FKLdFezw4jPcBcpexqvUyJ">Olsson, Kent (m) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>idrotten i skolan</topic>
        <docDate when="2002-01-29">den 29 januari</docDate>
        <status when="2002-02-05" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GP10215</external_id>
        <debate>
          <turn when="2002-02-05 19:35:09" duration="192">Utbildningsminister Thom (S)</turn>
          <turn when="2002-02-05 19:38:17" duration="250">Kent Olsson (M)</turn>
          <turn when="2002-02-05 19:42:23" duration="106">Utbildningsminister Thom (S)</turn>
          <turn when="2002-02-05 19:44:06" duration="227">Kent Olsson (M)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:215 av Kent Olsson (m) till utbildningsminister
          Thomas Östros om idrotten i skolan
        </IPQ_title>
      </div>
      <div type="IPQuestionBody">
        <p xml:id="i-VvjLtd581JVVcVKgEnzV5A">
          Svenska elever har få veckotimmar i ämnet idrott. I Europa har
          endast Irland färre antal idrottstimmar än Sverige i skolan. Svenska
          skolbarn idrottar också allt mindre över huvud taget. En av fem
          elever på grundskolan och gymnasiet motionerar aldrig, vare sig
          på egen hand eller i organiserad form. Det finns också uppgifter
          som visar att de barn som motionerar minst på fritiden också är
          de som har lägst närvaro på idrottstimmarna i skolan. Skolan har
          därför en viktig roll att spela när det gäller ungdomars idrottande.
          Mot den bakgrunden är det olyckligt att skolan minskat sitt ansvar
          för barnens fysiska hälsa.
        </p>
        <p xml:id="i-8NuogY4BHwVL9N3QTA5U9C">
          Utvecklingen i den svenska skolan när det gäller antalet idrottstimmar
          har varit negativ under en lång tid. För gymnasieskolan är antalet
          faktiska idrottstimmar mindre än en timme per vecka, en minskning
          från de fyra timmar som eleverna hade för 40 år sedan. För grundskolan
          är utvecklingen liknande, om än inte lika dramatisk. Det finns
          i dag elever i gymnasieskolan som helt saknar undervisning i idrott
          och hälsa i de högre årskurserna.
        </p>
        <p xml:id="i-LZny8W4yktLgG4D9t8bkmx">
          Minskning av idrottstimmarna i skolan går inte spårlöst förbi.
          Alltfler barn och ungdomar lider i dag av övervikt, enligt uppgift
          är det så många som var fjärde tioåring som lider av övervikt.
          Om denna utveckling fortsätter riskerar alltfler drabbas av de
          följdsjukdomar som övervikt kan leda till.
        </p>
        <p xml:id="i-Joww7L4txCviG1mxeU5HpZ">
          Aftonbladet har i ett antal artiklar skildrat den svenska skolidrotten,
          och ger ett antal intressanta exempel på vad den minskade fysiska
          aktiviteten lett till. I en av artiklarna står bl.a. följande:
          "Många barn har aldrig varit andfådda, och tror att det är farligt."
          Vidare ges exempel från gymnasieskolan: "Pojkar som skulle bli
          byggjobbare kunde inte balansera på ett ben i mer än två sekunder.
          Flickor på vårdinriktade utbildningar som förväntades göra tunga
          lyft saknade den bål- och bukstyrka som ryggen kräver och klarade
          inte att göra en enda sitt-upp."
        </p>
        <p xml:id="i-WWfwuz3AkFhG34Fs1yFLhb">
          Det finns ett klart samband mellan minskat idrottande och ökande
          fetma bland barn och ungdomar. Detta är naturligtvis inte enbart
          skolans ansvar, ungdomar måste aktiveras fysiskt även på fritiden,
          men det minskade idrottandet i skolan gör ju inte saken bättre
          @ utan värre.
        </p>
        <p xml:id="i-CUYa3Aep3JZyfegWAb9gTc">
          Idrott på schemat för även med sig andra positiva effekter. Det
          är helt klart att regelbundet idrottande höjer även den intellektuella
          prestationsgraden.
        </p>
        <p xml:id="i-TxsJCCJo3WnccQ4CzN2SxT">
          Jag vill mot bakgrund av ovanstående fråga utbildningsministern
          följande:
        </p>
        <p xml:id="i-LWCA7z6kMPe9q79UVgp4Ga">
          1. Vilka åtgärder avser utbildningsministern vidta för att öka
          antalet timmar i idrott och hälsa i skolan?
        </p>
        <p xml:id="i-HEUMUgZaCT8CEXcNWBq1o6">
          2. Vilka åtgärder avser utbildningsministern vidta för att metodutveckla
          ämnet idrott och hälsa så att alla elever verkligen deltar i undervisningen?
        </p>
      </div>
    </body>
  </text>
</TEI>
