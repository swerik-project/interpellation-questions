<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0487">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0487</head>
        <author who="i-4SAiMdwrEthd2M8z2yjtkv">Narti, Ana Maria (fp) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>invandrares preparandkurser</topic>
        <docDate when="2002-04-26">den 26 april</docDate>
        <status when="2002-06-03" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GP10487</external_id>
        <debate>
          <turn when="2002-06-03 15:30:12" duration="183">Utbildningsminister Thom (S)</turn>
          <turn when="2002-06-03 15:33:12" duration="259">Ana Maria Narti (Fp)</turn>
          <turn when="2002-06-03 15:37:28" duration="189">Utbildningsminister Thom (S)</turn>
          <turn when="2002-06-03 15:40:33" duration="257">Ana Maria Narti (Fp)</turn>
          <turn when="2002-06-03 15:44:47" duration="137">Utbildningsminister Thom (S)</turn>
          <turn when="2002-06-03 15:47:01" duration="75">Ana Maria Narti (Fp)</turn>
          <turn when="2002-06-03 15:48:13" duration="81">Utbildningsminister Thom (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:487 av Ana Maria Narti (fp) till utbildningsminister
          Thomas Östros om invandrares preparandkurser
        </IPQ_title>
      </div>
      <div type="IPQuestionBody">
        <p xml:id="i-UeaaiTR7DTxorhfVyfaDPm">
          Höstbudgeten för 2002 anvisade 10 miljoner kronor för teoretisk
          och praktisk utbildning vid universitet och högskolor för invandrare
          med utländsk högskoleutbildning. Denna satsning som beräknas täcka
          en period av tre år bör tas emot som en positiv del i kampen för
          integration: En av segregationens mest uppenbara sidor är det
          svenska arbetslivets oförmåga att utnyttja kunskap och arbetslivserfarenhet
          hos andra människor från andra kulturer. De utbildningar som nu
          blir möjliga @ fast i för blygsam utsträckning, 10 miljoner grundar
          få experiment och ett litet antal lärarinsatser @ kan ha värdet
          av pilotprojekt inför en framtida större öppning av den akademiska
          världen inför landets nya invånare med utbildningar från andra
          länder. Också en nyligen presenterad skrivelse från regeringen
          2001/02:129 Integrationspolitik för 2000-talet tar upp denna nya
          satsning som en viktig del i arbetet för förbättrade relationer
          mellan majoritetssamhället och olika nya minoriteter.
        </p>
        <p xml:id="i-RwJj8LWBk2e3dYoontFvZq">
          En termin har gått efter att höstbudgeten blev känd. De nya utbildningarna
          bör vid den tidpunkt denna interpellation skrivs befinna sig i
          en avancerad planeringsfas. En del frågor bör ställas om denna
          satsning ska ge god utdelning.
        </p>
        <p xml:id="i-KWWn1VetFcAEtGedMNiKKU">
          Flera undersökningar och rapporter har under de senaste åren
          visat att kommunikationen mellan å ena sidan majoritetssamhällets
          myndigheter, institutioner och organisationer och å andra sidan
          stora grupper invandrare är att betrakta som mycket bristfällig
          och i vissa fall obefintlig. (Jag nöjer mig här med att citera
          den stora utredningen om brandkatastrofen i Göteborg och IFAU-rapporten
          om bemötande av invandrarkvinnorna på arbetsförmedlingarna.)
        </p>
        <p xml:id="i-UrCLQzCx2Qe4gWtDt514Go">
          Denna bristande och i många fall frånvarande kommunikation hotar
          att avsevärt försvåra planeringen och genomförandet av preparandkurser
          på högskolenivå. För att förbereda studieplaner och rekrytera
          lämpliga deltagare till kurser som ger goda resultat måste man
          med stor tydlighet förutse vilka behov i arbetslivet dessa utbildningar
          ska tillfredsställa och samtidigt klargöra vilka brister och svaga
          kompetenser hos potentiella studerande utbildningarna rättar till.
          Det är antagligen svårt att med framgång framställa kursplaner
          och arbetsmoment i frånvaro av kommunikation med målgruppen, utan
          en klar bild över de potentiella studenternas utgångsläge.
        </p>
        <p xml:id="i-5icRk25WbtX8AsXnLJvPDp">
          Enligt min uppfattning kan en lyckad satsning av denna sort inte
          växa på tillräckligt stark grund om målgruppen @ högt utbildade
          invandrare som inte har lyckats ta sig in i sitt yrke i Sverige
          @ enbart betraktas som passiva åtgärdsobjekt. Den bästa vägen
          till en skapande planering och ett framgångsrikt genomförande
          går redan i inledningsfasen genom en dialog med de berörda om
          konkreta samarbetsmoment.
        </p>
        <p xml:id="i-DKR2BdFgpZPZ9YwPuCAz4E">
          I invandrarbefolkningen existerar i dag arbetsgrupper och organisationer
          som redan har engagerat sig @ trots stora svårigheter @ i ansträngningen
          att öppna krävande yrkesområden för landets nya invånare med akademisk
          bakgrund. Dessa arbetsgrupper och organisationer kan bli universitetens
          och högskolornas bästa samtalspartner när det gäller en analys
          av gruppernas behov och en programmering av utbildningar som samtidigt
          tillfredsställer dessa behov och svarar på de krav som det svenska
          arbetslivet ställer.
        </p>
        <p xml:id="i-DTaxywbJge8KRuhS9UPgoX">
          1. Vilka åtgärder tar Utbildningsdepartementet för att överbrygga
          avståndet mellan minoritetsgrupper och universitet och högskolor
          i förberedelserna av nya målgruppsinriktade utbildningar?
        </p>
        <p xml:id="i-EESo1jkGG6LDbo5gL9aVby">
          2. Har aktiva invandrargrupper haft möjlighet att bidra med sina
          kunskaper till kursernas utformning och utveckling?
        </p>
      </div>
    </body>
  </text>
</TEI>
