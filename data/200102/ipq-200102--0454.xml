<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0454">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0454</head>
        <author who="i-SKjAmNScZ7eZ3a8Xy1J8hs">Larsson, Maria (kd) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>språkstudier i skolan</topic>
        <docDate when="2002-04-26">den 26 april</docDate>
        <status when="2002-06-03" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GP10454</external_id>
        <debate>
          <turn when="2002-06-03 16:13:15" duration="258">Utbildningsminister Thom (S)</turn>
          <turn when="2002-06-03 16:17:29" duration="219">Maria Larsson (Kd)</turn>
          <turn when="2002-06-03 16:21:04" duration="220">Utbildningsminister Thom (S)</turn>
          <turn when="2002-06-03 16:24:41" duration="255">Maria Larsson (Kd)</turn>
          <turn when="2002-06-03 16:28:53" duration="154">Utbildningsminister Thom (S)</turn>
          <turn when="2002-06-03 16:31:24" duration="144">Maria Larsson (Kd)</turn>
          <turn when="2002-06-03 16:33:44" duration="486">Utbildningsminister Thom (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:454 av Maria Larsson (kd) till utbildningsminister
          Thomas Östros om språkstudier i skolan
        </IPQ_title>
      </div>
      <div type="IPQuestionBody">
        <p xml:id="i-Lspw5dTtjerB5cMcbWnvro">
          Svensk skola har hävdat sig bra i test såväl när det gäller svenska
          språket som engelskkunskaper. I undervisningen i svensk skola
          fästs stort avseende vid att kunna tala och bruka språket. Flertalet
          elever har också tidigare valt att läsa även ett C-språk på gymnasiet.
        </p>
        <p xml:id="i-UTxvCrgfgWF1pougHcGniy">
          Färre elever läser i dag moderna språk i gymnasieskolan. Det
          visar statistik om betyg i gymnasieskolan som Skolverket publicerat.
          Färre elever väljer också att läsa ett tredje främmande språk.
        </p>
        <p xml:id="i-J1MYQMQZdgtVBDiuywSuw2">
          Främst är det valet av tyska som minskat medan franska och spanska
          ökat något. Ett exempel är fortsättningskursen tyska B som elever
          som läst tyska i grundskolan kan välja på gymnasiet.
        </p>
        <p xml:id="i-6s7Y4KuFHTuUHrvad1ACYB">
          På naturvetenskapliga och samhällsvetenskapliga programmen hade
          35 % av eleverna slutbetyg i tyska B år 2000 jämfört med 1997
          då andelen var 50 %. På de flesta andra nationella program är
          det ovanligt att läsa andra moderna språk än engelska men även
          på dessa program har språkläsandet minskat.
        </p>
        <p xml:id="i-XsGjFhAitvCS3VussCqB6R">
          Våren 1997 fick 3 % betyg från B-kursen i ett fortsättningsspråk
          från grundskolan mot 1 % våren 2000. 5 % av eleverna fick betyg
          från ett nybörjarspråk i gymnasieskolan våren 1997, våren 2000
          var den andelen 3 %.
        </p>
        <p xml:id="i-8LRfLuykeRLLYEpANANEfJ">
          Kunskaper i främmande språk har stor betydelse för såväl individen
          som det svenska samhället. Det ger t.ex. möjlighet att kunna arbeta
          eller studera i andra europeiska länder.
        </p>
        <p xml:id="i-KQ9Sns6w5HuShuXD3BFrMT">
          I den nya gymnasieskolan ges en större valmöjlighet beträffande
          språkstudier. Man kan även på de mer teoretiskt inriktade programmen
          välja bort språk till förmån för annat ämne. I kombination med
          dagens betygssystem väljer alltfler elever bort de arbetskrävande
          kurserna i B- och C-språk om de inte är säkra på att få mycket
          bra betyg.
        </p>
        <p xml:id="i-KELa48hW8UyV9LVBJAo9Qg">
          Fler elever går därför i dag ut gymnasieskolan med mindre språkkunskaper
          än för bara fem år sedan. Det är oroväckande och en trend i fel
          riktning.
        </p>
        <p xml:id="i-KVxeZBQxAKPhF1Y82Wgr64">
          Gymnasiekommittén ska givetvis titta djupare på de frågeställningar
          som jag här tar upp men enligt det senaste tilläggsdirektivet
          ska kommitténs slutgiltiga redovisning ske först i december. Innan
          genomförandet av eventuella förslag på detta område kommer av
          allt att döma språkens ställning att försämras ytterligare.
        </p>
        <p xml:id="i-RKkDPSriBTKsRqiCFMfrmw">
          Våra invandrarelever har fördelen att ha ett annat språk med
          i bagaget när de börjar skolan. Det är viktigt att hemspråket
          får studeras så att individen får en aktiv tvåspråkighet. Det
          ger ökad kompetens för individen och ett mervärde för landet.
          Tyvärr är det dock bara ungefär 2 000 elever som våren 2000 fick
          betyg i modersmålskursen Individen och språkanvändningen. Det
          finns inte uppgift om hur många som skulle ha kunnat delta i kursen,
          dvs. hade ett annat modersmål än svenska, men ungefär 9 700 elever
          hade utländsk bakgrund.
        </p>
        <p xml:id="i-cRwVtXAXpFetMDLLaYUmF">
          Med hänvisning till det anförda vill jag ställa följande frågor
          till statsrådet Thomas Östros:
        </p>
        <p xml:id="i-MVNKJ8j1qdc1nkusommcDq">
          Vilka åtgärder avser statsrådet att vidta för att fler elever
          ska läsa språk i grund- och gymnasieskolan?
        </p>
        <p xml:id="i-M7FXt1SU6RAeE3yM3UULHv">
          Vilka åtgärder avser statsrådet att vidta för att stärka hemspråkets
          roll i skolan?
        </p>
        <p xml:id="i-UPvw4oe3Mnt5NrsE4SraFt"></p>
      </div>
    </body>
  </text>
</TEI>
