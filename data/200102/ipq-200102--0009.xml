<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0009">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0009</head>
        <author who="i-Ybw8JnrmHGCsqpipBke8a7">Oscarsson, Mikael (kd) </author>
        <recipient who="i-sS6VZTVNkCN6AHvZNaaYb">statsrådet Britta Lejon </recipient>
        <topic>Heby kommuns länstillhörighet</topic>
        <docDate when="2001-09-24">den 24 september</docDate>
        <status when="unknown" byWhom="statsrådet Britta Lejon " byWhomId="i-sS6VZTVNkCN6AHvZNaaYb" status="answered">besvarad</status>
        <external_id source="rdwebb">GP109</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:9 av Mikael Oscarsson (kd) till statsrådet
          Britta Lejon om Heby kommuns länstillhörighet
        </IPQ_title>
      </div>
      <div type="IPQuestionBody">
        <p xml:id="i-Y75gsiKsTxvDBuAVZTLqGH">
          I samband med 1998 års val anordnades en folkomröstning i Heby.
          Medborgarna hade att ta ställning till vilket län Heby kommun
          skulle tillhöra i framtiden. Resultatet av folkomröstningen blev
          att 57,7 % av de röstande valde alternativet Uppsala län och 39,9
          % alternativet Västmanlands län.
        </p>
        <p xml:id="i-YEfUgo3i7ZmwyQ4QsGrRV9">
          Med hänvisning till folkomröstningsresultatet beslutade ett enigt
          Heby kommunfullmäktige den 9 november 1998 att inge en framställan
          till regeringen att Heby kommun snarast överförs till Uppsala
          län.
        </p>
        <p xml:id="i-FB43epTzn1uL5tcxv1Hnby">
          Denna framställan överlämnades i december 1998 av regeringen
          till Kammarkollegiet. Kollegiet inhämtade remissyttranden från
          Länsstyrelsen i Västmanlands län, Länsstyrelsen i Uppsala län,
          Landstinget i Västmanlands län och Landstinget i Uppsala län.
          Efter att beaktat dessa uppdrog kollegiet i juni 1999 åt Svenska
          Kommunförbundet att utreda förutsättningarna för ett byte av landsting
          för Heby kommun. Sammanfattningsvis kan man säga att kommunförbundet
          inte såg några avgörande hinder för ett länsbyte för Heby kommun.
        </p>
        <p xml:id="i-DmquRpicvKgpHXcAkJTYcV">
          I oktober 2000 kom Kammarkollegiet med sitt yttrande i frågan.
          Kollegiet gjorde bedömningen att en överföring av Heby kommun
          från Västmanlands läns landsting till Uppsala läns landsting innebär
          fördelar ur näringsgeografisk synvinkel. Heby ingår redan i Uppsala
          lokala arbetsmarknad. Även med avseende på andra näringsgeografiska
          faktorer är sambandet med Uppsalaregionen starkt. En förändring
          skulle inte medföra några påtagliga ekonomiska konsekvenser för
          den enskilde kommunmedborgarens ekonomi. En majoritet av befolkningen
          förordar Uppsala län framför Västmanlands län. Vidare önskar Heby
          kommun genom sitt fullmäktige att en ändring sker. De näringspolitiska
          faktorerna samt befolkningens och kommunens önskan att byta län
          talar, enligt Kammarkollegiet, således för en ändring av läns-
          och landstingsgränsen för den del av Västmanlands läns landsting
          som utgörs av Heby kommun.
        </p>
        <p xml:id="i-4drrXFK4nfsu1oo54HF8Wb">
          I april 2001 avslog regeringen Heby kommuns länsbytesansökan.
          Främsta bevekelsegrunden var att en sådan indelningsändring skulle
          ha en negativ påverkan på sjukvården i Västmanland. Andra utredningar,
          exempelvis Kommunförbundets, menar att sjukvården inte alls skulle
          försämras.
        </p>
        <p xml:id="i-BuorYawzkajkCu3RB6YLjR">
          Kommunfullmäktige i Heby beslutade i juni 2001 att skicka in
          en förnyad ansökan sedan en majoritet i riksdagen antagit ett
          uttalande som uppmanade regeringen att följa folkviljan i Heby
          kommun. Riksdagsmajoriteten sade att en ny ansökan från Heby kommun
          att få byta från Västmanlands till Uppsala län från den 1 januari
          2003 borde regeringen bifalla.
        </p>
        <p xml:id="i-TtXHVjCqa55K8wT56asKk">
          Hebys nya länsbytesansökan diariefördes på Justitiedepartementets
          kommunenhet den 26 juni 2001. Kammarkollegiet fick den först den
          29 augusti. På Kammarkollegiet säger man att det inte framkommit
          något nytt och hänvisar till sitt förra utlåtande. Det är mycket
          anmärkningsvärt att regeringen legat på ansökan och därmed bromsat
          handläggningen.
        </p>
        <p xml:id="i-R7TMXgj9NB5SDh68cVN4PD">
          När Heby kommunfullmäktige, Svenska Kommunförbundet, Kammarkollegiet
          och majoriteten i riksdagen går på samma linje som folket i Heby
          och regeringen ändå väljer att inte tillåta detta, måste man ju
          fråga sig vilka skäl som egentligen ligger bakom regeringens ovilja
          till hebyborna.
        </p>
        <p xml:id="i-7nAGUrnwCm7977sqAr1ZV9">
          Mina frågor till statsrådet är således:
        </p>
        <p xml:id="i-B8AWcEAcPk94guz6EuEM4P">
          Avser statsrådet att tillmötesgå Heby kommuns nya ansökan, att
          övergå från att tillhöra Västmanlands län till att tillhöra Uppsala
          län?
        </p>
        <p xml:id="i-DjcG85rncXPu3sqf5dTSaE">
          Avser statsrådet att, i enlighet med riksdagens beslut i juni
          2001, skyndsamt bereda frågan så att länsbytet kan ske fr.o.m.
          den 1 januari 2003?
        </p>
      </div>
    </body>
  </text>
</TEI>
