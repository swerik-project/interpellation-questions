<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0348">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0348</head>
        <author who="i-49NsrGrr1mktuYaMtH4YAk">Artin, Murad (v) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>Israels övergrepp och krigföring mot det palestinska folket</topic>
        <docDate when="2002-04-04">den 4 april</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GP10348</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:348 av Murad Artin (v) till utrikesminister
          Anna Lindh om Israels övergrepp och krigföring mot det palestinska
          folket En kuslig logik
        </IPQ_title>
      </div>
      <div type="IPQuestionBody">
        <p xml:id="i-4M7qPX1DK9mB1nwU85n12S">
          En kuslig logik
        </p>
        <p xml:id="i-RELdCdPTs9Mf4er4o7Crh1">
          Den situation som i dag råder i Israel och Palestina inrymmer
          en kuslig logik som kan dra en outplånlig skam över den israeliska
          staten.
        </p>
        <p xml:id="i-RE6eucF8rQTqwtxqajbDQK">
          I 35 år har Israel ockuperat Palestina. Denna ockupation är illegal.
          Detta har fastslagits i FN. Likafullt fortsätter Israel denna
          ockupation. Israel har byggt bosättningar på ockuperad mark. Detta
          är liksom ockupationen ett folkrättsbrott.
        </p>
        <p xml:id="i-468Z5YaiZGKUVydcjw4xFL">
          Ockupationen innebär diskriminering och förtryck av palestinierna.
          Palestinierna kämpar för sitt land, sin nationella identitet @
          för sin existens som folk och nation, för sin överlevnad.
        </p>
        <p xml:id="i-BorZKWTFbgZTszGekcZF9b">
          Palestinierna kommer inte att underkasta sig den israeliska ockupationsmakten
          och självmant utplåna sig som nation. Man kräver i stället en
          palestinsk stat. Palestinierna kommer inte att ge sig. Det vet
          att de har folkrätten på sin sida.
        </p>
        <p xml:id="i-2Tr8i61JaFqAr6CmM8AkmW">
          Om Israel avser att fortsätta ockupationen och tvinga palestinierna
          till underkastelse innebär detta att man avser att lägga under
          sig landet, fortsätta att undertrycka eller fördriva palestinierna
          tills de är utplånade som nation. Den logiska följden av en sådan
          politik blir till sist inte annat än ren erövringspolitik.
        </p>
        <p xml:id="i-EpP4xcANjN1ecMASRhq3MV">
          Det är detta som är den kusliga logiken i Ariel Sharons politik
          @ en logik och dynamik som måste brytas @ och brytas nu.
        </p>
        <p xml:id="i-4NRwimEwSo6dFVwkzqKkkP">
          Krig, väpnad konflikt @ är det någon skillnad?
        </p>
        <p xml:id="i-YYUwbYu7m27qKt7kAZKnz7">
          Den situation som råder i dag i de palestinska ockuperade områdena
          är krigsförhållanden. Man brukar göra en viss skillnad mellan
          krig och väpnad konflikt. Ofta definieras krig som väpnade strider
          mellan stater. När det handlar om väpnade strider mellan olika
          parter inom samma territorium talar man i stället om väpnade konflikter.
          Väpnade konflikter uppfattas inte sällan som något lindrigare
          än krig. I verkligheten innebär det ingen skillnad. Människor
          dör på samma sätt i lika stor omfattning i en väpnad konflikt
          som i ett krig. I dag är det bättre att kalla en sak för dess
          rätta namn. I dag för staten Israel med en överlägsen militärmakt
          krig på ockuperat palestinskt område.
        </p>
        <p xml:id="i-R1E22iAQnderANa8Sc9qqe">
          En militärmakts cynism och ett folks desperation
        </p>
        <p xml:id="i-UPUQqEvF1GAexHLqXPwaoD">
          Israel är en militär stormakt i Mellanöstern. Palestinierna har
          praktiskt taget ingenting att sätta emot denna militärmakt. Vanmäktiga
          människor blir till sist desperata. I all synnerhet som de dagligen
          provoceras genom husrivningar, ödeläggelse av deras hem, framväxten
          av ytterligare israeliska bosättningar på palestinskt område osv.
          Terror kan aldrig rättfärdigas. För de vanmäktiga ter sig emellertid
          till sist inte sällan endast den väg som ett fåtal palestinier
          valt @ självmordsbombarnas. Vanmakten, desperation och i dess
          spår terrorn torde inte minska med den senaste tidens israeliska
          attacker i de palestinska områdena.
        </p>
        <p xml:id="i-3XcztQZ4aWGpuCrsWiZJwC">
          Flera länder i västvärlden, främst USA, har sedan Ariel Sharon
          som en provokation besökte Tempelberget med allt större kraft
          uppmanat palestinierna att stoppa självmordsbombarnas verksamhet.
          Men palestinierna hyser i dag, efter 35 års ockupation, inga som
          helst illusioner när det gäller dessa uppmaningar. För man tror
          inte på västvärlden @ den har alltför många gånger svikit dem
          med resultatet att Israels ställning i förhållande till palestinierna
          stärkts ytterligare.
        </p>
        <p xml:id="i-RwvVXsakxMMUUnoMUCtXBZ">
          I dag med Sharon vid makten torde västvärlden kunna uppmana palestinierna
          hur mycket som helst till återhållsamhet och frambära vilka löften
          som helst. Västvärlden blir inte trodd. Det som krävs för att
          västvärlden ska uppnå någon trovärdighet hos palestinierna är
          konkreta åtgärder @ inte ord och tomma löften.
        </p>
        <p xml:id="i-YX796o4SMkqzro6mjy6nMF">
          Israel ställer krav vars förverkligande man förhindrar
        </p>
        <p xml:id="i-XtNKpxqMshY3E8oFcCP3Pn">
          I dag befinner sig palestiniernas ledare, Yasir Arafat, sedan
          flera veckor isolerad i Ramallah, utan några verktyg att kunna
          leda sitt folk. Samtidigt uppmanas han att stoppa självmordsbombarna.
          Hur ska han kunna göra det med den palestinska myndigheten lagd
          i grus och aska och själv omringad av israeliska tanksen in på
          knutarna.
        </p>
        <p xml:id="i-XWtpoW3qshJVShTQMGwQip">
          Ariel Sharon har förklarat att Yasir Arafat får lämna Ramallah
          och Palestina men lova att inte komma tillbaka. Men den som har
          rätt att vistas i Ramallah är just Yasir Arafat och inte Ariel
          Sharon. Bara det att Sharon tar sig för att förbjuda Arafat att
          vistas på sitt lands territorium visar att Sharon och den israeliska
          regeringen inte bryr sig ett dyft om folkrätten.
        </p>
        <p xml:id="i-9fis1wLgiv3maQJrKtsCQa">
          Sveriges utrikesminister har för Shimon Perez förklarat att hon
          anser att Israels behandling av Arafat är oacceptabel. Möjligen
          kan detta sticka lite i Perez socialdemokratiska hjärta att höra
          detta från en partivän. Men med största sannolikhet rör det inte
          Sharon i ryggen.
        </p>
        <p xml:id="i-7MLf8cKKt6tyovK5R8wpp3">
          Det krävs för Israel kännbara påtryckningar
        </p>
        <p xml:id="i-NFmBcWXdBNnFcPHAjNFUux">
          Den enda vägen att bryta den brutala logik och dynamik som i
          dag ryms i den israelisk/palestinska konflikten är tydliga och
          för den israeliska staten kännbara ingripanden. Sverige är medlem
          av FN, dock icke av säkerhetsrådet. Sverige har dock i andra sammanhang
          både yttranderätt och förslagsrätt. Sverige är medlem av EU, där
          vårt lands företrädare har möjlighet att föra en politik, som
          kan tvinga Israel till besinning. Men den svenska utrikesministern
          har sagt att hon inte tror på sanktioner. Men vilka andra åtgärder
          kan tänkas möjliga när den israeliska regeringen inte bryr sig
          om eller vägrar att lyssna till någon annan stat än USA som bara
          manar en isolerad Arafat till att upphöra med en terror som Israel
          förhindrar honom från att stoppa?
        </p>
        <p xml:id="i-EizrSx5QEyKD8B5NuMM6W3">
          Om någon inte vill lyssna måste man höja rösten @ i det här fallet
          tillgripa för Israel kännbara åtgärder. Dit hör sanktioner. Sådana
          kan se ut på olika sätt. En sak torde vara säker, de ska vara
          kännbara för den israeliska staten. En sådan åtgärd vore att associationsavtalet
          mellan EU och Israel fryses.
        </p>
        <p xml:id="i-KbYpdS7KoBgc51CXF6Rhdx">
          Den svenske statsministern har sagt att parterna måste tvingas
          till fred men tror inte heller på någon internationell fredsstyrka.
          Om inga sanktioner eller om ingen övervakningsstyrka kan komma
          till stånd med vilka medel tänker man då påverka situationen i
          Israel och Palestina? Tyst diplomati för en döv Sharon?
        </p>
        <p xml:id="i-7XaWam7J6C4MbEmvYsdc9A">
          Med anledning av ovanstående vill jag fråga utrikesministern
          följande:
        </p>
        <p xml:id="i-HdzURimyuf5aMC7tqq7MEm">
          1. Avser utrikesministern att i fortsättningen rubricera konflikten
          mellan Israel och Palestina som krig?
        </p>
        <p xml:id="i-6SmvzxaXQDMXXvAXkoFSUk">
          2. Avser utrikesministern att verka för en internationell fredsstyrka
          när det gäller konflikten mellan Israel och Palestina?
        </p>
        <p xml:id="i-7MJThunMnMs5YuXQkJLbgr">
          3. Vilka initiativ avser utrikesministern att ta i EU och FN
          och andra internationella organisationer för att få stopp på kriget
          i Israel och Palestina?
        </p>
        <p xml:id="i-ANEWBBMpDDMsDJHfWJr2YQ">
          4. Vilka åtgärder avser utrikesministern att vidta för att tvinga
          Israel att uppfylla folkrättens krav och lämna de av Israel ockuperade
          palestinska områdena?
        </p>
        <p xml:id="i-Ge1VoZ5icL8dF86QV6afoU">
          5. Avser utrikesministern att verka för att associationsavtalet
          mellan EU och Israel fryses?
        </p>
      </div>
    </body>
  </text>
</TEI>
