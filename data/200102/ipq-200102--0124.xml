<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0124">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0124</head>
        <author who="i-7KBbQxMwamQ8aEQRXJRw1j">Westman, Henrik (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>sjukfrånvaron</topic>
        <docDate when="2001-12-05">den 5 december</docDate>
        <status when="2002-01-24" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GP10124</external_id>
        <debate>
          <turn when="2002-01-24 15:40:08" duration="324">Statsråd Mona Sahlin (S)</turn>
          <turn when="2002-01-24 15:45:28" duration="262">Henrik Westman (M)</turn>
          <turn when="2002-01-24 15:49:46" duration="186">Statsråd Mona Sahlin (S)</turn>
          <turn when="2002-01-24 15:52:49" duration="183">Henrik Westman (M)</turn>
          <turn when="2002-01-24 15:55:49" duration="171">Statsråd Mona Sahlin (S)</turn>
          <turn when="2002-01-24 15:58:37" duration="75">Henrik Westman (M)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:124 av Henrik Westman (m) till näringsminister
          Björn Rosengren om sjukfrånvaron
        </IPQ_title>
      </div>
      <div type="IPQuestionBody">
        <p xml:id="i-BAZtuvYF2XyuxHUfnSKAX4">
          Det totala antalet arbetade timmar per vecka i Sverige har sjunkit
          de senaste 15 åren och den ökade sjukfrånvaron är en av de viktigaste
          orsakerna till denna utveckling. Sjukfrånvaron i arbetslivet har
          ökat dramatiskt de senaste åren. Under perioden 1997@2000 var
          ökningen 62 %.
        </p>
        <p xml:id="i-MCX7yhn6wru6dLbKpMawEV">
          Drygt 100 000 människor har varit sjukskrivna i mer än ett år.
          Under perioden januari@juli i år har 20,8 miljarder kronor utbetalats
          i form av sjukpenning. Och mellan maj i fjol och maj i år har
          antalet sjukskrivna personer ökat med 28 %. Samtidigt finns det
          438 000 personer som är förtidspensionerade.
        </p>
        <p xml:id="i-S4zG99JDyxa9UbCXXpCiv">
          Det är oroande att endast 29 % förvärvsarbetar vid 64 års ålder,
          enligt ny statistik från SCB. Närmare 115 000 personer i åldrarna
          40@64 år slutade förvärvsarbeta 1999. Av dessa personer var drygt
          fyra av tio under 55 år och det vanligaste för dem var att övergå
          i arbetslöshet eller arbetsmarknadspolitiska åtgärder. Efter 55
          års ålder blir i stället sjukskrivning ett vanligare skäl att
          sluta arbeta, speciellt för kvinnor.
        </p>
        <p xml:id="i-Jtk7iszrjNNHfEkD7YBjT7">
          Det som är allra mest oroande är att alltfler unga människor
          går i pension. Var sjunde person som är långtidssjukskriven och
          under 35 år slås ut från arbetsmarknaden och blir förtidspensionär.
          Bakom alla dessa kalla fakta döljer sig enskilda människor som
          oftast lider i det tysta.
        </p>
        <p xml:id="i-H4MvwnZZAEzrSFRTXJmYJU">
          Berättelsen om Carina, 36 år, är upprörande. När hon var 35 år
          uppmanades hon att gå i förtidspension. Carina ville inte gå i
          pension. Hon behövde stöd och hjälp att ta sig igenom en jobbig
          period i sitt liv. Kombinationen av att arbeta som sjuksköterska
          inom cancervården och ta hand om tre barn blev för mycket. Carina
          fick diagnosen: utbränd.
        </p>
        <p xml:id="i-NQjWDVvkVikKsQPYoDhnMo">
          Det är uppenbart att sjukskrivning och förtidspension i vissa
          fall används som en aktiv arbetsmarknadspolitisk åtgärd. Detta
          är oacceptabelt. Sjukskrivning och förtidspension är åtgärder
          som är och ska förbli redskap som endast tas till när alla andra
          åtgärder är uttömda.
        </p>
        <p xml:id="i-PmZ65bJv2uQ9cGjgzVzmae">
          Landsorganisationen (LO) visar i sin rapport Alla behövs att
          ju fler som är arbetslösa, desto fler är också förtidspensionerade.
          LO:s analys visar att förtidspensionering till stor del kan betecknas
          som en arbetsmarknadspolitisk åtgärd, särskilt bland människor
          i hög ålder.
        </p>
        <p xml:id="i-6J9uUTRPxT2VZJoeCiH14N">
          Den högsta sjukfrånvaron har personal som arbetar inom den kommunala
          sektorn. Därefter följer anställda som arbetar inom landstingen
          och sedan de som arbetar i det privata näringslivet. Detta kan
          utgöra en delförklaring till att fackförbundet Kommunals egna
          medlemmar föredrar att arbeta för privata arbetsgivare.
        </p>
        <p xml:id="i-E5LhEN99qnFwY5zDH5qeLp">
          År 1997 var andelen sysselsatta 74,6 % och sjukfrånvaron 3,9
          %. Den faktiska sysselsättningen var därmed 70,7 %. Motsvarande
          tal år 2000 innebar att andelen sysselsatta uppgick till 77,8
          % men sjukfrånvaron till 6,3 %. Den faktiska sysselsättningen
          var därmed 71,5 %.
        </p>
        <p xml:id="i-6U2yKoCVMA4uBSTYcrz5QL">
          Den faktiska sysselsättningen hade därmed bara ökat med 25 %
          av den sammanlagda registrerade ökningen. Detta innebär att bara
          en av fyra nya sysselsatta verkligen var sysselsatta i arbete,
          resterande tre fjärdedelar var i verkligheten sjukskrivna.
        </p>
        <p xml:id="i-K5qgZghQT7MkNmbtH7hVnZ">
          Mot bakgrund av ovanstående vill jag till statsrådet Björn Rosengren
          ställa följande frågor:
        </p>
        <p xml:id="i-GjhhoeGAhhKQ8p48MjH7hE">
          1. Vilka initiativ ämnar statsrådet vidta för att få ned antalet
          sjukskrivningar och förtidspensioneringar?
        </p>
        <p xml:id="i-MVy3NBXxh6ACS77c19biDw">
          2. Vilka initiativ ämnar statsrådet vidta för att öka det totala
          antalet arbetade timmar på arbetsmarknaden?
        </p>
        <p xml:id="i-7b2keRSGsz81miTCcTzvWX">
          3. Vilka initiativ ämnar statsrådet vidta för att den officiella
          statistiken ska kunna ge en så korrekt bild av den faktiska sysselsättningen
          som möjligt?
        </p>
      </div>
    </body>
  </text>
</TEI>
