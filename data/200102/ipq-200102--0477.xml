<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0477">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0477</head>
        <author who="i-FJ3qAMd2ReYtDiK92hL27W">Feltzing, Barbro (mp) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>sänkt veckoarbetstid</topic>
        <docDate when="2002-04-26">den 26 april</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GP10477</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:477 av Barbro Feltzing (mp) till statsrådet
          Mona Sahlin om sänkt veckoarbetstid
        </IPQ_title>
      </div>
      <div type="IPQuestionBody">
        <p xml:id="i-PcgujxdwHJ6BETUpfzmewF">
          Kampen för sex timmars arbetsdag var en jämställdhetsreform som
          många socialdemokratiska kvinnor slogs för på 70-talet. En kortare
          arbetsvecka skulle nämligen leda till en jämnare fördelning mellan
          kvinnor och män av betalt och obetalt arbete, menade man. Det
          är fortfarande något vi i Miljöpartiet tror på. Och vi har Jämo
          med oss. De påpekade så sent som för ett och ett halvt år sen
          att en förkortad veckoarbetstid skulle ändra arbetsfördelningen
          i de svenska hemmen. Det har hänt mycket lite vad gäller fördelningen
          av marktjänsten och ansvaret för barnen på senare tid. Och jag
          undrar om vi har regeringen med oss i den här frågan. Kommer statsrådet
          att arbeta för att regeringen använder sig av förkortad veckoarbetstid
          som ett led i kampen för jämställdheten?
        </p>
        <p xml:id="i-LZdtNC9TMxkAnhUvGUJz96">
          Jan Rydhs utredning Handlingsplan för ökad hälsa i arbetslivet
          presenterade sina resultat nu i vintras. I den hade de intervjuat
          långstidssjukskrivna och frågat dem vad som skulle kunna få dem
          att komma i arbete igen. De svarade förändrade arbetsuppgifter
          och kortare arbetstid. Sedan intervjuades en mängd människor som
          lyckats komma tillbaka till arbetslivet efter en lång sjukskrivningstid.
          Dem frågade man vad det var som gjort det möjligt. De svarade
          samma sak: förändrade arbetsuppgifter och kortare arbetstid. Många
          av dessa långtidssjukskrivna hade kanske aldrig behövt slitas
          ut om de haft en kortare arbetsvecka. Avser statsrådet att arbeta
          för sänkt veckoarbetstid som ett sätt att pressa tillbaka de skenande
          sjukskrivningstalen?
        </p>
        <p xml:id="i-WwWbj3Uvm7n2DC79fv1qtJ">
          En av framtidens stora ekonomiska utmaningar för vårt land är
          bristen på arbetskraft. Alltför få orkar arbeta ända fram till
          pensionen. En av tio LO-arbetare orkar. Detta är dels ett hot
          mot vårt skattefinansierade välfärdssystem och dels ett problem
          för många svenska privata och offentliga företag. Är inte en förkortad
          arbetsvecka just själva grundförutsättningen för att upprätthålla
          tillgången på arbetskraft, undrar jag. Kommer regeringen att använda
          sänkt veckoarbetstid för att lösa den kommande arbetskraftbristen?
        </p>
        <p xml:id="i-Fg4EwdzhFzuhWbe2BRgBq9">
          Regeringen håller sig regelbundet uppdaterad vad gäller arbetstidens
          utveckling i andra länder. I Frankrike har nu veckoarbetstiden
          sänkts till 35 timmar. Detta har varken påverkat landets ekonomi,
          arbetslösheten eller företagens ekonomi negativt, enligt den franska
          regeringens egna utvärderingar. Vad är det som förhindrat regeringen
          från att följa det franska exemplet?
        </p>
        <p xml:id="i-74FZBEnf9XsZdawcYVDYUs">
          Vänstern, Miljöpartiet och Socialdemokraterna har alla länge
          haft 30 timmars arbetsvecka inskrivet som målsättning i sina partiprogram.
          Miljöpartiet driver sedan några år tillbaka ensamt kravet på förkortad
          veckoarbetstid. Man kan undra varför regeringen så hårdnackat
          motarbetat alla propåer från Miljöpartiet och varför regeringens
          politik inte längre överensstämmer med Socialdemokraternas och
          samarbetspartners partiprogram.
        </p>
        <p xml:id="i-8imYFjLbGHz3JvVGKtS1oL">
          Med hänvisning till det anförda vill jag ställa följande frågor
          till statsrådet:
        </p>
        <p xml:id="i-7g3WN7MhFsY1WqRLUV9GPH">
          Kommer statsrådet att arbeta för att regeringen använder sig
          av sänkt veckoarbetstid som ett led i kampen för jämställdheten?
        </p>
        <p xml:id="i-RHWQRsweqCgRiiqiqSQnzK">
          Avser statsrådet att arbeta för sänkt veckoarbetstid som ett
          sätt att pressa tillbaka de skenande sjukskrivningstalen?
        </p>
        <p xml:id="i-Gvbvi8hBTeUpAo5uKzPNVz">
          Kommer statsrådet att arbeta för sänkt veckoarbetstid för att
          lösa den kommande arbetskraftsbristen?
        </p>
        <p xml:id="i-JHNPobwQwDsfLSUujNm6ts">
          Hur avser statsrådet att utvärdera och ta till sig av erfarenheterna
          från Frankrike vad gäller sänkt arbetstid?
        </p>
      </div>
    </body>
  </text>
</TEI>
