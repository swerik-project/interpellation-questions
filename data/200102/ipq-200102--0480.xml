<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0480">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0480</head>
        <author who="i-NAZHDwfGffE63ZZmJW4qqn">Samuelsson, Marianne (mp) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>SAPRIN-rapporten</topic>
        <docDate when="2002-04-26">den 26 april</docDate>
        <status when="2002-05-21" byWhom="statsrådet Jan O Karlsson " byWhomId="i-3MwbJPjHpsScrukDj5ohhN" status="answered">besvarad</status>
        <external_id source="rdwebb">GP10480</external_id>
        <debate>
          <turn when="2002-05-21 22:32:41" duration="219">Statsråd Jan O Karlsson (S)</turn>
          <turn when="2002-05-21 22:36:17" duration="248">Marianne Samuelsson (Mp)</turn>
          <turn when="2002-05-21 22:40:21" duration="248">Statsråd Jan O Karlsson (S)</turn>
          <turn when="2002-05-21 22:44:26" duration="236">Marianne Samuelsson (Mp)</turn>
          <turn when="2002-05-21 22:48:18" duration="236">Statsråd Jan O Karlsson (S)</turn>
          <turn when="2002-05-21 22:52:10" duration="134">Marianne Samuelsson (Mp)</turn>
          <turn when="2002-05-21 22:54:19" duration="109">Statsråd Jan O Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:480 av Marianne Samuelsson (mp) till utrikesminister
          Anna Lindh om SAPRIN-rapporten
        </IPQ_title>
      </div>
      <div type="IPQuestionBody">
        <p xml:id="i-FxpeT1AjBVhHH4PiKGhrKh">
          År 1995 inleddes en stor utvärdering av Världsbankens och IMF:s
          strukturanpassningsprogram. Utvärderingen kallades Structural
          Adjustment Participatory Review International, SAPRI. Ett stort
          antal enskilda organisationer från olika delar av världen, nätverket
          SAPRIN, utformade tillsammans med Världsbanken frågeställningar
          och metodik, de rekryterade gemensamt konsulter och valde ut ett
          antal länder som skulle ingå i studien. Tillsammans med dessa
          länders regeringar genomfördes utvärderingen. Sverige bistod Världsbanken
          med 5,5 miljoner kronor för att de skulle utföra utvärderingen.
        </p>
        <p xml:id="i-ttoD9nnsMqkvsiZFXYK1m">
          Då utvärderingsarbetet var färdigt och rapporten skulle sammanställas
          beslutade sig emellertid Världsbanken för att inte skriva rapporten
          tillsammans med SAPRIN. SAPRIN sammanställde då en egen rapport
          och ett första utkast presenterades för Världsbanken i juli 2001.
          I mitten av april 2002 presenterades den färdiga slutrapporten
          i Bryssel.
        </p>
        <p xml:id="i-UuxDhwSFRGyCCmERa8sK2B">
          Rapporten visar bl.a. att många av de reformer som länder genomfört
          genom strukturanpassningsprogrammen inte lett till önskvärda effekter.
          Avregleringar av handel inom finanssektorn har bl.a. bidragit
          till att små och medelstora företags tillgång till krediter minskat.
          Småbrukare och småföretagare har mött stor konkurrens av billig
          import, och i kombination med att subventionerna av rådgivning
          och viktiga insatsmedel minskat har många tvingats lägga ned sin
          verksamhet. Privatiseringen av el- och vattendistribution har
          i vissa länder bidragit till att priserna stigit. Fattiga människor,
          särskilt kvinnor, har drabbats hårdast.
        </p>
        <p xml:id="i-4SoJfevCTxSAGvkDHq5vBq">
          Utvärderingen ger en tydlig bild av vilka konsekvenser strukturanpassningspolitiken
          medfört, en bild som ofta möter oss vid kontakter med utvecklingsländerna.
          Världsbanken förespråkar fortfarande vissa av de reformer som
          strukturanpassningsprogrammen innehöll, t.ex. privatiseringar
          och avregleringar utan sociala hänsyn. SAPRIN-rapporten ger på
          många sätt de fattigas röster hörda, de människor som lever på
          marginalen och som är i stort behov av en ny politik som på allvar
          syftar till att lyfta dem ur fattigdomen. Ska fattigdomen vara
          halverad till 2015 krävs att man inte minst i Världsbanken tar
          lärdom av misstag som gjorts och lyssnar på kunskap som finns
          i folkrörelserna.
        </p>
        <p xml:id="i-uccs5bE3AQoDkuh5Zektx">
          Avser ministern att arbeta för att relevanta delar av utvärderingen
          kommer upp till diskussion i Världsbanken?
        </p>
      </div>
    </body>
  </text>
</TEI>
