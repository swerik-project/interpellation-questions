<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0234">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0234</head>
        <author who="i-CACgimSSwyWTa9yioWxPRC">Eldensjö, Kjell (kd) </author>
        <recipient who="i-sS6VZTVNkCN6AHvZNaaYb">statsrådet Britta Lejon </recipient>
        <topic>kommunallagens bestämmelser om stöd till näringsverksamhet</topic>
        <docDate when="2002-02-05">den 5 februari</docDate>
        <status when="2002-02-15" byWhom="statsrådet Britta Lejon " byWhomId="i-sS6VZTVNkCN6AHvZNaaYb" status="answered">besvarad</status>
        <external_id source="rdwebb">GP10234</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:234 av Kjell Eldensjö (kd) till statsrådet
          Britta Lejon om kommunallagens bestämmelser om stöd till näringsverksamhet
        </IPQ_title>
      </div>
      <div type="IPQuestionBody">
        <p xml:id="i-Sxvi3CxRAYxgkfmjkYn2LD">
          För att både människor och företag ska kunna stanna kvar på sin
          bostads- respektive etableringsort, och för att fler företag ska
          etablera sig och därmed arbetstillfällen skapas, är det självklart
          att kommunerna gör sitt bästa för att skapa ett gott näringslivsklimat
          i respektive kommun.
        </p>
        <p xml:id="i-T2TY8xZA7rnoNEz5QytZ9b">
          Tillgång på bostäder, god service, bra skolutbildning och barnomsorg,
          samt attraktivt boende, företagstomter och industrilokaliteter
          hör följaktligen till sådant som kommunerna är angelägna att försöka
          tillhandahålla.
        </p>
        <p xml:id="i-Bg7ZFaqwjFzaLE1fTghpV1">
          En fråga som ganska ofta finns på kommunernas dagordning är företags
          efterfrågan av lokaliteter att hyra vid nyetablering, eller t.ex.
          vid utvidgning av verksamhet. I en del kommuner behandlas sådana
          frågor via kommunstyrelsen i kommunfullmäktige, men ofta har kommuner
          inrättat särskilt bolag som bl.a. har till uppgift att i görligaste
          mån tillhandahålla sådana lokaliteter, som företag kan hyra. I
          andra fall försöker kommunen på något annat sätt verka för att
          lokalproblemen löses för företag som har sådana problem i kommunen.
        </p>
        <p xml:id="i-TT1UAaawywm8DuyYSAcVrw">
          I detta sammanhang är det inte alltid lätt för kommun eller kommunalt
          bolag att veta vad som är tillåtet under kommunallagens begrepp
          "stöd till enskilda näringsidkare".
        </p>
        <p xml:id="i-LtPG16ZmgPDo3gtMHLLwGK">
          De flesta kommunala beslut i dessa ärenden handlar i grunden
          om att värna anställda och få behålla eller åstadkomma fler arbetstillfällen
          genom att göra sitt yttersta för att hjälpa enskilda företag att
          få sina lokalbehov lösta.
        </p>
        <p xml:id="i-6tbo5jvJbz3ZhLwMy3LAcT">
          I de allra flesta fall passerar dessa ärenden ganska odramatiskt
          genom den kommunala processen. Ibland stöter dock besluten på
          patrull genom att någon överklagar ett beslut och därmed vållar
          problem för både kommunen och företaget i fråga. Det kan röra
          sig om fördröjning av ärendet, men ibland länsrättens dom och
          krav om upphävande av det kommunala beslutet.
        </p>
        <p xml:id="i-W8g9ZKpNbTsn8zdzJDNVyN">
          Problemen tycks oftast uppstå på grund av att kommunallagen anses
          svårtolkad. Vad som ligger inom kommunernas kompetensområde gällande
          bl.a. begreppen "stöd till enskilda näringsidkare" och "synnerliga
          skäl".
        </p>
        <p xml:id="i-NJBgV81qbbztznidWjGKJj">
          Min fråga till statsrådet Britta Lejon blir därmed:
        </p>
        <p xml:id="i-8HiSNxinFa1NmGL4D9U6JA">
          Avser statsrådet att låta göra en översyn av kommunallagen för
          att göra den tydligare vad gäller kommunernas kompetensområde
          avseende stöd till företag?
        </p>
      </div>
    </body>
  </text>
</TEI>
