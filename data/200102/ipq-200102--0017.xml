<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0017">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0017</head>
        <author who="i-D74cdq6EQpWG5dWigfnSSw">Westerberg, Per (m) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>skyndsam TETRA-upphandling</topic>
        <docDate when="2001-09-26">den 26 september</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GP1017</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:17 av Per Westerberg (m) till statsrådet
          Mona Sahlin om skyndsam TETRA-upphandling
        </IPQ_title>
      </div>
      <div type="IPQuestionBody">
        <p xml:id="i-2kAi8p8VZsALWpoegz25ae">
          De fruktansvärda terrordåden i USA visar hur sårbara våra samhällen
          är för extremism. Terrorn har inga geografiska gränser. Nästa
          gång kan det vara vi som drabbas. Därför är det viktigt att vi
          gör allt som behövs för att stå rustade för terror, olyckor och
          katastrofer. Vi måste ha en räddningstjänst som har modern utrustning
          till sin hjälp.
        </p>
        <p xml:id="i-9u4Z3gdBreGAeszbXDDdW1">
          En fråga som jag vid flertal tillfällen berört i kammaren är
          upphandlingen av ett modernt radiokommunikationssystem baserat
          på det europeiska standardiseringsorganet ETSI:s TETRA-standard
          för Public Safty.
        </p>
        <p xml:id="i-KoRc69fGm9dgVBD6ZHme9a">
          Statsrådet Mona Sahlin har i flera sammanhang försäkrat att Sverige
          kommer få en ny radiokommunikation för räddningstjänsten. Så sent
          som i augusti svarade statsrådet på en skriftlig fråga att regeringen
          ämnar återkomma med anvisning av medel i budgetpropositionen.
          Dessvärre så var det löftet tomt. I budgetpropositionen finns
          förvisso TETRA omnämnt men det finns inga budgetmedel avsatta
          för kommande verksamhetsår. Det är oacceptabelt.
        </p>
        <p xml:id="i-TogLEce7WbCCeTUw36Tst6">
          Ingen kan längre ta regeringens löften på allvar. Statskontoret
          fick i uppdrag den 17 augusti 2000 att genomföra en upphandling
          av ett modernt radiokommunikationssystem. Det återkom till regeringen
          med en delrapport den 2 april 2001. I den konstaterade Statskontoret
          att det inte finns någon möjlighet att fullfölja uppdraget med
          nuvarande direktiv och förutsättningar.
        </p>
        <p xml:id="i-CMPeo8uwpdMPyQ8TygFWPc">
          Statskontoret har bett regeringen att skyndsamt lösa de frågor
          som måste besvaras för att uppdraget ska kunna fullföljas, dock
          senast den 31 maj 2001. Detta för att kunna hålla den planerade
          tidsplanen. Statskontorets skriftliga krav har ännu inte besvarats.
          Sverige har inte råd med en sådan handläggning. Situationen har
          blivit än värre då Statskontorets generaldirektör i ett brev till
          regeringen, den 21 september 2001, bett att som myndighet få bli
          entledigad från uppdraget. Det hela är mycket beklagligt och pinsamt.
          Samtidigt har polisen aviserat i medierna att de ämnar satsa på
          ett eget TETRA-system i Sverige då regeringen inte har tillskjutit
          medel i budgeten. Polisen har inget annat val än att själva börja
          agera för att deras undermåliga radiokommunikationssystem ersätts
          med ett eget TETRA-system. Även kommunförbundet har uttryckt liknande
          tankar. Men ur ett nationellt perspektiv är det en dålig lösning.
          Hela tanken med TETRA-tekniken är samordning mellan olika enheter
          inom räddningstjänsten, och därmed större kostnadseffektivitet
          och kommunicerbarhet mellan olika räddnings- och säkerhetsfunktioner
          i samhället.
        </p>
        <p xml:id="i-LPi83PFfDjRT94hL8ooSNt">
          Tiden håller på att rinna ifrån oss. Regeringen bär ett mycket
          stort ansvar för den uppkomna situationen. Hela frågan håller
          på att bli en skandal med mycket allvarliga konsekvenser för medborgarnas
          framtida säkerhet.
        </p>
        <p xml:id="i-XqoKAy4765rem58weMjo7b">
          Statsminister Göran Perssons fina ord från regeringsförklaringen
          om nödvändigheten, med anledning av tragedin i USA, att även vi
          i Sverige måste se över våra säkerhetssystem för att garantera
          medborgarnas säkerhet klingar tomma i fallet TETRA.
        </p>
        <p xml:id="i-LSLyKjxoMsy6DbRHr5af4z">
          Jag vill därför ställa följande frågor till det ansvariga statsrådet:
        </p>
      </div>
    </body>
  </text>
</TEI>
