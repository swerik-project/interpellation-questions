<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0216">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0216</head>
        <author who="i-SJ42wRfKHNtRCpYVmj3n8G">Lindstedt-Staaf, Ester (kd) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>god man för multihandikappade</topic>
        <docDate when="2002-01-29">den 29 januari</docDate>
        <status when="2002-02-12" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GP10216</external_id>
        <debate>
          <turn when="2002-02-12 18:51:21" duration="143">Justitieminister Thomas (S)</turn>
          <turn when="2002-02-12 18:53:41" duration="250">Ester Lindstedt-Staaf (Kd)</turn>
          <turn when="2002-02-12 18:57:47" duration="216">Marietta de Pourbaix-Lun (M)</turn>
          <turn when="2002-02-12 19:01:19" duration="58">Justitieminister Thomas (S)</turn>
          <turn when="2002-02-12 19:02:13" duration="116">Ester Lindstedt-Staaf (Kd)</turn>
          <turn when="2002-02-12 19:04:06" duration="51">Marietta de Pourbaix-Lun (M)</turn>
          <turn when="2002-02-12 19:04:54" duration="34">Justitieminister Thomas (S)</turn>
          <turn when="2002-02-12 19:05:25" duration="65">Ester Lindstedt-Staaf (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:216 av Ester Lindstedt-Staaf (kd) till
          justitieminister Thomas Bodström om god man för multihandikappade
        </IPQ_title>
      </div>
      <div type="IPQuestionBody">
        <p xml:id="i-27T2YXFTeBxDyXv4XukYLJ">
          Personer som inte kan ta till vara sin rätt sattes förr under
          förmyndare. Nuförtiden omyndigförklaras ingen. Godmanskapet har
          i stället utökats. En god man ska framför allt hantera ifrågavarande
          persons ekonomi, men även i övrigt ta till vara personens rätt.
        </p>
        <p xml:id="i-JG4Ai8UZPUAR1kvywhL7ot">
          En alldeles speciell situation för godmanskap infinner sig när
          det gäller en person med multihandikapp, inklusive utvecklingsstörning
          och kommunikationshinder. Det är få förunnat att förstå personens
          viljeyttringar. Denna krets kommer att utgöras av närmaste familjen
          och personliga assistenter. I praktiken har det ofta medfört att
          en förälder eller någon annan nära familjemedlem åtagit sig godmanskap
          för barnet när det fyllt 18 år.
        </p>
        <p xml:id="i-RgRhGkJP9oW9wCMwENgRtv">
          Av samma skäl har det visat sig praktiskt att en eller båda föräldrarna
          är personlig assistent till sitt multihandikappade barn. Det medför
          att en förälder till dessa svårt handikappade men formellt myndiga
          barn kan vara både personlig assistent till och god man för barnet.
        </p>
        <p xml:id="i-RwYhNyjvmYMX2a4gL8GrhD">
          Nu har en del kommuner uttryckt att det är jäv att förena uppgiften
          som personlig assistent med uppdraget som god man. Tingsrätten
          i Skellefteå behandlar för närvarande denna fråga. En annan tingsrätt
          har redan bedömt ett liknande fall som att jäv inte föreligger,
          men ifrågavarande kommun har överklagat.
        </p>
        <p xml:id="i-ChBYBUL81ucjLNhh1hu9if">
          Ett antal kommuner har ändå mot bakgrund av just dessa förhållanden
          tagit ifrån föräldrar ansvaret som god man då denna kombinerats
          med uppgiften att vara personlig assistent. I inget fall har det
          rört sig om att den gode mannen inte skött sig, utan enbart om
          att kommunen ansåg det föreligga jävssituation.
        </p>
        <p xml:id="i-ELsiicKAjCT6ki59x36zb">
          Enligt lagen om god man kan dock en god man enbart avsättas om
          han eller hon missköter sitt uppdrag. Det står heller inte i lagen,
          så långt jag kan läsa, att jäv skulle föreligga om en nära familjemedlem
          åtar sig godmanskapet.
        </p>
        <p xml:id="i-XzE1nEZQ6qhdsKgWfWMxV">
          Dessa kommuner har utan att rådgöra med den berörda familjen
          avbrutit deras godmanskap och förordnat en annan god man. Dessa
          gode män har över huvud taget inte kunnat kommunicera med den
          person uppdraget gäller. En del av dem har inte försökt upprätta
          kommunikation eller ens rådgjort med familjen. Därför har godmanskapet
          i många av dessa fall fungerat dåligt.
        </p>
        <p xml:id="i-LvRVeUCJ1kVLyBU3Nw1Nc1">
          Berörda familjer upplever detta som ett kränkande rättsövergrepp,
          som en markering att kommunen inte tror på dem.
        </p>
        <p xml:id="i-FMDRuNA6JXHXECWgandkUk">
          Det måste anses rimligt, att som god man bör den väljas som om
          möjligt kan kommunicera med den person han eller hon ska vara
          god man för.
        </p>
        <p xml:id="i-X3Fz2TiN1QWfbcdfpCuatN">
          Vad avser justitieministern göra för att stärka rättsställningen
          för familjer med barn med multihandikapp, som utöver andra särskilda
          behov också har behov av god man?
        </p>
      </div>
    </body>
  </text>
</TEI>
