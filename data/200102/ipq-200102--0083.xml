<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0083">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0083</head>
        <author who="i-XXuTUfCrSzD7sKMdyYtEft">Jonsson, Sofia (c) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>konsekvenserna av maxtaxan i barnomsorgen</topic>
        <docDate when="2001-11-16">den 16 november</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GP1083</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:83 av Sofia Jonsson (c) till statsrådet
          Ingegerd Wärnersson om konsekvenserna av maxtaxan i barnomsorgen
        </IPQ_title>
      </div>
      <div type="IPQuestionBody">
        <p xml:id="i-4ekWuksnc5xPL4G67X5CGW">
          Runtom i landet rustar kommunerna nu för införandet av regeringens
          reform om att införa maxtaxa i barnomsorgen. Fler och fler kommuner
          aviserar att de måste utöka barnomsorgsgrupperna med anledning
          av maxtaxan, detta enligt Svenska Kommunförbundet. Var tolfte
          kommun har t.o.m. aviserat att de efter nyår inte kommer att klara
          barnomsorgsgarantin, vilken innebär att kommunerna måste erbjuda
          barnomsorg inom tre@fyra månader.
        </p>
        <p xml:id="i-BMymLtifoTt5T3rDvkHCmN">
          I dag består den genomsnittliga barngruppen av 20 barn, i åldern
          3@5 år, detta enligt en kartläggning som Sveriges Radio har gjort.
          En forskarstudie som gjorts på uppdrag av Skolverket visar att
          barns utveckling hämmas av att barngrupperna i förskolan är så
          stora. Enligt forskarna ska varje grupp bestå av högst 15 barn
          och ännu färre för de minsta barnen.
        </p>
        <p xml:id="i-B5EqJPuTLEAEwdYWdFp26j">
          Ökade barngrupper och en icke fungerande barnomsorgsgaranti är
          hittills resultatet av maxtaxan, detta trots regeringens och skolministerns
          löfte att alla ska bli fullt ut kompenserade vid införandet av
          maxtaxan.
        </p>
        <p xml:id="i-NGu54zBtGj3moVQR5yrf5f">
          Vad gäller de privata alternativen inom barnomsorgen som t.ex.
          föräldrakooperativ och personalkooperativ, så är deras framtid
          minst sagt oviss på grund av införandet av maxtaxan. Vi kan redan
          nu se att på vissa håll höjs inte barnomsorgspengen som förskolan
          får från kommunen lika mycket som de förlorade intäkterna på månadsavgifterna
          är. Även om dessa summor inte är stora måste man ha i åtanke att
          dessa föräldrakooperativ inte är vinstdrivande företag vilket
          innebär att budgeten för deras verksamhet bara går jämnt upp.
        </p>
        <p xml:id="i-WrFS9npucRVk7kBAw6CkQ">
          Som jag ovan redovisat kommer kommunala förskolor att lösa problemet
          med minskade resurser genom att öka barngrupperna. Kommunala förskolor
          är ofta större och har fler avdelningar varför kommunerna kan
          göra detta även om det inte är eftersträvansvärt eftersom barngrupperna
          redan i dag är alltför stora. Att öka barngrupperna på små föräldrakooperativ
          låter sig inte så lätt göras eftersom de bl.a. inte har lokaler
          som är anpassade efter större barngrupper. Om vi tar föräldrakooperativen
          som exempel så är dessa ofta väldigt små med endast en avdelning
          med 15 barn.
        </p>
        <p xml:id="i-UT1Kk1YRiP81B8iXU2Q4Sc">
          Maxtaxan innebär med andra ord inte ökad valfrihet och rättvisa.
          Löftet om att bli fullt ut kompenserade gäller heller inte alla.
        </p>
        <p xml:id="i-CjX7QiZkwDRwQ4aNUc73d2">
          Jag vill med anledning av vad jag ovan anfört fråga skolministern
          följande:
        </p>
        <p xml:id="i-ESFbVTfjhwvDednQsbUx1c">
          Vilka åtgärder avser skolministern vidta för att säkerställa
          att barngrupperna inte blir större genom införandet av maxtaxan?
        </p>
        <p xml:id="i-NdCLrYbCpdAYWWvxzeJKQb">
          Vilka åtgärder avser skolministern vidta för att säkerställa
          att bl.a. föräldra- och personalkooperativ även fortsättningsvis
          kan bedriva sin verksamhet trots införandet av maxtaxan?
        </p>
      </div>
    </body>
  </text>
</TEI>
