<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0091">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0091</head>
        <author who="i-FKLdFezw4jPcBcpexqvUyJ">Olsson, Kent (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>arbetslösheten</topic>
        <docDate when="2001-11-21">den 21 november</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP1091</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:91 av Kent Olsson (m) till näringsminister
          Björn Rosengren om arbetslösheten
        </IPQ_title>
      </div>
      <div type="IPQuestionBody">
        <p xml:id="i-S64cV8uSt1xbhobnqCKrmm">
          Regeringen verkar bry sig mer om statistiken över öppet arbetslösa
          än om den verkliga arbetslöshetens omfattning. Den öppna arbetslösheten
          har minskat under de senaste åren men Sverige har den högsta arbetslösheten
          i modern tid när konjunkturen vänder nedåt.
        </p>
        <p xml:id="i-ED2ajUVqnT1meGB9FbTnAY">
          När nu även den öppna arbetslösheten ökar jämfört med motsvarande
          period förra året är det viktigt att ta ett helhetsgrepp över
          situationen på arbetsmarknaden. Regeringen måste ha koll på omfattningen
          av den verkliga arbetslösheten, och utifrån detta snabbt lägga
          fram konkreta åtgärder.
        </p>
        <p xml:id="i-WQdcTZoDd55ffGKyBdUNtm">
          Fler personer än någonsin saknar ett riktigt jobb i ingången
          till en lågkonjunktur. Sammanlagt rör det sig, enligt Statistiska
          centralbyrån, om ungefär 700 000 människor. Det är personer som
          antingen är öppet arbetslösa, latent arbetssökande, i arbetsmarknadspolitiska
          åtgärder eller undersysselsatta.
        </p>
        <p xml:id="i-V3w3cGfVeN236MCYaLJh3j">
          Regeringen verkar emellertid inte vara intresserad av denna verklighet.
          I stället räknar man bara de som är öppet arbetslösa eller i åtgärder.
          Min uppfattning är att alla som vill ha ett jobb men för närvarande
          inte har ett arbete är arbetslösa och ska få stöd att finna ett
          riktigt arbete.
        </p>
        <p xml:id="i-56xnnZgEA1xXgSC3HVQ4PJ">
          Socialdemokraterna gillar att använda begreppet rättvisa. Ord
          som rättvisa och orättvisa används flitigt, framför allt i syfte
          att framställa oss moderater som särskilt elaka och orättvisa.
          Jag anser inte att det är särskilt rättvist att 700 000 människor
          tvingas gå arbetslösa.
        </p>
        <p xml:id="i-TGec7Wsou8Vha88boFyVTX">
          Människors vardag och bekymmer tenderar att komma i skymundan
          i den politiska debatten. Det är fel och farligt. Det leder till
          att avståndet mellan folkvalda och medborgare ökar.
        </p>
        <p xml:id="i-P2gtMRBtYKtWkokvS7EBeq">
          Med hänvisning till ovanstående vill jag till statsrådet Björn
          Rosengren ställa följande frågor:
        </p>
        <p xml:id="i-M4dSn7x6BX9uKnfNzjqcJM">
          1. Vilka initiativ avser statsrådet vidta för att redovisa den
          verkliga arbetslösheten?
        </p>
        <p xml:id="i-DEdq932wCsPHPYFgVB4w2D">
          2. Vilka initiativ avser statsrådet vidta för att alla som vill
          arbeta också ska få möjligheter att finna ett arbete?
        </p>
      </div>
    </body>
  </text>
</TEI>
