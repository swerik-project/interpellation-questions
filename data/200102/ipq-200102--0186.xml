<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0186">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0186</head>
        <author who="i-XXHxxQRuSjGXVxaVhcXaFk">Sandström, Åke (c) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>Tidningstjänst AB</topic>
        <docDate when="2002-01-21">den 21 januari</docDate>
        <status when="2002-01-31" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10186</external_id>
        <debate>
          <turn when="2002-01-31 12:55:44" duration="400">Näringsminister Björn (S)</turn>
          <turn when="2002-01-31 13:02:21" duration="274">Åke Sandström (C)</turn>
          <turn when="2002-01-31 13:06:51" duration="96">Näringsminister Björn (S)</turn>
          <turn when="2002-01-31 13:08:24" duration="259">Åke Sandström (C)</turn>
          <turn when="2002-01-31 13:12:40" duration="217">Näringsminister Björn (S)</turn>
          <turn when="2002-01-31 13:16:14" duration="94">Åke Sandström (C)</turn>
          <turn when="2002-01-31 13:17:44" duration="168">Näringsminister Björn (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:186 av Åke Sandström (c) till näringsminister
          Björn Rosengren om Tidningstjänst AB
        </IPQ_title>
      </div>
      <div type="IPQuestionBody">
        <p xml:id="i-3de91zbHsrizAx7ieuEKpF">
          Tidningstjänst AB @ ett av Posten helägt dotterbolag @ har beslutat,
          eller överväger mycket starkt, att höja posttidningspriserna från
          2:25 kr till 3 kr, dvs. med mer än 33 % under de kommande två
          åren. Det är den signal som ges till tidningsföretagen. Detta
          drabbar i första hand tidningsutgivning i glesbygd, där Posten
          svarar för distribution av tidningar och där samdistribution inte
          är ett alternativ.
        </p>
        <p xml:id="i-K2Gd4aEDCHLQEVhnsFpDMH">
          En prishöjning i den aviserade storleken kommer, enligt de tidningar
          jag varit i kontakt med, riskera att man måste upphöra med distribution
          i de delar av glesbygden där samdistribution inte är ett alternativ.
          Detta kommer i så fall att få demokratiskt negativa konsekvenser.
        </p>
        <p xml:id="i-tiaoCXwQcGYfYS5ztcDnh">
          Ett företag som har en monopolställning, eller åtminstone en
          dominerande ställning, på en marknad måste vara mycket försiktig
          med sin prissättning. Ett statligt bolag har dessutom ett särskilt
          ansvar och måste motsvara högt ställda krav på moral och etik.
          Tyvärr är det dock så att den aviserade prishöjningen inte är
          något unikt utan snarare regel. Posten höjer priset nästan överallt
          där de saknar konkurrens och sänker eller låter priset vara oförändrat
          där de möts av konkurrens. Det mesta drabbar också små företag,
          särskilt i glesbygd.
        </p>
        <p xml:id="i-94X9qWbf7jshxw9WBpoRVV">
          Priset på postboxar har höjts med flera hundra procent till 1
          200 kr. Småföretagarna kan inte avstå från att ha postbox för
          det. Kommunsändningspriset har avskaffats. Förutom kommunen gynnade
          det småföretagarna på orten. Vad kan dessa företagare göra åt
          det? Rabatten som finns på enstaka brevförsändelser har sänkts
          kraftigt från ca 6 % till 2 %. Vad kan småföretagarna göra annat
          än att betala? Rabatten på 2 % för stora köp av frimärken är borttagen.
          I höstas försökte Posten få bort pristaket för enstaka brevförsändelser
          men regeringen har hänvisat frågan till Post- och telestyrelsen
          för utredning. Regeringen har dock inte angivit att småföretagare
          ska höras om sin inställning i ärendet och än mindre har någon
          företagarorganisation blivit tillsända skrivelsen.
        </p>
        <p xml:id="i-NsoghaJ16L7Wnh1LXumsRL">
          Generellt är det alltså så att Postens prissättning av olika
          tjänster på ett systematiskt sätt missgynnar landets småföretagare.
          Det är också en grupp som i de flesta fall inte har något alternativ
          till Posten.
        </p>
        <p xml:id="i-CQfi5wGCpRLL9ESHqShwqY">
          Utifrån ovanstående vill jag ställa följande fråga till näringsministern:
        </p>
        <p xml:id="i-KNcSLuC9ezV84oyr46K1u3">
          1. Vilka åtgärder avser ministern vidta mot bakgrund av det faktum
          att Posten missgynnar småföretagare?
        </p>
        <p xml:id="i-HhxAANkJzMCMas4Jvf3MMp">
          2. Vilka åtgärder avser ministern vidta för att trygga en fungerande
          tidningsdistribution också i de delar av landet där denna sker
          med Posten?
        </p>
      </div>
    </body>
  </text>
</TEI>
