<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0321">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0321</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-JchxQfU1zc3XVbvadFgBSn">kulturminister Marita Ulvskog </recipient>
        <topic>stöd för barn som mediekonsumenter</topic>
        <docDate when="2002-03-19">den 19 mars</docDate>
        <status when="2002-04-09" byWhom="kulturminister Marita Ulvskog " byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GP10321</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:321 av Ulla-Britt Hagström (kd) till kulturminister
          Marita Ulvskog om stöd för barn som mediekonsumenter
        </IPQ_title>
      </div>
      <div type="IPQuestionBody">
        <p xml:id="i-2nk74BjK6ARZoGVjxFwtMc">
          I FN:s konvention om barnets rättigheter står att barnet ska
          skyddas "mot information och material som är till skada för barnets
          utveckling". Detta är långt ifrån den verklighet många barn lever
          i. Via video, kabel-TV och Internet når barn och ungdomar grovt
          våld och grov pornografi, på ett enkelt sätt.
        </p>
        <p xml:id="i-WMx2UHVXJ9f7PgPPCWtsYy">
          Forskning kring medievåldet visar att påverkan på barn och ungdomar
          inte enbart handlar om ökad aggressivitet. Medievåldet innebär
          dessutom en förstärkt rädsla hos barn och ungdomar för att själva
          utsättas för våldshandlingar. Det skapar också en orealistisk
          bild av hur mycket våld en människokropp tål.
        </p>
        <p xml:id="i-4zhCkAwHEd9zwaNMKQq6qw">
          Medievåldet är inte ensamt förklaringen till det ökande våldet
          i samhället. Forskningen pekar dock på att det finns en påverkan
          som inte kan ignoreras. Barn som saknar tydliga värderingar hemifrån
          påverkas på ett icke önskvärt sätt av värderingar och våldsskildringar
          som förs fram i medierna. Vi har därför ett delat ansvar för att
          i möjligaste mån skydda barn från denna typ av medieinnehåll.
          För att skydda minderåriga från skadliga våldsskildringar kan
          man använda dels lagstiftning, dels frivilliga regleringar.
        </p>
        <p xml:id="i-HhwfopPSVsWsGKW5Z7puuF">
          För inköp av både folköl och tobak måste man kunna bevisa att
          man har fyllt 18 år. Däremot finns ingen åldersgräns för att hyra
          grova vålds- och porrfilmer i videobutik. Detta fastän många filmer
          är av den karaktären att de har skadlig påverkan på barn och ungdomar.
        </p>
        <p xml:id="i-4yF49skmjRuSAB5TJavYoi">
          Våldsskildringsrådets senaste rapport visar exempel på vilka
          åldersgränser som gäller i ett antal länder för att se film på
          bio. I t.ex. Norge, Finland, Storbritannien och USA finns också
          en "absolut vuxengräns". I Storbritannien gäller dessa gränser
          även för att hyra videofilm. Detta är en logisk följd av att film
          inte enbart ses på bio. Åldersgräns för att få hyra eller köpa
          grova vålds- och porrfilmer bör införas. Den "absoluta vuxengränsen"
          bör även finnas på svenska biografer. På detta sätt kommer man
          inte åt Internet och filmer som visas på kabel-TV, men det är
          en tydlig signal om att det inte är allmänt accepterat att se
          vissa filmer.
        </p>
        <p xml:id="i-TKv3jQ7nLss4cbNF4Sb555">
          För att öka kontrollen, av vilka filmer som visas på kabel-TV
          i hemmen, bör informationen till föräldrarna öka. Redan i dag
          finns en möjlighet att låsa program efter åldersrekommendationer
          genom ett särskilt barnlås. Det omvända kanske skulle vara att
          föredra, där det "barnvänliga" utbudet var standard och det krävdes
          aktivt handlande för att beställa det extra paket där grova vålds-
          och porrfilmer ingår.
        </p>
        <p xml:id="i-91KetKqB1aWwFFbyjB6RU8">
          Eftersom det inte går att hindra barn helt och hållet från att
          se grova vålds- och porrfilmer blir det mest angelägna att stärka
          barn som mediekonsumenter och stärka medieundervisningen i skolan.
          Medieundervisning innebär såväl att förmedla ett teoretiskt som
          praktiskt kunnande. En kombination av analys och produktion kan
          ge de unga en möjlighet att lära sig att kritiskt värdera medierna.
          Genom att stärka ungdomars kunskaper om medier och lära dem att
          mer kritiskt förhålla sig till det de ser, kan risken för negativ
          påverkan minska.
        </p>
        <p xml:id="i-NYax5ULWf21ZS4r9JG6HgS">
          Med anledning av ovanstående vill jag ställa följande frågor
          till ministern:
        </p>
        <p xml:id="i-3bq9gtp2d97L5eg8DoZFLc">
          Avser ministern införa åldersgräns för att kunna hyra och köpa
          filmer som innehåller våldsskildringar och pornografi?
        </p>
        <p xml:id="i-YKgnocAM4HbRowg5CP16A4">
          Avser ministern införa en "absolut vuxengräns" på film som visas
          på biograf?
        </p>
        <p xml:id="i-FNKFVwA2Ej5eXgLRvuZQPa">
          Vilka åtgärder avser ministern vidta för att försvåra för barn
          att se våldsskildringar och pornografi via kabel-TV?
        </p>
        <p xml:id="i-S44TuE7T9jAW2FSFLFjLJ">
          Vilka åtgärder avser ministern vidta för att stärka barn som
          mediekonsumenter?
        </p>
      </div>
    </body>
  </text>
</TEI>
