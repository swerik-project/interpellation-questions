<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0430">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0430</head>
        <author who="i-EFJ93MgPh6dJrzDB1Tt657">Andersson, Yvonne (kd) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>diskriminering av funktionshindrade</topic>
        <docDate when="2002-04-25">den 26 april</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GP10430</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:430 av Yvonne Andersson (kd) till statsrådet
          Mona Sahlin om diskriminering av funktionshindrade
        </IPQ_title>
      </div>
      <div type="IPQuestionBody">
        <p xml:id="i-AjAJfomaU83MGcr7QGrLfM">
          Handikappolitiken bygger på målsättningen full delaktighet, jämlikhet
          och alla människors lika värde. För att uppnå dessa mål krävs
          insatser som berör många områden för offentligt beslutsfattande.
          Fördomar, okunskap och bristande tillgänglighet gör livet för
          många funktionshindrade svårt. Den delaktighet och jämlikhet i
          samhället för funktionshindrade vi säger oss värna är inte sällan
          en chimär.
        </p>
        <p xml:id="i-UjoPriCGJH9fF7dfASVhcS">
          Ett område där omedelbara åtgärder krävs är den lagstiftning
          som skyddar mot diskriminering. Inom straffrätten finns en bestämmelse
          som direkt riktar sig mot olika typer av diskriminering. Enligt
          denna bestämmelse är det straffbart för en näringsidkare att i
          sin verksamhet diskriminera någon på grund av hans ras, hudfärg,
          nationella eller etniska ursprung, trosbekännelse eller på grund
          av homosexuell läggning genom att inte gå honom till handa på
          de villkor som näringsidkaren tillämpar i förhållande till andra.
          En restaurangägare kan dock utan påföljd vägra en funktionshindrad
          tillträde till sin restaurang.
        </p>
        <p xml:id="i-KoNdTBNSeYemoYV4pzax8s">
          Regeringen har tillsatt flera utredningar i syfte att se över
          lagstiftningen om olaga diskriminering och ge förslag till ett
          mer sammanhållet regelverk. Man kan konstatera att regeringens
          utredningsförfarande tagit ovanligt lång tid i anspråk. En tidigare
          utredning fick inte i ens i uppdrag att komma med lagförslag.
          Den nuvarande utredningen @ En sammanhållen diskrimineringslagstiftning
          @ ska lämna sitt slutbetänkande senast den 1 december 2004. Man
          kan förmoda att en lagstiftning på området införs tidigast 2005.
        </p>
        <p xml:id="i-2QguDhzKiBoMiAeKitaFhs">
          Med anledning av ovanstående vill jag fråga näringsministern:
        </p>
        <p xml:id="i-TUfww94pTjvMZStNh7veHQ">
          Är näringsministern beredd att snarast lägga fram ett lagförslag
          till riksdagen om en bestämmelse mot näringsidkare som diskriminerar
          funktionshindrade?
        </p>
      </div>
    </body>
  </text>
</TEI>
