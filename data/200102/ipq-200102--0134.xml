<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0134">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0134</head>
        <author who="i-NAZHDwfGffE63ZZmJW4qqn">Samuelsson, Marianne (mp) </author>
        <recipient who="i-3kVCtR7mCK6mW2F6oaBMR5">statsminister Göran Persson </recipient>
        <topic>barnens hälsa</topic>
        <docDate when="2001-12-07">den 7 december</docDate>
        <status when="2002-01-22" byWhom="statsrådet Ingela Thalén " byWhomId="i-5CGPntyQKYyZVCsCYHPNrm" status="answered">besvarad</status>
        <external_id source="rdwebb">GP10134</external_id>
        <debate>
          <turn when="2002-01-22 14:29:20" duration="246">Statsråd Ingela Thalén (S)</turn>
          <turn when="2002-01-22 14:33:22" duration="288">Marianne Samuelsson (Mp)</turn>
          <turn when="2002-01-22 14:38:07" duration="173">Statsråd Ingela Thalén (S)</turn>
          <turn when="2002-01-22 14:40:57" duration="269">Marianne Samuelsson (Mp)</turn>
          <turn when="2002-01-22 14:45:23" duration="169">Statsråd Ingela Thalén (S)</turn>
          <turn when="2002-01-22 14:48:08" duration="150">Marianne Samuelsson (Mp)</turn>
          <turn when="2002-01-22 14:50:35" duration="139">Statsråd Ingela Thalén (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:134 av Marianne Samuelsson (mp) till statsminister
          Göran Persson om barnens hälsa
        </IPQ_title>
      </div>
      <div type="IPQuestionBody">
        <p xml:id="i-WkN8Lt29GWRwkftxPFQ1tj">
          Larmrapporterna om barns hälsa duggar allt tätare. Här är ett
          axplock från en enda dags medierapportering, den 29 november 2001:
        </p>
        <p xml:id="i-VxviSDaN29N53SUwEnuN14">
          Vart femte barn som idrottar känner stor press när föräldrar
          är med på träning och tävling, enligt en undersökning från Göteborgs
          universitet. Föräldrarnas orealistiska förväntningar blir en stressbörda
          för barnen, säger professor Göran Patriksson till Svenska Dagbladet.
          Pressen var störst på tennisspelarna. Undersökningen bygger på
          en enkät som besvarats av 466 barn i åldrarna 8@16 år. De skriver
          bl.a. om utebliven tröst och uppmuntran och föräldrar som gapar
          eller skrattar åt dem. (SVT Text)
        </p>
        <p xml:id="i-YQJKxLRmsXnDF7c8DZ5JLS">
          Fler barn får åldersdiabetes och de senaste sex åren har barns
          förbrukning av medicin för magsår fördubblats, enligt siffror
          från Socialstyrelsens läkemedelsenhet. Likaså har barns förbrukning
          av antidepressiva mediciner fördubblats jämfört med 1998. (Aftonbladet)
        </p>
        <p xml:id="i-DSmtTSG7Eot8JXKAzRCcgZ">
          Nära hälften av alla skolbarn tycker inte att det är för stökigt
          i deras klassrum. 42 % säger att de minst en gång i veckan känner
          sig stressade och 18 % har svårt att sova flera gånger i veckan.
          Vi slogs verkligen av hur vanligt det var med stress och psykosomatiska
          besvär när vi fick se resultaten, säger Viveca Östberg, sociolog
          på Stockholms universitet, som gjort en levnadsundersökning bland
          1 300 10@18-åringar. I går föreläste hon i Enskede på Barnombudsmannens
          heldagsseminarium "Stress i barns och ungdomars tillvaro".
        </p>
        <p xml:id="i-5JNV756CfcFYNJAhJc5p9t">
          Fler vuxna i skolan, kortare arbetstid för småbarnsföräldrar,
          fler debatter om stress bland barn, ökat inflytande för barn och
          ungdomar, skolans organisation och vuxnas attityder var några
          av de åtgärder som diskuterades. Utvecklingen i samhället är skrämmande.
          Det faktum att vuxenvärlden möter barns stress med mediciner måste
          vi göra till en varningsklocka för alla, konstaterar Lena Nyberg,
          barnombudsman, BO. (DN)
        </p>
        <p xml:id="i-PQayK2ayHajupR2RSCJxei">
          Undersökningar visar att tinnitus blir mer och mer vanligt bland
          barn. Enligt en ny undersökning vid Sahlgrenska sjukhuset ska
          vartannat barn mellan 9 och 16 år ha någon erfarenhet av detta
          hörselbesvär. 16 % barnen led ofta eller alltid av tinnitus. En
          trolig orsak är stressiga och bullriga miljöer på skolor och förskolor.
          Bullerskadeforskaren Per Anders Hellström är en aning skeptisk
          till siffrorna men konstaterar att antalet barn och ungdomar med
          tinnitus definitivt har ökat på senare år.
        </p>
        <p xml:id="i-5HK97fhRDLv7G12BrWUHyE">
          Man noterade också ett ökat antal rapporterade stämbandsskador
          hos barn för ett par år sedan, säger han. (DN)
        </p>
        <p xml:id="i-CVMMdVYyNtTcv6M1tmSK6N">
          Våra barn är vår framtid. Barnkonventionen föreskriver att all
          politik ska utgå från barnens bästa. Men utvecklingen är på väg
          åt helt fel håll enligt ovanstående larmrapporter. Barnens utsatthet
          har också bekräftats av kommittén Välfärdsbokslut.
        </p>
        <p xml:id="i-GdQH4nX7eMUAjAtBmdnqcu">
          Det finns också oroande statistik som visar på att det föds allt
          färre barn. Viljan att ha barn och hur barn har det i vårt samhälle
          kan ha ett samband.
        </p>
        <p xml:id="i-YBodS4MMD1SbtQRFYtvaKc">
          Vilka åtgärder avser statsministern vidta för att förbättra situationen
          för barnen?
        </p>
      </div>
    </body>
  </text>
</TEI>
