<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0470">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0470</head>
        <author who="i-CajxChHCyySL6R6AQNT1bF">Kinberg, Anna (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>arbetsmarknadspolitiken</topic>
        <docDate when="2002-04-26">den 26 april</docDate>
        <status when="2002-05-28" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10470</external_id>
        <debate>
          <turn when="2002-05-28 18:45:59" duration="190">Näringsminister Björn (S)</turn>
          <turn when="2002-05-28 18:49:05" duration="166">Anna Kinberg (M)</turn>
          <turn when="2002-05-28 18:51:46" duration="265">Näringsminister Björn (S)</turn>
          <turn when="2002-05-28 18:56:07" duration="240">Anna Kinberg (M)</turn>
          <turn when="2002-05-28 19:00:02" duration="117">Näringsminister Björn (S)</turn>
          <turn when="2002-05-28 19:01:56" duration="134">Anna Kinberg (M)</turn>
          <turn when="2002-05-28 19:04:04" duration="112">Näringsminister Björn (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:470 av Anna Kinberg (m) till näringsminister
          Björn Rosengren om arbetsmarknadspolitiken
        </IPQ_title>
      </div>
      <div type="IPQuestionBody">
        <p xml:id="i-DL6XK1KhAd1dr65pqwqei9">
          Tidningen Dagens Industri räknade nyligen ut kostnaden för varje
          lyckad arbetsförmedling genom statliga arbetsförmedlingen. Den
          blev 526 000 kr. Bara 15 % av de registrerade arbetslösa som fick
          jobb förra året fick det genom arbetsförmedlingen. Slår man ut
          statens kostnader för arbetsmarknadspolitiken på dem blir summan
          per individ högre än de allra flesta löntagares årsinkomst, t.o.m.
          om man räknar med sociala avgifter.
        </p>
        <p xml:id="i-QoYHv4iwbWHwAGLDHNobPx">
          När staten ska fixa jobb blir det dyrare än hos något rekryteringsföretag.
          Inte ens de exklusivaste chefsrekryteringsföretagen brukar kunna
          komma upp i sådana summor. Men de skiljer sig från AMS genom att
          ta betalt bara för lyckade rekryteringar.
        </p>
        <p xml:id="i-G3ia1oFUFdSaSu4pv5ySpQ">
          Även i Tyskland finns erfarenhet av att deras motsvarighet till
          AMS inte förmår att förmedla jobb. Tidningen Arbetsmarknaden skriver
          i sitt aprilnummer att myndigheten misstänks för att ha friserat
          sina siffror. Den tyska myndigheten förmedlar inte varannan arbetslös,
          som påstått utan bara var femte. Den förmedlingsprocent som orsakat
          skandal i Tyskland är fortfarande högre än de 15 % som den svenska
          arbetsförmedlingen lyckas åstadkomma.
        </p>
        <p xml:id="i-6cZSgzyxxi1Xbfjp92sdwE">
          Den socialdemokratiska regeringen i Tyskland har mot bakgrund
          av förmedlingsmisslyckandena lämnat fältet fritt för privata arbetsförmedlingar.
          Arbetslösa förses med en check som berättigar till tjänster från
          privata arbetsförmedlare på upp till 1 500 euro (knappt 15 000
          kr). Förra året lyckades de privata arbetsförmedlarna skaffa 130
          000 tyskar jobb, enligt tidningen entreprenör.se.
        </p>
        <p xml:id="i-N6UAKfYZEg32VeWMUaBATv">
          Regeringen i Tyskland förmår således att ompröva sin arbetsmarknadspolitik
          mot bakgrund av att den traditionella socialdemokratiska politiken
          misslyckats. Med tanke på att situationen i Sverige, inte minst
          vad gäller arbetsförmedling, är än mer illavarslande, framstår
          behovet av en regering förmögen till nytänkande på detta område
          som önskvärt.
        </p>
        <p xml:id="i-5KHbzVvkWz6sYZbQYeCwZe">
          Vad avser näringsministern att vidta för åtgärder för att förbättra
          arbetsförmedlingen och arbetsmarknadspolitiken?
        </p>
      </div>
    </body>
  </text>
</TEI>
