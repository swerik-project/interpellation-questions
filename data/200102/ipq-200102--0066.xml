<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0066">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0066</head>
        <author who="i-T9dFBJ1pv742mQeG3uLBtA">Viklund, Margareta (kd) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>kvinnan i ett globalt perspektiv</topic>
        <docDate when="2001-11-09">den 9 november</docDate>
        <status when="2001-11-26" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GP1066</external_id>
        <debate>
          <turn when="2001-11-26 10:01:37" duration="298">Utrikesminister Anna Lin (S)</turn>
          <turn when="2001-11-26 10:06:31" duration="238">Margareta Viklund (Kd)</turn>
          <turn when="2001-11-26 10:10:25" duration="130">Utrikesminister Anna Lin (S)</turn>
          <turn when="2001-11-26 10:12:32" duration="225">Margareta Viklund (Kd)</turn>
          <turn when="2001-11-26 10:16:13" duration="226">Utrikesminister Anna Lin (S)</turn>
          <turn when="2001-11-26 10:19:55" duration="138">Margareta Viklund (Kd)</turn>
          <turn when="2001-11-26 10:22:10" duration="111">Utrikesminister Anna Lin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:66 av Margareta Viklund (kd) till utrikesminister
          Anna Lindh om kvinnan i ett globalt perspektiv
        </IPQ_title>
      </div>
      <div type="IPQuestionBody">
        <p xml:id="i-XnPGdbQs6tCuRxdpzrYGAw">
          Brott mot mänskliga rättigheter oavsett i vilket land de utförs
          och är riktade mot flickor/kvinnor drabbar indirekt alla flickor/kvinnor
          på jorden, även om de råkar bo i världens mest jämställda land.
          Självklart tar flickorna i vårt land både direkt och indirekt
          åt sig av många länders uppenbara brott mot flickors/kvinnors
          mänskliga rättigheter. Genom dagliga TV-rapporter från hela världen
          både ser och hör flickan att hon är mindre värd och har egentligen
          ingen integritet. Självförtroendet minskar och självbilden förvanskas.
          Pojkarnas syn på flickor påverkas naturligtvis också.
        </p>
        <p xml:id="i-E38AmL3v4fqYfRZkXDyvLs">
          Världens länder har gjort en rad åtaganden om att främja jämställdhet
          och mänskliga rättigheter:
        </p>
        <p xml:id="i-F3cM3y1Cok5RQFw5h4ebAF">
          I det följande beskrivs några områden som trots dessa insater
          visar på kvinnans utsatta situation och diskriminering.
        </p>
        <p xml:id="i-WbQ8nLa3YC8dWs9QT6jYXV">
          FN uppskattar det totala antalet kvinnor i världen som förra
          året mördades av sina egna familjemedlemmar till ca 5 000. Minst
          200 s.k. hedersmord äger rum varje år i Turkiet.
        </p>
        <p xml:id="i-ApmCgVvRMuYC8txoWVbvnt">
          Under tryck av EU @ där Turkiet är ett kandidatland @ håller
          landet på att förändra sin lagstiftning. Men fortfarande bedömer
          landets domstolar hedersmord mildare än andra mord. Om den mördade
          dessutom är minderårig kan straffet för mordet bli mindre än två
          år i fängelse.
        </p>
        <p xml:id="i-7ajZ1xZnS15LbYg4G7maka">
          Kristdemokraterna anser att frågan om hedersmord borde vara en
          av huvudpunkterna vid Sveriges samtal med företrädare för den
          turkiska regeringen och att frågan ska ingå i EU:s förhandlingar
          om Turkiets medlemskap i den europeiska unionen.
        </p>
        <p xml:id="i-3w7BcVYhGDjDEBvLyKKmoT">
          Ett annat problem, som alltmer uppmärksammas, är s.k. trafficking.
          Denna moderna form av slavhandel har ökat drastiskt under de senaste
          åren.
        </p>
        <p xml:id="i-47VuD1wXPNafgN8vMsmQap">
          Denna människohandel omsätter stora pengar och är en farlig bransch
          att både kritisera och försöka motverka. Enbart i Europa är ca
          500 000 kvinnor bortrövade, sålda eller utlovade att få ett "hederligt"
          arbete. Men de har i stället blivit lurade intill döden eller
          inpå bara kroppen. Det handlar om en mycket lukrativ handel med
          kvinnan som handelsvara.
        </p>
        <p xml:id="i-AuWqcJibXqyv37d52GS4zz">
          Kvinnor säljs till samtliga länder inom EU @ även till Sverige.
          Det sägs att människohandeln i dag omsätter mer pengar än droghandeln.
          Handlarna tjänar stora summor utan att riskera samma hårda straff
          som gäller vid annan typ av smuggling.
        </p>
        <p xml:id="i-PZ5kVYSHBpjWzguCShgV2v">
          Handeln med människor, mänskligt slaveri, utgör ett större problem
          i vårt moderna samhälle än någon kunnat ana. Nya uppgifter tyder
          på en global jätteindustri som omsätter oerhörda summor. Respekten
          för människovärdet kräver att vi genom internationellt samarbete
          bekämpar denna företeelse med alla medel. Slavhandelns offer behöver
          vår hjälp. Det handlar om flickors/kvinnors mänskliga rättigheter.
          Det är angeläget att trafficking implementeras i FN:s medlemsländers
          lagstiftning.
        </p>
        <p xml:id="i-CnKFZZX1NigSghy32sK8ve">
          En annan fråga är att ingen kvinna väljer frivilligt att prostituera
          sig. Bakgrunden till prostitution är ofta en historia fylld av
          fysiska och/eller psykiska övergrepp, drogmissbruk, brist på kärlek
          och fattigdom.
        </p>
        <p xml:id="i-SxirwAP8fqjajCaxumDY5u">
          Kristdemokraternas uppfattning är att prostitution aldrig kan
          jämföras med och behandlas som yrken vad gäller lagstiftning,
          reglering av arbetstider, semester, bildande av fackförbund m.m.,
          som har skett i exempelvis Nederländerna. Prostitution hör inte
          hemma i ett samhälle där en av grundbultarna är alla människors
          lika värde. Man kan inte köpa en annan människa. Sverige måste
          som ett föregångsland verka för att prostitution förbjuds i hela
          Europa.
        </p>
        <p xml:id="i-FNVZ6CohCPbzyxQitwKEy5">
          Prostitution orsakad av fattigdom är ett stort problem i olika
          delar av världens regioner. Bland gatubarn är flickorna extra
          utsatta och riskerar att utsättas för sexuella övergrepp. När
          de blir lite äldre är det högst troligt att de tvingas in i prostitution.
          I familjer där fattigdomen är som störst kommer flickor främst
          i kläm, på grund av att de oftast inte värderas lika högt som
          pojkarna. Det är flickan som får sluta skolan först när pengar
          till skolavgifter inte finns, eller när syskonen mister sina föräldrar.
          Det är flickan som i värsta fall säljs av föräldrarna till ett
          liv som prostituerad. Detta är ett allvarligt problem inte minst
          i Nepal där en välorganiserad slavhandel pågår med flickor från
          landsbygden till bordellerna i Indiens storstäder. Flickors och
          kvinnors värde måste höjas och samtidigt med detta arbete ska
          intensivt preventivt arbete igångsättas för att skydda dem från
          att hamna i och/eller rädda dem ur prostitution.
        </p>
        <p xml:id="i-KER7LZ4n2cpBXLapY6cTGX">
          En ytterligare annan fråga handlar om kvinnlig könsstympning.
        </p>
        <p xml:id="i-UZ44wEpqWMmGThurZgVGat">
          Enligt Världshälsoorganisationen, WHO, har 130 miljoner kvinnor
          runtom i världen utsatts för könsstympning. Trots att 15 afrikanska
          länder lagstiftat mot bruket av könsstympning rapporteras varje
          år 2 miljoner nya fall. Kvinnlig könsstympning (female genital
          mutilation, FGM) är en fråga som rör mänskliga och framför allt
          kvinnors/flickors rättigheter. Könsstympningen är ett trauma som
          påverkar flickan och senare kvinnan både psykiskt och fysiskt
          under hela livet och vars enda syfte är att ge mannen full kontroll
          över kvinnan.
        </p>
        <p xml:id="i-ENTWH76FuBwtj24CKJnze8">
          Förutom i Afrika förekommer kvinnlig könsstympning även på spridda
          håll i Sydamerika och i Asien. Men det är i länderna kring Afrikas
          horn, Somalia, Sudan, Djibouti, Etiopien och Eritrea som könsstympning
          är vanligast förekommande. I dessa länder beräknas 90@100 % av
          kvinnorna vara könsstympade. Flickornas ålder när stympningen
          utförs kan variera från en månad upp till tolv år beroende på
          vilken typ av könsstympning som tillämpas.
        </p>
        <p xml:id="i-QDRqguTFVYjDTqj9CdHEGH">
          Det är inte endast afrikanska länder som behöver ett uppvaknande.
          Även Kina och Indien behöver väckas för att tillgodose många kvinnors
          rätt till mänskliga rättigheter. Frågan behöver belysas i bl.a.
          biståndssammanhang och då mänskliga rättigheter behandlas.
        </p>
        <p xml:id="i-4aaN4HxZJLtpgWox4nC1mm">
          Den sista frågan gäller prenatal könsdiskriminering.
        </p>
        <p xml:id="i-EZGj9U6u2etQNqv1xbmJXW">
          Andelen kvinnor i förhållande till män har speciellt i Asien
          sjunkit dramatiskt de senaste årtiondena. Enligt vissa beräkningar
          saknas det 60 miljoner kvinnor i den världsdelen. Orsakerna är
          aborter av flickfoster, undernäring och överarbete bland kvinnor.
          I exempelvis Indien är spädbarnsdödligheten högre bland flickor.
          Flickor får sämre vård och behandling redan som spädbarn.
        </p>
        <p xml:id="i-RhkgrGMjzAbd3CrYqFPzwx">
          Att könsselektiv abort skulle vara hela förklaringen till de
          "förlorade" flickebarnen i Kina är inte klarlagt. Det går inte
          att utesluta att det förekommer barnamord lokalt i det vidsträckta
          Kina. Men könsselektiv abort tillämpas inte bara i Indien och
          Kina utan också i Sydkorea, på Taiwan, i Singapore och i Malaysia.
        </p>
        <p xml:id="i-ToJm4KxpHyefjqCaTobEUM">
          Indiska läkare anger den 5 augusti 1999 i ett TT-Reuter-meddelande
          att det är svårt att beräkna hur många flickfoster som dödas varje
          år, då de flesta fallen aldrig rapporteras till myndigheterna.
          Men under det senaste århundradet har antalet födda flickor stadigt
          minskat jämfört med antalet pojkar. Flera indiska delstater har
          därför förbjudit läkare att avslöja fostrets kön.
        </p>
        <p xml:id="i-KajthyKqeLWFELVDsWWfip">
          Hitintills har det i internationella och nationella sammanhang
          varit ganska tyst om den prenatala könsdiskrimineringen. Det finns
          all anledning för Sverige som ett föregångsland i arbetet för
          demokrati och mänskliga rättigheter att målinriktat arbeta för
          att frågan om prenatal könsdiskriminering behandlas seriöst i
          FN.
        </p>
        <p xml:id="i-N5H7wgR54egu8gHDBeyRaW">
          Mina frågor till utrikesministern:
        </p>
        <p xml:id="i-Va4E3RzzT9q7PG4hMVKAPs">
          På vad sätt avser utrikesministern agera så att frågan om hedersmord
          ska ingå i EU:s förhandlingar med Turkiet om medlemskap i Europeiska
          unionen?
        </p>
        <p xml:id="i-HGu32cVCCQwo6fgqa89vD1">
          Avser utrikesministern verka för att det dokument som FN antagit
          om trafficking snarast implementeras i medlemsländernas lagstiftning?
        </p>
        <p xml:id="i-3LKK26CCYHNsXTw1XvV5ep">
          Avser utrikesministern att i internationella sammanhang verka
          för att trafficking blir ett prioriterat brott att bekämpa?
        </p>
        <p xml:id="i-Ary85SMY5srVVQFb2i7qij">
          Avser utrikesministern att i EU och i andra internationella sammanhang
          verka för att prostitution förbjuds?
        </p>
        <p xml:id="i-WkU6n7UkguH3Xi5YBqDu3a">
          Avser utrikesministern att ta upp frågan om kvinnlig könsstympning
          i internationella sammanhang?
        </p>
        <p xml:id="i-EdfoVHjFpahQS6nEPqg6tj">
          Hur avser utrikesministern verka för att frågan om kvinnlig könsstympning
          erkänns som ett brott mot mänskliga rättigheter?
        </p>
        <p xml:id="i-DWVVPkkW7LWjRqFMjMNNLY">
          Avser utrikesministern verka för att frågan om prenatal könsdiskriminering
          förs upp på dagordningen för FN:s generalförsamling?
        </p>
        <p xml:id="i-E38tcHSVRccBZsxTHE1szT">
          Avser utrikesministern verka för att Sverige i det multi- och
          bilaterala samarbetet samt i andra internationella sammanhang
          särskilt uppmärksammar flickornas situation i Indien och Kina?
        </p>
      </div>
    </body>
  </text>
</TEI>
