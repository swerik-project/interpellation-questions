<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0488">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0488</head>
        <author who="i-QqgpadBP4SAf6uA8SRtTMY">Patriksson, Runar (fp) </author>
        <recipient who="i-L7Ay5GaFaMutWEX7utMv62">statsrådet Ulrica Messing </recipient>
        <topic>glesbygdsombudsman</topic>
        <docDate when="2002-04-26">den 26 april</docDate>
        <status when="2002-05-27" byWhom="statsrådet Ulrica Messing " byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GP10488</external_id>
        <debate>
          <turn when="2002-05-27 11:04:04" duration="7">Statsråd Ulrica Messing (S)</turn>
          <turn when="2002-05-27 11:04:06" duration="184">Statsråd Ulrica Messing (S)</turn>
          <turn when="2002-05-27 11:07:06" duration="168">Helena Bargholtz (Fp)</turn>
          <turn when="2002-05-27 11:09:51" duration="236">Statsråd Ulrica Messing (S)</turn>
          <turn when="2002-05-27 11:13:43" duration="114">Helena Bargholtz (Fp)</turn>
          <turn when="2002-05-27 11:15:32" duration="99">Statsråd Ulrica Messing (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:488 av Runar Patriksson (fp) till statsrådet
          Ulrica Messing om glesbygdsombudsman
        </IPQ_title>
      </div>
      <div type="IPQuestionBody">
        <p xml:id="i-NbiPnP8Dc8vN4zXYk96v4t">
          Urbaniseringen i Sverige har tagit full fart. Flyttlassen går
          mot städerna, först och främst till de fyra stora tillväxtorterna
          Stockholm, Göteborg, Malmö samt Umeå i norr. 20 000 nya innevånare
          per år är kalkylen för Stockholms län. Enligt statistik är årets
          siffra 10 000 för första halvåret uppnådd. Även andra storstadsområden
          har positiv statistik. Enligt vår uppfattning driver staten en
          politik som i alltför stor utsträckning gynnar tillväxtområden,
          vilket leder till att glesbygden utarmas.
        </p>
        <p xml:id="i-NcQ4F2PJEPP73AQqTkWWJm">
          Infrastruktur, vägar, järnväg, IT-utbyggnaden samt glesbygdsflyget
          är inget som satsas tillräckligt på. Nej, i stället accepteras
          ett grusvägnät med tjälskador som betyder avstängning de flesta
          vintrar samt ett vägnät med urusel beläggning som på många platser
          bedöms som livsfarlig.
        </p>
        <p xml:id="i-3pTGCFDnCoVXXgeZmCYwuj">
          Avståndet och framkomligheten till skolor och sjukhus är sådan
          att människorna inte vågar bo kvar. Detta måste åtgärdas med en
          ny politik.
        </p>
        <p xml:id="i-C74ASHdgh2JkAjhRFNzLo6">
          För att utreda och hjälpa till i dessa glesbygdsfrågor har Statens
          glesbygdsverk tillkommit. Det är bra men inte tillräckligt. Det
          material som Glesbygdsverket har tagit fram skiljer man mellan
          gles- och landsbygd på ett bra sätt. Här finns underlag till en
          politik men ingen politisk vilja från de styrande partierna.
        </p>
        <p xml:id="i-WHremKpJxUdsdtkoB52Duy">
          Urbaniseringsvågen leder till att många i glesbygds-Sverige lever
          farligt. Ja, frågan är om deras situation är laglig. Var går gränsen
          för en grundservice från samhällets sida som är i paritet med
          skatteuttaget, och var går gränsen för infrastrukturens kvalitet?
          Tillgängligheten måste ha någon nedre gräns för att behöva accepteras.
        </p>
        <p xml:id="i-TV68j1b5nBKhZVBwivj1si">
          Pressombudsman, jämställdhetsombudsman m.fl. har inrättats. Deras
          verksamhet verkar fylla en demokratisk rättighetsfunktion. Samma
          arbetssätt som för de övriga ombudsmännen bör ligga till grund
          för inrättandet av en glesbygdsombudsman. Möjligheten att koppla
          denna funktion till Glesbygdsverket bör undersökas. Glesbygdsverkets
          material för bedömning av gles- och landsbygd bör utgöra ombudsmannens
          rättesnöre vid bedömningar. Anmälare till glesbygdsombudsmannen
          borde kunna vara enskild person, ett företag (t.ex. en åkare eller
          en småbrukare), en kommun eller ett landsting, som anser att statens
          skyldigheter inte följs eller kan bedömas som orimliga sett ur
          anmälarens synpunkter på rättigheter till grundservice från samhället.
        </p>
        <p xml:id="i-8x1bsdwWYHRYg33XWqdvir">
          1. Avser statsrådet att utreda möjligheten att inrätta en glesbygdsombudsman
          med de i texten ovan påtalade sakområdena?
        </p>
      </div>
    </body>
  </text>
</TEI>
