<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0187">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0187</head>
        <author who="i-43NmWWYd8vEgZrkoXWWCXx">Runegrund, Rosita (kd) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>Samhall</topic>
        <docDate when="2002-01-21">den 21 januari</docDate>
        <status when="2002-01-31" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10187</external_id>
        <debate>
          <turn when="2002-01-31 13:20:29" duration="143">Näringsminister Björn (S)</turn>
          <turn when="2002-01-31 13:23:33" duration="136">Rosita Runegrund (Kd)</turn>
          <turn when="2002-01-31 13:25:45" duration="156">Carina Adolfsson Elgesta (S)</turn>
          <turn when="2002-01-31 13:28:18" duration="191">Runar Patriksson (Fp)</turn>
          <turn when="2002-01-31 13:31:26" duration="275">Näringsminister Björn (S)</turn>
          <turn when="2002-01-31 13:35:58" duration="176">Rosita Runegrund (Kd)</turn>
          <turn when="2002-01-31 13:38:50" duration="140">Carina Adolfsson Elgesta (S)</turn>
          <turn when="2002-01-31 13:43:08" duration="236">Näringsminister Björn (S)</turn>
          <turn when="2002-01-31 13:47:01" duration="123">Rosita Runegrund (Kd)</turn>
          <turn when="2002-01-31 13:49:00" duration="721">Näringsminister Björn (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:187 av Rosita Runegrund (kd) till näringsminister
          Björn Rosengren om Samhall
        </IPQ_title>
      </div>
      <div type="IPQuestionBody">
        <p xml:id="i-XnTTccA7NFTu1KZfex5atX">
          Återigen diskuteras Samhalls uppdrag, verksamhet, syfte och mål.
          Kritiken mot företaget kommer nu från alltfler håll: "Karin Westlund,
          ordföranden för De handikappades riksförbund, DHR, säger att Samhallkoncernen
          har överlevt sig själv. De medel som staten pumpar in kunde användas
          mycket effektivare, anser hon." (DN den 10 januari 2002)
        </p>
        <p xml:id="i-X716XPKLasvwsNdSUjyAh3">
          Också inom regeringspartiet finns kritik mot Samhall. Bl.a. har
          Christer Skoog, riksdagsledamot för Socialdemokraterna, i en skriftlig
          fråga till näringsministern nyligen efterlyst åtgärder vad gäller
          Samhall. På frågan svarar näringsministern att han inom kort tänker
          föreslå att regeringen låter utreda förutsättningarna för Samhalls
          verksamhet.
        </p>
        <p xml:id="i-VvmWJNCocHJHrv8Kkn5gYA">
          Det är nödvändigt att tillförsäkra de arbetshandikappade möjligheten
          till ett fortsatt aktivt arbetsliv. Inte minst när arbetsmarknaden
          är gynnsam gäller det att de arbetshandikappade får fäste på den
          ordinarie arbetsmarknaden. Samhall har varit ett av våra redskap
          för att klara dessa mål.
        </p>
        <p xml:id="i-v8VkAQNbayzhJStm29R8d">
          Under senare år har dock kritik riktats mot att affärsmässigheten
          i bolaget dominerar för mycket och att rekryteringen från de prioriterade
          grupperna minskat. Även andelen övergångar från Samhall till ordinarie
          arbeten har minskat, trots den goda konjunktur som rått några
          år. Affärsmässigheten och kundfokus har blivit bättre, samtidigt
          som kostnaden per arbetshandikappad sjunkit.
        </p>
        <p xml:id="i-SrbC8YPbGdZ69QuJ73QG6r">
          Problemet för ett företag som Samhall är balansen mellan det
          sociala uppdraget och att driva verksamheten så effektivt som
          möjligt. Ett illustrativt exempel på detta är satsningen på servicetjänster
          som Samhall slagit in på i allt högre grad. Kraven är ganska höga
          på de som ska arbeta med dessa tjänster är kundorienterade, serviceinriktade
          och har god förmåga att hantera stress, många personliga kontakter
          och besitter stor flexibilitet. Krav som gör att många arbetshandikappade
          inte förmår leva upp till.
        </p>
        <p xml:id="i-Pwpw4kiCScXbb6C1pqAANT">
          Det finns anledning till en bredare utvärdering och översyn av
          Samhalls inriktning och uppdrag enligt vad som ovan anförts. Det
          sociala uppdraget måste komma mer i fokus utan att för den skull
          statens kostnader skenar iväg. Mycket talar också för att Samhalls
          roll i arbetsmarknadspolitiken bör tonas ned i förhållande till
          andra instrument. Bl.a. arbetsmarknadsutskottet har tidigare begärt
          en utredning om Samhall under hösten. En bred parlamentarisk utredning
          torde bäst tillgodose kravet på en långsiktigt hållbar strategi
          för hela politikområdet.
        </p>
        <p xml:id="i-FuCg8TFXLqbx6wubNeYj7Y">
          Med hänvisning till det anförda vill jag ställa följande fråga
          till näringsminister Björn Rosengren:
        </p>
        <p xml:id="i-5Zg3afzKwo45XeakGSXe41">
          Vilka åtgärder avser ministern vidta för att en långsiktigt hållbar
          strategi vad gäller arbetsmarknadspolitiken för arbetshandikappade
          ska kunna utarbetas?
        </p>
      </div>
    </body>
  </text>
</TEI>
