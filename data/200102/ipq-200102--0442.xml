<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0442">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0442</head>
        <author who="i-T9dFBJ1pv742mQeG3uLBtA">Viklund, Margareta (kd) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>Centralasien</topic>
        <docDate when="2002-04-26">den 26 april</docDate>
        <status when="2002-06-03" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GP10442</external_id>
        <debate>
          <turn when="2002-06-03 11:24:03" duration="258">Utrikesminister Anna Lin (S)</turn>
          <turn when="2002-06-03 11:28:18" duration="209">Margareta Viklund (Kd)</turn>
          <turn when="2002-06-03 11:31:44" duration="209">Utrikesminister Anna Lin (S)</turn>
          <turn when="2002-06-03 11:35:10" duration="256">Margareta Viklund (Kd)</turn>
          <turn when="2002-06-03 11:39:22" duration="208">Utrikesminister Anna Lin (S)</turn>
          <turn when="2002-06-03 11:42:46" duration="68">Margareta Viklund (Kd)</turn>
          <turn when="2002-06-03 11:43:50" duration="90">Utrikesminister Anna Lin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:442 av Margareta Viklund (kd) till utrikesminister
          Anna Lindh om Centralasien
        </IPQ_title>
      </div>
      <div type="IPQuestionBody">
        <p xml:id="i-Xs1R39CHXNVaC6a7iBYmja">
          De fem centralasiatiska staterna Kazakstan, Kirgisistan, Tadzjikistan,
          Turkmenistan och Uzbekistan, efterföljarstater till det forna
          Sovjetunionen, brottas alla med en rad komplexa problem, som i
          många fall är gemensamma för hela regionen. Det handlar om politiska,
          samhällsekonomiska och sociala problem som är hänförbara till
          övergången från det sovjetiska systemet till någonting nytt. I
          samtliga länder sköts den politiska och samhällsekonomiska utvecklingen
          av mer eller mindre uttalat auktoritära politiska ledare med inget
          eller mycket begränsat intresse för demokrati, men också för mänskliga
          rättigheter. De demokratiska strukturerna och processerna i hela
          regionen är svaga.
        </p>
        <p xml:id="i-6kMvifvgizfhrxkuWu1XTp">
          Trots att regionen är rik på olika former av råvaror i form av
          olja och gas samt olika typer av metaller, har de relativa välståndsökningarna
          på bred front uteblivit. Detta kan förklaras med bristande samhällsstrukturer,
          inklusive effektiva myndigheter och företag samt bristande förståelse
          för och kunskap om hur ett marknadsekonomiskt system fungerar.
          Svårigheterna när det gäller olje- och gasutvinningen kan också
          i hög utsträckning kopplas till segdragna diskussioner när det
          gäller sträckningarna för ett antal nya pipelineprojekt.
        </p>
        <p xml:id="i-PqbqG49caGFGqUJKDACFXb">
          Slutligen kan nämnas den sociala situationen i området när det
          gäller den mycket tydliga kopplingen mellan den sovjetiska rovdriften
          på naturen, inte minst när det gäller de ineffektiva bevattningssystem
          som har rubbat ekosystemet kring Aralsjön och dess båda tillflöden,
          och ett katastrofalt folkhälsoläge. Bevattningssystemen, byggda
          för att vattenförsörja ett storslaget och vattenkrävande sovjetiskt
          bomullsodlingsprojekt, har varit otäta och resulterat i ett betydande
          saltläckage, som har bidragit till att förstöra god odlingsbar
          jord.
        </p>
        <p xml:id="i-NtofoV7MMRobcupEXDuxZy">
          Bl.a. detta har i sin tur resulterat i mycket omfattande folkhälsoproblem
          i hela regionen, bl.a. i form av världens högsta tal när det gäller
          spädbarnsdödlighet, vissa cancerformer (bl.a. leukemi) samt i
          olika typer av inälvssjukdomar. Antalet barn som föds med fysiska
          defekter är också mycket stort.
        </p>
        <p xml:id="i-G9B4faJbxQKkaXnQcBFvgK">
          Trots många biståndsorganisationers insatser och goda vilja präglas
          arbetet av dålig samordning inom och mellan de olika aktörerna
          i regionen, vilket i sin tur leder till att insatta resurser inte
          ger optimal utdelning.
        </p>
        <p xml:id="i-WbZayXcsy7QTjAmbP8bhaM">
          Som en konsekvens av händelserna den 11 september har regionen
          @ på gott och på ont @ kommit att hamna i det internationella
          nyhetsflödets sökarljus. Detta kan därför vara ett bra tillfälle
          att strama upp de många insatserna för att stärka demokrati och
          respekten för mänskliga rättigheter, för att genomföra övergången
          till en mer marknadsorienterad ekonomi och @ inte minst @ för
          att genomföra miljö- och folkhälsorelaterade projekt i regionen.
          Detta samtidigt som ett tillfälle ges att informera omvärlden
          om den politiska, samhällsekonomiska och sociala situationen i
          regionen.
        </p>
        <p xml:id="i-DHQH7ktW1dsurzMUZRCTbA">
          Jag har följande frågor till utrikesministern:
        </p>
        <p xml:id="i-Rwdrg4YKAfET8DPTyqAc8V">
          Hur arbetar Sverige i dag, och hur avser Sverige arbeta i framtiden,
          för att stärka samarbetet mellan den centralasiatiska regionens
          stater och de olika internationella fora, bl.a. FN, EU och OSSE,
          där Sverige är en viktig och aktiv part?
        </p>
        <p xml:id="i-QiCUAA3417m6HLTJf8PSE2">
          Vilka är de konkreta resultaten hittills av det svenska engagemanget
          när det gäller att stärka samarbetet mellan den centralasiatiska
          regionens stater och olika internationella fora?
        </p>
        <p xml:id="i-FxVn4icrN821vKk8bYSLYE">
          Finns det i dag utarbetat en konkret strategi för det svenska
          engagemanget i den centralasiatiska regionen och för arbetet med
          regionens många strukturella problem?
        </p>
        <p xml:id="i-RDceNFvHYciCCE1qjE19Kx"></p>
      </div>
    </body>
  </text>
</TEI>
