<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0049">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0049</head>
        <author who="i-Q6uWG1k3pbJio9CebNs3Cz">Tolgfors, Sten (m) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>åtgärder för att stoppa könsstympning</topic>
        <docDate when="2001-11-01">den 1 november</docDate>
        <status when="2001-11-15" byWhom="statsrådet Ingela Thalén " byWhomId="i-5CGPntyQKYyZVCsCYHPNrm" status="answered">besvarad</status>
        <external_id source="rdwebb">GP1049</external_id>
        <debate>
          <turn when="2001-11-15 12:43:01" duration="290">Statsråd Ingela Thalén (S)</turn>
          <turn when="2001-11-15 12:47:47" duration="250">Sten Tolgfors (M)</turn>
          <turn when="2001-11-15 12:51:54" duration="198">Inger René (M)</turn>
          <turn when="2001-11-15 12:55:08" duration="213">Statsråd Ingela Thalén (S)</turn>
          <turn when="2001-11-15 12:58:37" duration="259">Sten Tolgfors (M)</turn>
          <turn when="2001-11-15 13:02:52" duration="162">Inger René (M)</turn>
          <turn when="2001-11-15 13:05:30" duration="197">Statsråd Ingela Thalén (S)</turn>
          <turn when="2001-11-15 13:08:43" duration="140">Sten Tolgfors (M)</turn>
          <turn when="2001-11-15 13:10:59" duration="100">Statsråd Ingela Thalén (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:49 av Sten Tolgfors (m) till socialminister
          Lars Engqvist om åtgärder för att stoppa könsstympning
        </IPQ_title>
      </div>
      <div type="IPQuestionBody">
        <p xml:id="i-CngJy3wGaLHd7rcZJHkzmz">
          Enligt FN finns det ca 130 miljoner könsstympade kvinnor i världen.
          Varje år löper två miljoner flickor risken att bli könsstympade.
          Konsekvenserna för de drabbade flickorna blir livslånga och ofta
          oerhört allvarliga för hälsan.
        </p>
        <p xml:id="i-4ZK6edCie1a8aSCkEGmYbj">
          Även om könsstympningen huvudsakligen är ett problem i ett antal
          länder i Afrika, så kräver företeelsen betydande uppmärksamhet
          också här i Sverige. Farhågorna för att svenska flickor med utländsk
          bakgrund stympas har tragiskt nog besannats. Dessa flickor utsätts
          för ett dubbelt svek. Dels från sin nära omgivning när de stympas,
          dels från det svenska samhället som varken griper in i tid eller
          lagför brottslingarna i efterhand.
        </p>
        <p xml:id="i-4LZMYoae9DLXpAKT3h557R">
          Okunskap, rädsla för kulturkrockar och bristande civilkurage
          från enskilda, organisationer och myndigheter gör att vissa unga
          invandrarflickor är utlämnade.
        </p>
        <p xml:id="i-9GnxZDFwh1SCF5X7y1DEvc">
          Könsstympning är förbjuden i Sverige, men ingen har någonsin
          dömts för brottet. Frågan är om lagen är effektiv, har brister
          i utformningen eller om dess intentioner inte uppfylls därför
          att kunskap om hur lagen ska upprätthållas saknas.
        </p>
        <p xml:id="i-VeDnSutLnxvji9pWi2Shxn">
          Könsstympning är ett komplext problem som berör en rad olika
          politikområden, t.ex.:
        </p>
        <p xml:id="i-M7xx5yhMsyCoLbfxFkFkHM">
          Utrikespolitiken: Sverige måste i enlighet med FN:s rekommendation
          söka påverka länder att förbjuda och upprätthålla förbud mot könsstympning.
        </p>
        <p xml:id="i-5fg22dM29Xckpp8SknxbeS">
          Biståndspolitiken: Sverige bör söka påverka attityder i berörda
          mottagarländer, samt hjälpa kvinnor som drabbats, med hälso- och
          sjukvårdsinsatser.
        </p>
        <p xml:id="i-3MFikaM3paPDMRg583CYod">
          Flykting- och integrationspolitiken: Attityder hos invandrare
          från berörda länder måste påverkas och den svenska lagen tydliggöras
          i syfte att motverka traditionen med könsstympning.
        </p>
        <p xml:id="i-4jejAgQdkwikCrNZDsQwQa">
          Socialpolitiken: Uppsökande verksamhet måste bedrivas för att
          hitta och hjälpa flickor i riskzonen.
        </p>
        <p xml:id="i-9yu8VBGzfihz5cByWq8oe2">
          Skolan och vården: Barnmorskor, dagispersonal, skolpersonal,
          skolsköterskor m.m. måste vara väl utbildade för att kunna hantera
          könsstympning som företeelse och bemöta berörda flickor på bästa
          sätt.
        </p>
        <p xml:id="i-XFk5MNztRv1yp5PGYXn6jn">
          Vården: Såväl fysisk specialistvård, som rehabilitering måste
          erbjudas drabbade.
        </p>
        <p xml:id="i-UQGBpPXQkiZ7uusd3uFqn3">
          Rättsväsendet: Könsstympning är förbjudet och måste beivras när
          det begåtts.
        </p>
        <p xml:id="i-JNCR1mkXYCKZrnUJVQLrRd">
          Verkligheten visar att insatserna för att stoppa könsstympning
          av unga flickor måste trappas upp.
        </p>
        <p xml:id="i-TF8KkYnUTUjCDW1MTE4AXv">
          Med anledning av detta vill jag fråga socialministern:
        </p>
        <p xml:id="i-EwEzAqkYZJW3dhbvPV1SmX">
          1. Vilka åtgärder avser statsrådet vidta för att hindra att svenska
          flickor förs utomlands för att könsstympas?
        </p>
        <p xml:id="i-AifuBRAacFTuwr1ZCRFjue">
          2. Är statsrådet beredd att tillse att förekomsten av könsstympning
          av flickor i Sverige klarläggs?
        </p>
        <p xml:id="i-57XcLdU4cR3FfwY6rmz3Bj">
          3. Vilka åtgärder avser statsrådet vidta för att öka kunskapen
          inom socialtjänsten så att den kan bedriva effektiv uppsökande
          verksamhet och i tid upptäcka när något barn riskerar att stympas?
        </p>
        <p xml:id="i-3PF2xbFRCk21W9SZXKnwM5">
          4. Vilka åtgärder avser statsrådet vidta för att tillse att alla
          som i sitt arbete kommer i kontakt med invandrare från länder
          där könsstympning är vanligt har den kunskap som krävs för en
          tydlig och öppen dialog om synen på könsstympning?
        </p>
        <p xml:id="i-BdDTSa4Aap8MR837RBTi7o">
          5. Vilka åtgärder avser statsrådet vidta för att tillse att kvinnor
          som utsatts för könsstympning får den specialistvård och rehabilitering
          de behöver?
        </p>
        <p xml:id="i-3rvpusWJ12DTHpns8LEnW8">
          6. Vilka åtgärder avser statsrådet vidta för att få utsatta kvinnor
          att vilja och våga ta kontakt med vården och garantera dem ett
          kunnigt och respektfullt bemötande?
        </p>
        <p xml:id="i-FtvvbCtamrMVgAerwekF4m">
          7. Ämnar statsrådet ta initiativ till att följa upp den nuvarande
          lagstiftningen och se om den varit effektiv?
        </p>
      </div>
    </body>
  </text>
</TEI>
