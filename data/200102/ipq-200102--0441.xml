<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0441">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0441</head>
        <author who="i-T9dFBJ1pv742mQeG3uLBtA">Viklund, Margareta (kd) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>Ilascugruppen</topic>
        <docDate when="2002-04-26">den 26 april</docDate>
        <status when="2002-06-03" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GP10441</external_id>
        <debate>
          <turn when="2002-06-03 11:13:11" duration="87">Utrikesminister Anna Lin (S)</turn>
          <turn when="2002-06-03 11:14:34" duration="238">Margareta Viklund (Kd)</turn>
          <turn when="2002-06-03 11:18:28" duration="104">Utrikesminister Anna Lin (S)</turn>
          <turn when="2002-06-03 11:20:08" duration="157">Margareta Viklund (Kd)</turn>
          <turn when="2002-06-03 11:22:41" duration="86">Utrikesminister Anna Lin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:441 av Margareta Viklund (kd) till utrikesminister
          Anna Lindh om Ilascugruppen
        </IPQ_title>
      </div>
      <div type="IPQuestionBody">
        <p xml:id="i-U4FbJPBxbk8v5KmvdVY47W">
          Parlamentarikerna Ilie Ilascu, Andrei Ivantoc, Alexandru Lesco
          och Tudor Petrov-Popa greps under det korta men blodiga inbördeskriget
          i Moldavien år 1992. De fyra kom att kallas Ilascugruppen. De
          anklagades för terrorism. Utan rättegång dömdes de till döden
          av myndigheterna i utbrytarstaten Dnjestr-republiken, trots att
          anklagelsen inte prövats rättsligt.
        </p>
        <p xml:id="i-4CquCdMMwwuKZngwXVkmYT">
          Många har engagerat sig för de fyra männen i Ilascugruppen och
          protesterat mot att de fängslats och dömts till döden utan en
          rättvis rättegång.
        </p>
        <p xml:id="i-UxGct3oPUjnCCX7JCop8X6">
          De fyra männens situation har också varit föremål för motioner,
          interpellationer och frågor i Sveriges riksdag. Andra länder har
          även aktivt arbetat för och engagerat sig i Ilascugruppens öde.
          OSSE har även kraftfullt engagerat sig i frågan.
        </p>
        <p xml:id="i-HVhRsossRhYLBndda6jTBu">
          Detta har givit resultat. Ilie Ilascu frigavs den 5 maj 2001,
          således för ungefär ett år sedan, efter cirka nio års fångenskap.
          Han är inte längre medborgare i Moldavien, utan i Rumänien, där
          han blivit invald i parlamentet. Han är också ledamot i Europarådet.
        </p>
        <p xml:id="i-QDUmuoogKvWBSVHZmYBKYS">
          De andra tre männen i Ilascugruppen är utan dom och rannsakan
          fortfarande i fängsligt förvar. Trots påstötningar genom bl.a.
          brev till den ryske presidenten och direkta kontakter med ryska
          ledamöter i OSSE samt påtryckningar på politiska ledare i exempelvis
          Transnistrien har inte de tre övriga i Ilascugruppen släppts fria.
          De är fortfarande fängslade på samma grunder som Ilie Ilascu var.
          De borde därför ha släppts fria samtidigt med honom.
        </p>
        <p xml:id="i-XGVvMny4e2C3GKm6z1uNte">
          Orsaken till att de inte frisläppts sägs vara att ledaren för
          den transnistriska utbrytarrepubliken Igor Smirnov förväntar sig
          en moldavisk ursäkt för att ha startat aggressionerna i samband
          med att Transnistrien bröt sig ur republiken år 1992.
        </p>
        <p xml:id="i-QH88aQwuxhf6zyrApns1Rd">
          De tre männen Andrei Ivantoc, Alexandru Lesco och Tudor Petrov-Popa,
          som i dag inte är tillsammans i samma fängelse, kan således betecknas
          som gisslan i en prestigekamp.
        </p>
        <p xml:id="i-N7AqFX27QcAy28DCnHhbfJ">
          Mina frågor till utrikesministern är:
        </p>
        <p xml:id="i-P257eq8hMy5K5hMnZNxfPG">
          Vilka åtgärder avser regeringen att vidta för att människor inte
          ska hållas i fängsligt förvar som gisslan utan rannsakan eller
          dom?
        </p>
        <p xml:id="i-6xfa1EtkFGvq2KKzMcWZFP">
          Vilka åtgärder avser regeringen att vidta för att Andrei Ivantoc,
          Alexandru Lesco och Tudor Petrov-Popa ska få en fri och rättvis
          rättegång?
        </p>
        <p xml:id="i-AXqh1fWiMqnqYWiANcoPnr">
          Vilka åtgärder har regeringen vidtagit och vilka åtgärder avser
          regeringen att vidta för att de ej dömda politiska fångarna Andrei
          Ivantoc, Alexandru Lesco och Tudor Petrov-Popa ska släppas fria?
        </p>
        <p xml:id="i-KwzjDznaCVxWLffH4Ysorb"/>
        <p xml:id="i-4hC2TpJjnMZczFAtKboiep"></p>
      </div>
    </body>
  </text>
</TEI>
