<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0311">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0311</head>
        <author who="i-SJ42wRfKHNtRCpYVmj3n8G">Lindstedt-Staaf, Ester (kd) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>våld mot funktionshindrade kvinnor</topic>
        <docDate when="2002-03-12">den 12 mars</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GP10311</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:311 av Ester Lindstedt-Staaf (kd) till
          justitieminister Thomas Bodström om våld mot funktionshindrade
          kvinnor
        </IPQ_title>
      </div>
      <div type="IPQuestionBody">
        <p xml:id="i-177drvWDHwAXokr1M3wn1K">
          Internationella kvinnodagen sätter fokus på att de mänskliga
          rättigheterna ska gälla oavsett kön. Det är vårt gemensamma ansvar,
          att människor får jämlika levnadsförhållanden och rätt till medbestämmande
          och delaktighet. Likhet inför lagen bör då också gälla.
        </p>
        <p xml:id="i-YWFFd24GyD4yfQtVjuZUvB">
          Svensk lagstiftning identifierar grupper, som inte får diskrimineras
          på grund av sin tillhörighet. Vi är många som funnit det otillräckligt
          att diskrimineringsskyddet bygger på att dessa grupper identifieras.
          På grund av riksdagens beslut utreds nu en generell lag mot diskriminering.
          Till grund för detta beslut låg bl.a. en motion från Riksdagens
          Handikappforum.
        </p>
        <p xml:id="i-3kF5tVxLmGcNDoF17VUTLo">
          Det svenska samhället tillåter inte våld mot kvinnor. Trots detta
          förekommer många fall av våld mot kvinnor även i vårt land. År
          2000 anmäldes 57 382 misshandelsbrott till polisen, varav nästan
          20 000 gällde våld mot kvinnor.
        </p>
        <p xml:id="i-U9knvaNtZLahPhnS8EbmB8">
          Hur många av de våldsutsatta kvinnorna som har funktionshinder
          finns det ingen uppgift om. Troligen är mörkertalet här stort.
          Kvinnojourorganisationerna har intrycket av att särskilt psykiskt
          funktionshindrade och lätt utvecklingsstörda kvinnor utsatts för
          våld.
        </p>
        <p xml:id="i-71R6nrHg4Yt7PLMckBdkTm">
          Dessa organisationer anser också, att polisväsendet kommit längst
          vad gäller kunskap om kvinnomisshandel. Men detta gäller kvinnor
          utan funktionshinder. Kunskaperna om förekomsten av olika former
          av funktionshinder bland de misshandlade kvinnorna är knappa.
          Risken är att kvinnan inte blir ansedd som trovärdig särskilt
          vid dolda funktionshinder, t.ex. lättare utvecklingsstörning.
        </p>
        <p xml:id="i-QqTjDaz8GhksBBjeDXHDvZ">
          Kvinnan har kanske inte själv berättat för polisen om sitt funktionshinder.
          Vid rättegång saknas kanske fortfarande kännedom om att det finns
          ett funktionshinder med i bilden. Kvinnan verkar samtidigt virrig
          och annorlunda, vilket troligtvis påverkar bedömningen av hennes
          trovärdighet i rätten.
        </p>
        <p xml:id="i-4srm7gM1eSnGoA2CPwEyCw">
          Det är ur rättssäkerhetssynpunkt av stor betydelse, att det i
          rättsliga sammanhang framkommer, om kvinnan har ett funktionshinder,
          och vilka begränsningar i så fall funktionshindret medför. För
          att det ska fungera måste kunskaperna och rutinerna inom polis
          och rättsväsende förbättras.
        </p>
        <p xml:id="i-QUgE3Jy5t1XDUMSAD6Zpm6">
          En del kvinnor med funktionshinder uppger att de har svårare
          att bli trodda än andra kvinnor. Polisen ger sig t.ex. inte tid
          att lyssna på en kvinna, som har svårt att uttrycka sig. Enligt
          Nationellt råd för kvinnofrid verkar det vara en utbredd uppfattning,
          att det inte är någon idé att anmäla, eftersom man ändå inte kommer
          att bli trodd.
        </p>
        <p xml:id="i-Wm3WKib5ub9HMLEewcqRig">
          Synskadade kvinnor är en grupp med specifika problem. Kvinnan
          kanske inte kan utpeka gärningsmannen och kan inte heller åberopa
          vittnen eller kanske ens uppge platsen för brottet på grund av
          sitt synhinder.
        </p>
        <p xml:id="i-GagWVbDoJNWxw7jJmwB1Nu">
          Många funktionshindrade menar sig ha upptäckt en icke uttalad
          trovärdighetshierarki i rättsliga sammanhang för funktionshindrade.
          Den internationella handikapprörelsen har försökt rangordna denna
          hierarki. Sämst trovärdighet anses psykiskt funktionshindrade
          ha. Något högre på skalan ligger utvecklingsstörda kvinnor. Där
          ovanför kommer kvinnor med olika uttryckssvårigheter samt hörselskadade
          kvinnor, som taltolkas, oftast via en anhörig. Blinda, döva och
          rullstolsburna kvinnor anses ha högst trovärdighet.
        </p>
        <p xml:id="i-Hezvoqo8zc6wQ9J7uBGgz9">
          Min fråga till justitieministern blir därför:
        </p>
        <p xml:id="i-KFdt3dhZ5CgoxGtBjiNcvR">
          Vilka åtgärder avser ministern att vidta för att stärka rättssäkerheten
          för funktionshindrade kvinnor som misshandlats?
        </p>
      </div>
    </body>
  </text>
</TEI>
