<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0159">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0159</head>
        <author who="i-TZ8SfvMTUwmGX9ydckup6w">Hansson, Roy (m) </author>
        <recipient who="i-JchxQfU1zc3XVbvadFgBSn">kulturminister Marita Ulvskog </recipient>
        <topic>kultursponsring</topic>
        <docDate when="2001-12-27">den 27 december</docDate>
        <status when="2002-01-18" byWhom="kulturminister Marita Ulvskog " byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GP10159</external_id>
        <debate>
          <turn when="2002-01-18 09:39:16" duration="204">Kulturminister Marita Ul (S)</turn>
          <turn when="2002-01-18 09:42:37" duration="244">Roy Hansson (M)</turn>
          <turn when="2002-01-18 09:46:38" duration="118">Kulturminister Marita Ul (S)</turn>
          <turn when="2002-01-18 09:48:32" duration="195">Roy Hansson (M)</turn>
          <turn when="2002-01-18 09:51:44" duration="177">Kulturminister Marita Ul (S)</turn>
          <turn when="2002-01-18 09:54:38" duration="112">Roy Hansson (M)</turn>
          <turn when="2002-01-18 09:56:26" duration="121">Kulturminister Marita Ul (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:159 av Roy Hansson (m) till kulturminister
          Marita Ulvskog om kultursponsring
        </IPQ_title>
      </div>
      <div type="IPQuestionBody">
        <p xml:id="i-3V4mLvXAECTRW92jR6iNTh">
          En av slutsatserna av den senaste utvecklingen vad gäller kultursponsring
          är att kulturministern uppenbarligen önskar se ytterligare begränsningar
          av olika kulturinstitutioners möjlighet att öka institutionens
          finansiering genom sponsring.
        </p>
        <p xml:id="i-A15kGmSLumhQ2EV7J8zpVn">
          Ur min synvinkel borde det tvärtom vara en kulturministers önskan
          och ambition att kulturen får så bra finansieringsvillkor som
          möjligt. Bristerna i lagstiftningen vad gäller kultursponsring
          tyder dock på att det inte verkar vara så i vårt land. Konsekvenserna
          av regeringens politik är tvärtom att kulturinstitutioners möjlighet
          att förbättra och öka sin egen finansiering begränsas.
        </p>
        <p xml:id="i-CwGSVjTSGT31dgtzA4r6o">
          Jag har tagit del av medieuppgifter där kulturministern givit
          uttryck för uppfattningen att det är bättre att minska kulturutbudet
          än att finansiera det med hjälp av sponsring.
        </p>
        <p xml:id="i-3TwpCGSnWMjqcq79oaDHgM">
          Dessa uppgifter är förhoppningsvis felaktiga, då en kulturministers
          högsta önskan som sagt borde vara ett så rikt kulturutbud som
          möjligt.
        </p>
        <p xml:id="i-KYoUzaCKZ9zuKn7uwDzvQ3">
          Vid föreningen Kultur och Näringslivs årliga festlighet, där
          samarbetet mellan Kungliga dramatiska teatern och Telia belönades
          med pris för bästa kultursponsring 2001, framkom att stora delar
          av Kungliga dramatens hela turnéverksamhet finansieras med just
          sponsring.
        </p>
        <p xml:id="i-EwFHVpVN7cwgAMw1Cs9PaN">
          Att sponsringen verkligen har stor betydelse för kulturen kan
          Dramatens vice vd Staffan Rydén belägga. I samband med att priset
          för bästa kultursponsring delades ut sade han följande: "Att möta
          Telias personal och värva nya teaterbesökare via t.ex. Club Dramaten
          är en av de stora vinsterna med samarbetet med Telia tillsammans
          med det ekonomiska bidraget som gjort att vi kunde starta Elverket
          och åka på turnéer med våra föreställningar."
        </p>
        <p xml:id="i-UzwaAd7vY1qcEdmL7qDb8o">
          Detta visar att sponsring även har som mål att bredda kulturen
          till många människor som möjligen inte i vanliga fall deltar i
          kulturverksamhet, genom att sponsrande företag får möjlighet att
          bereda sina anställda en kulturupplevelse.
        </p>
        <p xml:id="i-XogTwwZZ9Pe97zrnPEGCPS">
          Ett bekymmer med sponsring av kultur är den rådande osäkerheten
          vad gäller hur skattelagstiftningen inom detta område ska tillämpas
          eller tolkas. Nu finns motionsförslag i riksdagen som innebär,
          om dessa förslag vinner majoritetens gillande, att det finns stöd
          för en översyn av skattelagstiftningen inom detta område.
        </p>
        <p xml:id="i-6FsNWKJ1X4GaCrv7UcPjqP">
          Ett annat bekymmer, som bl.a. Svenska Dagbladet lyfter fram den
          16 december 2001, är den osäkerhet som råder vad gäller hur Kulturdepartementets
          nya regleringsbrev ska tolkas. Där står att kultursponsring är
          tillåtet för särskilda ändamål som inte ryms inom statsbidraget,
          men bara så länge sponsorsförhållandet inte innehåller "villkor
          som avviker från de kulturpolitiska målen och riktlinjerna". Mot
          denna bakgrund har personal från Kulturdepartementet uttalat att
          det innebär att kulturinstitutioner ska undvika att "teckna avtal
          med väldigt kontroversiella sponsorer". Som exempel nämns samarbetet
          mellan Kulturhuset och Ikea.
        </p>
        <p xml:id="i-NBrnKCnXvHf5KvieVDbp7w">
          Mot bakgrund av ovanstående vill jag ställa följande frågor till
          kulturministern:
        </p>
        <p xml:id="i-DNYRPkxzQqHPNi45ZqH9CE">
          På vilka skäl grundar sig regeringens önskan att begränsa kulturutbudet
          genom att försvåra eller begränsa finansiering av kulturverksamhet
          genom sponsring?
        </p>
        <p xml:id="i-P72YSQuazKesDJn9Xs2xk2">
          Vilka åtgärder avser statsrådet vidta för att få till stånd en
          översyn av lagstiftningen vad gäller kultursponsring?
        </p>
        <p xml:id="i-FBVSFf6rLuGeRCk8TXDpNc">
          Vilka åtgärder avser statsrådet vidta vad gäller att skapa klarhet
          i vilka företag som faller inom ramen för "väldigt kontroversiella
          företag", och därmed inte bör vara aktuella för kulturinstitutioner
          att ingå sponsorsavtal med?
        </p>
      </div>
    </body>
  </text>
</TEI>
