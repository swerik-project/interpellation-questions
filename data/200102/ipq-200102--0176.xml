<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0176">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0176</head>
        <author who="i-Q6uWG1k3pbJio9CebNs3Cz">Tolgfors, Sten (m) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>Ekeskolan</topic>
        <docDate when="2002-01-17">den 17 januari</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GP10176</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:176 av Sten Tolgfors (m) till statsrådet
          Ingegerd Wärnersson om Ekeskolan
        </IPQ_title>
      </div>
      <div type="IPQuestionBody">
        <p xml:id="i-Uqn9x1wyvm38wKKAtgc7uP">
          Ekeskolan finns inte längre, ens till namnet. Numera heter det
          Resurscenter Syn, Örebro.
        </p>
        <p xml:id="i-UeyzYd3jXEEjg2UmRuadzC">
          Den 1 juli 2001 antogs de sista eleverna till specialskolan Ekeskolan.
          Hädanefter kommer behövande blinda och synskadade barn med multifunktionshinder
          att vara hänvisade till sina hemkommuner, också om alla alternativ
          där redan prövats.
        </p>
        <p xml:id="i-XYSyBbipMmUnGKUrfPpLXw">
          Ingenting tyder på att kommunerna sedan beslutet att stänga Ekeskolan
          fattades har blivit bättre på att erbjuda undervisning för barn
          med svåra multifunktionshinder och att behovet av specialskolor
          därmed skulle ha bortfallit.
        </p>
        <p xml:id="i-RiFHnwe6rKRCAtPA81KGB1">
          De flesta kommuner kommer få problem att bygga upp en erforderlig
          kompetensnivå och svårt att bära kostnadsansvaret för barn med
          multifunktionshinder, vars behov kan kosta miljontals kronor.
          Häpnadsväckande nog gjordes ingen ekonomisk analys @ vare sig
          i FUNKIS-utredningen, i propositionen eller av utbildningsutskottet
          @ av kommunernas möjligheter att ge blinda eller synskadade barn
          med multifunktionshinder en fullgod utbildning, innan beslutet
          att stänga Ekeskolan fattades.
        </p>
        <p xml:id="i-C4MQvsA7gNVKBnYnurWWT7">
          Varje kommun kan knappast förväntas nå den nivå på specialpedagogik
          som en nationell specialskola, med fokuserade resurser kan. Det
          är därtill brist på lärare med den specialkunskap som krävs för
          de barn som i dag går på Ekeskolan.
        </p>
        <p xml:id="i-RCFouPftMNgkzh7ZXEngng">
          I nedläggningsdebatten menade skolministern att söktrycket till
          Ekeskolan var lågt. Nu bidrog debatten till att göra Ekeskolan
          känd och till att dramatiskt många fler elever har sökt sig till
          Ekeskolan. De får dock fortsättningsvis inte komma in. Skolministern
          har stängt dörren till specialskolan.
        </p>
        <p xml:id="i-MupGEuNTviBanjeEvtP11r">
          Elever ska bara få komma till det kvarvarande resurscentrumet
          för besök på @ som det heter @ "visstid". Vad detta med "visstid"
          innebär råder det alltjämt oklarhet om.
        </p>
        <p xml:id="i-9rQogoxAaPbmXz89zUEEmm">
          Det har inte klarats ut hur Ekeskolan under avvecklingsperioden
          ska klara ekonomin när nu intagningen av elever till specialskolan
          stoppats, men verksamheten ska drivas vidare för kvarvarande elever
          i takt med vikande elevantal. Inga löften har getts.
        </p>
        <p xml:id="i-XrdwK5HoSnxLY7CUTt85dg">
          Beslutet att avveckla specialskolan Ekeskolans fasta skoldel
          måste rivas upp. Ju förr desto bättre.
        </p>
        <p xml:id="i-6fCHSocyQzinAQDEndmd51">
          Med anledning av detta vill jag fråga skolministern:
        </p>
        <p xml:id="i-5DPgVUAF8tefkdMh9z1zuM">
          Är skolministern beredd att riva upp beslutet att stänga Ekeskolan
          på grund av det ökade söktrycket?
        </p>
        <p xml:id="i-2V6GGpWg2s51A72ModW4Nz">
          Vilka initiativ ämnar statsrådet vidta för att samtliga berörda
          av 289 kommuner i landet ska nå samma högtstående kompetens i
          undervisning av blinda barn med multifunktionshinder som Ekeskolan?
        </p>
        <p xml:id="i-XRVdYWj5A8tV4aALRKb7ri">
          När avser statsrådet klara ut vad begreppet "visstid" innebär
          för barns vistelse vid resurscentret i Örebro?
        </p>
        <p xml:id="i-7VnKaQuoqg3r7jnkUtgfwL">
          Hur avser statsrådet tillse att Ekeskolan ska klara ekonomin
          när elevantalet successivt minskar på grund av det påtvingade
          intagningsstoppet?
        </p>
        <p xml:id="i-RhUPyuPakLnX3g2RhrPZt2">
          Vilka bedömningar har statsrådet gjort vad gäller kommunernas
          förmåga att finansiera skolan för barnen med de mest komplicerade
          funktionshindren?
        </p>
      </div>
    </body>
  </text>
</TEI>
