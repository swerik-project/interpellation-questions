<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0151">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0151</head>
        <author who="i-BaBRFz7sgjhbuqYiz8u7vt">Pethrus Engström, Désirée (kd) </author>
        <recipient who="i-5CGPntyQKYyZVCsCYHPNrm">statsrådet Ingela Thalén </recipient>
        <topic>11-punktsprogrammet för ökad hälsa i arbetslivet</topic>
        <docDate when="2001-12-20">den 20 december</docDate>
        <status when="2002-01-22" byWhom="statsrådet Ingela Thalén " byWhomId="i-5CGPntyQKYyZVCsCYHPNrm" status="answered">besvarad</status>
        <external_id source="rdwebb">GP10151</external_id>
        <debate>
          <turn when="2002-01-22 15:12:21" duration="230">Statsråd Ingela Thalén (S)</turn>
          <turn when="2002-01-22 15:16:08" duration="251">Désirée Pethrus Engstr (Kd)</turn>
          <turn when="2002-01-22 15:20:16" duration="234">Statsråd Ingela Thalén (S)</turn>
          <turn when="2002-01-22 15:24:06" duration="194">Désirée Pethrus Engstr (Kd)</turn>
          <turn when="2002-01-22 15:27:16" duration="220">Statsråd Ingela Thalén (S)</turn>
          <turn when="2002-01-22 15:30:53" duration="121">Désirée Pethrus Engstr (Kd)</turn>
          <turn when="2002-01-22 15:32:51" duration="79">Statsråd Ingela Thalén (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:151 av Desirée Pethrus Engström (kd) till
          statsrådet Ingela Thalén om 11-punktsprogrammet för ökad hälsa
          i arbetslivet
        </IPQ_title>
      </div>
      <div type="IPQuestionBody">
        <p xml:id="i-LoDk4XrkHKV3biHTbyEY2y">
          Enligt Riksförsäkringsverket förvärras problemen med sjukskrivningar
          alltmer. Deras beskrivning är att "sjukskrivningarna fortsätter
          att öka i rask takt." De första sju månaderna i år var 20 % fler
          sjukskrivna än samma period förra året. Långa sjukskrivningar
          fortsätter att öka. De som varit sjukskrivna mer än ett år ökade
          med 28 % från juli förra året till juli i år, vilket innebär att
          alltfler kommer närmare en sjukpension.
        </p>
        <p xml:id="i-5pCWsY732wi7DagexSCLq4">
          Regeringen har i årets budgetproposition lagt ett 11-punktsprogram
          för ökad hälsa i arbetslivet. Förslagen innebär tyvärr inga snabba
          åtgärder för att minska sjukskrivningarna. Förslagen är alltför
          spridda, det finns ingen sammanhållande länk mellan dem. Fem av
          punkterna handlar om samtal och utredningar. Fem handlar om diffusa
          åtgärder i framtiden. Men inget som biter på dagens ökande sjuktal.
          Programmet beskriver inte komplexiteten i det arbete som måste
          till för att få i gång rehabiliteringsarbetet på allvar och det
          är svårt att utläsa när regeringen beräknar få effekt på förslagen
          och hur stor besparingen blir.
        </p>
        <p xml:id="i-9imUtUNwLcXGExauHoPjdB">
          Punkt 1. Regeringen vill definiera målsättningar för att minska
          ohälsan. Mål finns redan i regeringens budgetproposition.
        </p>
        <p xml:id="i-LHK1imtA5nFYHmd2C6Qk3j">
          Punkt 2. Regeringens förslag om trepartssamtal mellan regeringen
          och arbetsmarknadens parter med olika informationskampanjer är
          bra. Frågan är när de som i dag går sjukskrivna får hjälp av denna
          åtgärd.
        </p>
        <p xml:id="i-Rh8DGq3M28wFWW5bBYpGn1">
          Punkt 3. Regeringen föreslår ökat finansieringsansvar för arbetsgivarna
          för att minska sjukfrånvaron. Förlängd sjuklöneperiod för arbetsgivarna
          ses som en möjlighet.
        </p>
        <p xml:id="i-448R3Xso89a3ELPzoeWEGf">
          Förlängd sjuklöneperiod har mött stort motstånd från många remissinstanser
          tidigare och det är märkligt att regeringen tar upp detta förslag.
          Det kan hota personer med olika handikapp som riskerar slås ut
          från arbetsmarknaden samt drabbar småföretagare. Arbetsgivaren
          riskerar bli mer angelägen om att inte anställa personer som kan
          misstänkas ha hög sjukfrånvarobenägenhet. En rad handikapporganisationer
          har visat stark oro för detta. JämO har kritiserat förslaget utifrån
          att det kan leda till att särskilt mindre företag blir mindre
          benägna att anställa kvinnor och småbarnsföräldrar med hänsyn
          till risken för ökade kostnader för sjukskrivning.
        </p>
        <p xml:id="i-5vifwAm2vQvSQ3Ux4PhNN1">
          En förlängd sjuklöneperiod riskerar att hindra en tidig rehabilitering.
          Regeringens egen utredare Gerhard Larsson menar att det vid en
          samlad bedömning visat sig att nackdelarna överväger. Risken för
          selektion vid anställning ökar. En av fyra av dagens arbetskraft
          har dessutom inte en traditionell arbetsgivare. Internationella
          studier visar vidare att den totala sjukfrånvaron inte påverkas
          i länder med förlängd sjuklöneperiod. Sverige har prövat förlängd
          sjuklöneperiod utan några tydliga effekter. Förutom dessa finns
          flera olika anledningar till att inte förlänga sjuklöneperioden.
          En viktig anledning till att inte förlänga sjuklöneperioden anser
          vidare utredaren vara att en förlängning riskerar att hindra tidig
          samordnad rehabilitering.
        </p>
        <p xml:id="i-4vsLq6kUnSAFzax4iqdnga">
          En annan invändning mot förlängd sjuklöneperiod är att arbetsgivarna
          vid sidan av sjuklönekostnaden drabbas av produktionsbortfall.
          Den ekonomiska drivkraften finns därmed redan i dag. Risken är
          snarare att arbetsgivare inte vågar ta tillbaka sjukskrivna då
          de kan råka ut för ytterligare sjuklöneperioder. Alltså fel incitament.
        </p>
        <p xml:id="i-3Bcr8GVXPFRUwD36f4vwqh">
          Långt ifrån alla sjukdomar förorsakas av arbetet. Om syftet med
          förlängningen är att göra sjukförsäkringen mer försäkringsmässig
          förutsätter det att sjukdomarna verkligen orsakas av arbetet.
          Om de orsakas vid sidan av arbetet får arbetsgivaren ta en kostnad
          som inte har med försäkringen att göra. Det bästa vore att regeringen
          i stället stöder arbetsgivarna i utveckling av arbetsmiljöarbetet
          och påskyndar samordnad rehabilitering.
        </p>
        <p xml:id="i-C9wWKpt855mN7MPaUDfPAf">
          Punkt 4. Regeringens förslag om metodutveckling av arbetsmiljöarbetet
          med 10 miljoner till företagshälsovården framstår som märklig
          då företagshälsovården i dag drivs av privata företag. De avreglerades
          i början av 1990-talet. De tar redan i dag fram metoder efter
          kundernas behov. I stället kan pengarna gå till att informera
          arbetsgivarna hur de kan använda företagshälsovården på ett effektivt
          sätt.
        </p>
        <p xml:id="i-AvFUtHwM9knw9M2dFH7aEf">
          Punkt 5. Hälsobokslut för offentliga arbetsgivare är ett bra
          förslag @ på lång sikt. Det tar dock tid att arbeta fram bra system
          och utbilda personalen i detta. Dessutom finns regler om detta
          redan i arbetsmiljölagstiftningen @ att alla arbetsgivare ska
          sammanställa och analysera statistik som har bäring på personalens
          hälsa och därefter föreslå åtgärder.
        </p>
        <p xml:id="i-YXycQXc4FkJdti7JQ1tf3i">
          Punkt 6. Metodutveckling i projektform kan vara en god ansats.
          I 11-punktsprogrammet föreslås ett försök hos några stora offentliga
          arbetsgivare för att minska sjukfrånvaron. Däremot sägs inget
          om inriktning eller tidsperspektiv för genomslag av förslagen.
        </p>
        <p xml:id="i-AkGh3THfHh6ybKDkcs4xhx">
          Punkt 7. Förnyelse av rehabiliteringsarbetet inom socialförsäkringsadministrationen.
          Regeringen menar att försäkringskassan måste bli snabbare på att
          motverka långa sjukskrivningar. Detta har sagts i flera år. Samtidigt
          har regeringen inte gett försäkringskassorna förutsättningar att
          kunna klara sina uppgifter, utan i stället minskat försäkringskassornas
          resurser samtidigt som de fått nya uppgifter.
        </p>
        <p xml:id="i-N3ez96DFYN2gFQSpoBw1jW">
          Punkt 8. Regeringen föreslår tvång på att alla arbetsgivare måste
          skicka in rehabiliteringsutredning och att ett utlåtande från
          företagshälsovården ska medfölja. Det finns fall när det i dag
          inte anses behövligt att skicka in rehabiliteringsutredningar.
          Exempelvis om någon brutit benet och redan är i jobb när man ska
          skriva utredning. Försäkringskassorna har dessutom inte ens i
          dag resurser för att handlägga alla rehabiliteringsutredningar.
          Att dessutom tvinga arbetsgivare att köpa intyg av företagshälsovården
          verkar ogenomtänkt om de inte behövs.
        </p>
        <p xml:id="i-DcUAQiAUunAwVa3NRbXxWT">
          Punkt 9. Förslag om översyn av de regionala skillnaderna när
          det gäller hur läkare sjukskriver är bra på sikt, men hjälper
          inte de som i dag väntar på rehabilitering i stället för sjukskrivning.
        </p>
        <p xml:id="i-LY9pyt1XEJg2dKqq1HkcFi">
          Punkt 10. Satsningen på mer forskning och statistik måste ses
          som en ganska självklar satsning. Men inte heller det minskar
          sjuktalen inom en snar framtid och förhindrar förtidspensioneringar.
        </p>
        <p xml:id="i-TzfmWUZufyXzhpAuAQMVUd">
          Punkt 11. Regeringen menar att man satsar 9 miljarder till primärvården
          och 3,7 miljarder till att förkorta vårdköer. Landstingsförbundet
          har dock visat att landstingen med alla olika indragningar från
          staten får 0 kronor i nettotillskott, på grund av bl.a. momsindragningar.
        </p>
        <p xml:id="i-P8HgExQWC1Z7dbC4RsQq3q">
          En av de utredningar som regeringen tillsatt var Gerhard Larssons
          utredning om en ny rehabiliteringsorganisation och försäkring
          (SOU 2000:78). Han har analyserat komplexiteten i frågan väl och
          gett ett förslag som är realistiskt och väl genomtänkt. Ett lagstiftningsarbete
          i den andan skulle vara effektivt och snabbt ge ekonomisk effekt
          på sjukförsäkringen. Där satsas på särskilda resultatenheter för
          rehabilitering på kassorna samt på långsiktig kompetensförsörjning
          på personalsidan samt samordning mellan alla viktiga aktörer.
        </p>
        <p xml:id="i-VfQWtZRuGKr7c1Bmtkkod8">
          När sjukskrivningarna ökar bör försäkringskassan ges ökade resurser
          för rehabilitering. I stället har regeringen skurit ned 25 % på
          försäkringskassornas budget de senaste åren. Detta har inneburit
          att de mål på området som regeringen satt upp i praktiken inte
          kunnat uppnås. 11-punktsprogrammet hjälper tyvärr inte dem som
          i dag är sjukskrivna.
        </p>
        <p xml:id="i-F4vG7LFAvvRrRyH2pkNwgr">
          Med hänvisning till ovanstående vill jag fråga statsrådet följande:
        </p>
        <p xml:id="i-Crg8msUEiCSjUDW9Y2Qz5H">
          Vad avser regeringen göra för att få snabba och konkreta effekter
          för att snarast minska antalet sjukskrivna och sänka kostnaderna
          i sjukförsäkringen?
        </p>
        <p xml:id="i-5FarR6tapTGotXPxHQYFte">
          Vad avser regeringen göra för att ta till vara de förslag som
          beskrivs i SOU 2000/78?
        </p>
      </div>
    </body>
  </text>
</TEI>
