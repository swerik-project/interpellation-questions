<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0307">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0307</head>
        <author who="i-N4rvx7AGKxwhx5XDdagQzk">Hillar Rosenqvist, Helena (mp) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>funktionshindrade kvinnors behov av kvinnojourer</topic>
        <docDate when="2002-03-08">den 8 mars</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GP10307</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:307 av Helena Hillar Rosenqvist (mp) till
          jordbruksminister Margareta Winberg om funktionshindrade kvinnors
          behov av kvinnojourer
        </IPQ_title>
      </div>
      <div type="IPQuestionBody">
        <p xml:id="i-TASevJKms1CabBKLyFwfz2">
          Ingen må diskrimineras på grund av funktionsnedsättning men funktionshindrade
          kvinnor är mer utsatta och har sämre tillgång till hjälp och stöd
          vad det gäller misshandel och övergrepp.
        </p>
        <p xml:id="i-5mrkejmDyPfPQCHy4UPnbM">
          Trots alla goda föresatser finns ett utbrett våld mot kvinnor
          även i vårt land. Oftast finns våldsutövaren inom den närmaste
          kretsen. Ju mer beroende kvinnan är av honom, desto mer dold kan
          misshandeln förbli.
        </p>
        <p xml:id="i-6cH6pqXpLfon2AQLwzT1kf">
          Kommunernas inställning till kvinnojourerna är mycket skiftande.
          I mer än 130 kommuner fanns år 1998 inte några kvinnojourer alls.
          En del av dessa kommuner anser verksamheten viktig men lutar sig
          mot grannkommunens verksamhet. Trots det bidrar mindre än var
          fjärde sådan kommun ekonomiskt till grannkommunens verksamhet,
          och 68 kommuner bidrog inte alls ekonomiskt till någon kvinnojoursverksamhet.
          Kommunernas bidrag varierade annars från 2:84 kr till 22:59 kr
          per invånare.
        </p>
        <p xml:id="i-98B9r6fUqHuTWYqKxAnwbW">
          Varje kommun borde ha en egen kvinnojour, där kommunen är en
          samarbetspartner och delfinansiär, och en långsiktig sådan.
        </p>
        <p xml:id="i-A1YcUewM5JyjAFWS9RygY3">
          I dag bygger kvinnojourerna till stor del på ideell verksamhet,
          dvs. kvinnors frivilliga och obetalda arbete och stöd.
        </p>
        <p xml:id="i-GQsCyo53CsZaTwcdf3qzD8">
          Ett dolt problem är funktionshindrade kvinnors situation vad
          det gäller misshandel och övergrepp. Många gånger anses inte ens
          dessa kvinnor ha en sexualitet. De kvinnorna, precis som andra
          kvinnor, riskerar att utsättas för sexuella övergrepp. Dessutom
          har de i högre grad på grund av sin funktionsnedsättning en högre
          grad av beroendesituation, vilket gör dem mer utsatta.
        </p>
        <p xml:id="i-67DqRAk43SP5a8XgheUN3G">
          Många funktionshindrade kvinnor hör av sig till kvinnojourerna.
          Men för att nå kvinnojouren måste den funktionshindrade kvinnan
          över huvud taget kunna ta sig från hemmet. Hon behöver kanske
          transport med färdtjänst. Men när kommer den och kommer den innan
          förövaren kommer tillbaka?
        </p>
        <p xml:id="i-CDBJvnajVLSUYFzdP3j75R">
          En rullstolsburen kvinna ringde till 118 svenska kvinnojourer
          och fann att bara 16 av dem var tillgängliga för en kvinna i rullstol.
          Vart ska hon ta vägen? Kommunerna måste här ta ansvar att erbjuda
          kvinnojourerna lämpliga lägenheter som också är handikappanpassade.
        </p>
        <p xml:id="i-NNGxmW5wNnXqfYVtyZ1WHo">
          Med anledning av ovanstående vill jag fråga ministern:
        </p>
        <p xml:id="i-KJ7nKDuTrWthn1UJaZ3wkK">
          På vilket sätt avser ministern att arbeta för att kommunerna
          ska ta ett större ekonomiskt ansvar för kvinnojourernas verksamhet
          och att det finns en jour i varje kommun?
        </p>
        <p xml:id="i-QdLTKFF8ShxZBtrDc681ie">
          På vilket sätt avser ministern att arbeta för att de funktionshindrade
          kvinnornas behov tillgodoses vad det gäller tillgänglighet av
          kvinnojourer för att kunna få hjälp och stöd vid exempelvis misshandel?
        </p>
        <p xml:id="i-Kf1ZK1DpJv4nGAkpewpXUu"></p>
      </div>
    </body>
  </text>
</TEI>
