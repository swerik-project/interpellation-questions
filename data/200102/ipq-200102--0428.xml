<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0428">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0428</head>
        <author who="i-WJM6edqhGfBK1ijhNxfgoj">Pålsson, Chatrine (kd) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>de funktionshindrades vård</topic>
        <docDate when="2002-04-26">den 26 april</docDate>
        <status when="2002-05-27" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GP10428</external_id>
        <debate>
          <turn when="2002-05-27 12:53:26" duration="276">Socialminister Lars Engq (S)</turn>
          <turn when="2002-05-27 12:57:58" duration="240">Chatrine Pålsson (Kd)</turn>
          <turn when="2002-05-27 13:01:55" duration="204">Socialminister Lars Engq (S)</turn>
          <turn when="2002-05-27 13:05:15" duration="154">Chatrine Pålsson (Kd)</turn>
          <turn when="2002-05-27 13:07:46" duration="109">Socialminister Lars Engq (S)</turn>
          <turn when="2002-05-27 13:09:32" duration="92">Chatrine Pålsson (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:428 av Chatrine Pålsson (kd) till socialminister
          Lars Engqvist om de funktionshindrades vård
        </IPQ_title>
      </div>
      <div type="IPQuestionBody">
        <p xml:id="i-Fyz4Y3ysJTpTLjkr7oBFi7">
          Under senare år har många beslut fattats i syfte att förbättra
          funktionshindrades levnadsförhållanden. Insikten om att den övergripande
          samhällsplaneringen är avgörande för hur den enskilde upplever
          sitt funktionshinder är en bra utgångspunkt för alla beslutsfattare.
          Men för personer med mentala funktionshinder är det särskilt angeläget
          att ha ett trygghetssystem som garanterar värdighet och god omsorg.
          Vi kristdemokrater har i olika sammanhang krävt en värdighetsgaranti
          just för att säkerställa en god vård och omsorg. Denna garanti
          är viktigast för de med nedsatt autonomi, de som själva inte kan
          eller orkar hävda sin rätt.
        </p>
        <p xml:id="i-Ur8g5n7fJexPYS38Fswexc">
          För att tillgodose dessa medborgares behov krävs såväl att personalen
          har en bra utbildning som att det finns tid för den enskilde och
          dess anhöriga. Att vara anhörig till någon som har ett mentalt
          handikapp är många gånger påfrestande. Ödmjukhet och respekt krävs
          för att skapa trygghet för såväl den funktionshindrade som för
          anhöriga och personal. När relationen mellan personalen, den funktionshindrade
          och de anhöriga fungerar kan också vården fungera på ett tillfredsställande
          sätt.
        </p>
        <p xml:id="i-6TgrYb8Y2JxJkcuNbWkBwW">
          Trots de positiva beslut som fattats under 90-talet finns det
          situationer som inte fungerar tillfredsställande. Därav denna
          interpellation.
        </p>
        <p xml:id="i-AYVFsXjY5nya5snhfLtVq4">
          Många är skeptiska till hur tillsynen fungerar i de olika boendena.
          Det visar inte minst de s.k. vårdskandaler som uppmärksammats
          i medierna @ där anhöriga tvingats anmäla allvarliga missförhållanden.
          Avsikten med gällande lagstiftning är ju att personalen ska vara
          skyldig att anmäla vid allvarliga brister i omsorgen av den enskilde
          omsorgstagaren. En utvärdering av Lex Sarah skulle kunna visa
          på orsakerna till att missförhållanden inte anmäls.
        </p>
        <p xml:id="i-CXhUe7qfpQV47rL8aQf1kA">
          För personer i de särskilda boendeformerna finns inte rätten
          till personlig assistent. Kontinuiteten är därmed inte lika bra
          som för de som har denna resurs.
        </p>
        <p xml:id="i-CmjzZQMJGc437EGdAK9FY8">
          För föräldrar med funktionshindrade barn råder dessutom en bristfällig
          praxis när det gäller information kring förändringar som sker
          när barnet exempelvis fyller 18 år och blir myndigt. Alla dessa
          exempel kan resultera i att anhöriga känner sig utlämnade. Man
          kan med rätta fråga sig vad som händer med den funktionshindrade
          om varken denne själv eller anhöriga inte kan eller orkar driva
          en process.
        </p>
        <p xml:id="i-FkqSqVsvoECtW73ibSTqEv">
          Med anledning av ovanstående vill jag rikta följande frågor till
          socialministern:
        </p>
        <p xml:id="i-HsBnZkMix9HjLeK2MYef2k">
          Avser socialministern att vidta några åtgärder för att förbättra
          tillsynen för de funktionshindrade som bor i särskilda boenden?
        </p>
        <p xml:id="i-NXCEf7oJeEK63b14WLRDUu">
          Avser socialministern att vidta åtgärder i syfte att utvärdera
          hur Lex Sarah fungerar i praktiken?
        </p>
        <p xml:id="i-FFE4E3q69wcjKNiXkrfHoP">
          Avser socialministern att lägga fram förslag om patientnämnder
          i kommunerna?
        </p>
        <p xml:id="i-FcmzA8iGveCczJ6vncNmKE">
          Avser socialministern att vidta åtgärder för att förbättra informationen
          till de funktionshindrade och deras anhöriga vad avser rättigheter,
          skyldigheter och förändrade regler?
        </p>
      </div>
    </body>
  </text>
</TEI>
