<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0313">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0313</head>
        <author who="i-8mSRnxfYHK2ozt88boweNc">Hagen, Catharina (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>näringslivsklimatet för småföretagare</topic>
        <docDate when="2002-03-13">den 13 mars</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10313</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:313 av Catharina Hagen (m) till näringsminister
          Björn Rosengren om näringslivsklimatet för småföretagare
        </IPQ_title>
      </div>
      <div type="IPQuestionBody">
        <p xml:id="i-LUVFRPwdrg1DY9XDbRNjpF">
          Näringslivsklimatet för att starta och utveckla småföretag måste
          bli bättre. Detta är nödvändigt om tillväxten ska kunna öka i
          en takt som gör att vi har chans att komma i fatt våra konkurrentländer.
          Vi ligger fortfarande under plats 15 bland OECD-länderna när det
          gäller BNP per capita och det innebär att vi bl.a. får mindre
          resurser till vård och utbildning, till vägar och bostäder osv.
          Jämfört med andra länder har Sverige generellt en mycket låg andel
          av sin befolkning i nyföretagande, bara omkring 3 %. I USA är
          andelen 12 % och vi ligger också långt efter Danmark, Norge och
          Finland.
        </p>
        <p xml:id="i-4xADXe2NAwby6AHcousG8h">
          Definitionen på ett bra näringslivsklimat innehåller många parametrar,
          några av de vanligaste anses vara att vi satsar mycket på FoU,
          att vi ligger i topp vad gäller patentansökningar och att utländskt
          kapital investerar i Sverige. Av forskningens resurser står dock
          storföretagen för en mycket stor andel och eftersom dessa domineras
          alltmer av utländskt ägande ökar riskerna för att forskningen
          hamnar utanför Sveriges gränser.
        </p>
        <p xml:id="i-Hw1XBHcKXFQ985PAoWXyZ">
          När det gäller patent och innovationer har Sverige stora problem
          med kommersialiseringen av dessa. Frukterna av innovationerna
          glider ur landet, bl.a. eftersom det saknas kompetent kapital
          för s.k. "såddfinansiering".
        </p>
        <p xml:id="i-A1usVonZWkcX5erh71E9kW">
          Utländska direktinvesteringar säger inte heller så mycket om
          företagsklimatet, bara att företagen är mer värda för de utländska
          ägarna.
        </p>
        <p xml:id="i-5Dn4ntrfbEnkjWtB59Grbn">
          De åtgärder som regeringen säger sig vidta för att underlätta
          för entreprenörer syftar ofta till att komma runt existerande
          hinder som krångliga regler, kapitalbrist, högt skatteuttag, brist
          på konkurrens, låg riskbenägenhet etc.
        </p>
        <p xml:id="i-XysjGPrA8h5fyQeB8UxGtd">
          Exempel på dessa åtgärder är:
        </p>
        <p xml:id="i-696jsagnHf8xH8F7QxHGZY">
          Regelförändringar som tar bort ovannämnda hinder och ökar incitamenten
          för entreprenörer efterlyses sedan lång tid både från småföretagen
          och näringslivets organisationer. Många av dessa regelförändringar
          tar fasta på bevekelsegrunderna för enskilda individer för att
          starta och utveckla företag.
        </p>
        <p xml:id="i-95GbHpV6GDxmrpZtvKNAnR">
          Vilka åtgärder är näringsministern beredd att vidta för att snabbt
          och substantiellt förbättra incitamenten för entreprenörer att
          ta de risker som är förknippade med företagande?
        </p>
      </div>
    </body>
  </text>
</TEI>
