<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0081">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0081</head>
        <author who="i-HpwkrkkrFd1MRPixHrr8q1">Ohly, Lars (v) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>Turkiet och de mänskliga rättigheterna </topic>
        <docDate when="2001-11-16">den 16 november</docDate>
        <status when="2001-11-26" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GP1081</external_id>
        <debate>
          <turn when="2001-11-26 10:51:50" duration="251">Utrikesminister Anna Lin (S)</turn>
          <turn when="2001-11-26 10:55:58" duration="247">Lars Ohly (V)</turn>
          <turn when="2001-11-26 11:00:02" duration="146">Utrikesminister Anna Lin (S)</turn>
          <turn when="2001-11-26 11:02:24" duration="228">Lars Ohly (V)</turn>
          <turn when="2001-11-26 11:06:09" duration="125">Utrikesminister Anna Lin (S)</turn>
          <turn when="2001-11-26 11:08:11" duration="82">Lars Ohly (V)</turn>
          <turn when="2001-11-26 11:09:29" duration="42">Utrikesminister Anna Lin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:81 av Lars Ohly (v) till utrikesminister
          Anna Lindh om Turkiet och de mänskliga rättigheterna
        </IPQ_title>
      </div>
      <div type="IPQuestionBody">
        <p xml:id="i-T2oXzUb299mNobLchbLWq8">
          För ett år sedan interpellerade Vänsterpartiet när det gällde
          situationen i Turkiet. Då handlade det om politiska fångars kamp
          mot införandet av de s.k. F-typ-fängelserna med ensamceller och
          den grymhet med vilken myndigheterna genomförde dessa förändringar.
          I dag har ett sjuttiotal människor dött i hungerstrejker eller
          till följd av polisens övergrepp mot fångarna.
        </p>
        <p xml:id="i-B2CcVn1V3AQ85KQNYvtL2N">
          Amnesty International rapporterade den 6 november att man fått
          många redogörelser från personer som blivit olagligt gripna och
          torterade i Diyarbakir i sydöstra Turkiet. "Listan över tortyroffer
          är oändlig och inbegriper även kvinnor och barn", skriver Amnesty.
        </p>
        <p xml:id="i-397ywkg3zDkXnW4FDaCGJV">
          "Tortyren äger oftast rum hos polisen innan den gripne ställs
          inför rätta. Men övergrepp förekommer också på vägen till, från
          och i fängelserna" skriver man vidare.
        </p>
        <p xml:id="i-X1d8iZRmbw8WHJryP1jbPw">
          Amnesty är mycket kritiskt till de s.k. F-typ-fängelserna, eftersom
          fångarna där tas i förvar i ensamceller, vilket ökar möjligheterna
          för fångvaktare och polis att begå övergrepp. Det har ibland framställts
          som att dessa F-typ-fängelser skulle var mer humana, eftersom
          de till utseende och form liknar moderna fängelser i Västeuropa.
          Ett sådant synsätt är dock ytligt och felaktigt, eftersom man
          bortser från hela det samhälle och det politiska system i vilket
          dessa fängelser byggs.
        </p>
        <p xml:id="i-Qt6Z3QhGa5CjQinhFkRkUD">
          Amnesty International förklarar att: "Isoleringshäkten är just
          en av de bidragande faktorerna bakom tortyr och misshandel i Turkiet".
        </p>
        <p xml:id="i-7uquTZUhP22TUQfTVyKU9E">
          Rättsvidriga processer
        </p>
        <p xml:id="i-T8eoiqXgCDyV87vf66Tuex">
          Den juridiska proceduren är även den rättsvidrig. Många fångar
          tillåts inte träffa sina advokater, sina familjer, vänner eller
          läkare. Bekännelser framtvingas under tortyr och används sedan
          som bevis vid rättegångarna. Ofta döms människor på otillräcklig
          bevisning och enbart utifrån bekännelser. I ett rättsligt system
          av någorlunda anständighet godtas inte bekännelser i sig som tillräcklig
          grund för fällande dom.
        </p>
        <p xml:id="i-53ZCY1yM9Z2w6mQwTnnvjM">
          Det bör understrykas att tortyr inte bara drabbar den som torteras.
          Den försätter även familj och vänner i svårt traumatiskt tillstånd.
        </p>
        <p xml:id="i-HA3753SeDiFjJiDgmiBLNC">
          Försvinnanden och utomrättsliga avrättningar
        </p>
        <p xml:id="i-Qa5K6mJyae1CWPqLCYRVwi">
          Nyligen sköts en politiker från det kurdiska partiet HADEP i
          sitt hem inför familjens ögon. Det är ingen tvekan om detta var
          ett attentat med politiska motiv @ en utomrättslig avrättning.
        </p>
        <p xml:id="i-T92fSk3qKapD1u5iFybwdb">
          Den 1 november ställdes Mustafa Yasar och Emrullah Karagöz inför
          rätta. Efter rättegången ska de ha sänts till Diyarbakir. Representanter
          för fängelset förklarar emellertid att man inte tagit emot dem
          där. Det är alltså oklart var Mustafa Yasar och Emrullah Karagöz
          befinner sig. Det är stor risk att de "försvinner".
        </p>
        <p xml:id="i-5a8DykXvAz8FBJnNLBmYuu">
          I Turkiet sitter även samvetsfångar, som Rahima Akhamadaliyeva,
          fängslade. För henne kräver Amnesty omedelbar och villkorslös
          frigivning.
        </p>
        <p xml:id="i-4jwgbrv8Qx2n1og9daNu7c">
          Assyrier/syrianers och kaldéers rätt till sin kultur
        </p>
        <p xml:id="i-8VRcBEVk7fuQ94ciFyEpPj">
          I Sverige lever en stor grupp assyrier/syrianer och kaldéer.
          Antalet assyrier/syrianer och kaldéer är i dag större i Sverige
          än i Turkiet. I Sverige bor närmare 70 000 tillhörande denna folkgrupp,
          i Turkiet endast 50 000. Assyrierna/syrianerna och kaldéerna är
          liksom kurderna en i det turkiska samhället diskriminerad folkgrupp.
          Många assyrier/syrianer och kaldéer är i dag svenska medborgare,
          men många av dem @ inte minst de unga @ önskar resa till Turkiet
          och se de platser de kommer ifrån; de söker sina rötter. Detta
          har dock de turkiska myndigheterna länge inte tillåtit. Sedan
          frågan uppmärksammades och diskuterades i den svenska riksdagen
          i våras kom dock löften från turkiska myndigheter och ministrar
          att detta förbud upphävts varpå flera assyrier/syrianer och kaldéer
          reste till Turkiet. När de väl kom dit förhindrades de likafullt
          att resa till de platser de fått löfte om att besöka.
        </p>
        <p xml:id="i-V4SWya6QASPtpDKNfphW2Y">
          Man kan alltså notera att turkiska myndigheter inte uppfyller
          sina löften och utfästelser @ oavsett om det handlar om Europarådets
          konvention om mänskliga rättigheter, löften om att söka uppfylla
          Köpenhamnskriterierna eller löften gentemot utvandrade minoriteter.
          Man struntar helt enkelt i dem. När det gäller mänskliga rättigheter
          har situationen försämrats sedan Köpenhamnskriterierna formulerades
          och Turkiet blev kandidatland till EU.
        </p>
        <p xml:id="i-XfqJkCQC8DR6ZyYiyEx2w6">
          Kampen mot terrorismen
        </p>
        <p xml:id="i-LjM1qb7VDbAXTok9wPqKVa">
          Efter attentatet mot World Trade Centre den 11 september är det
          stor risk att de turkiska myndigheterna använder "kampen mot terrorismen"
          som förevändning och täckmantel för övergrepp riktade mot politiskt
          oppositionella och inte minst mot den stora kurdiska minoriteten
          i landet som kämpar för nationella och kulturella rättigheter.
        </p>
        <p xml:id="i-UheBVtGhC1NGkKJe8WQssq">
          Turkiet har som enda land med en majoritet muslimer som invånare
          ställt upp med militärt stöd till USA:s krig i Afghanistan. Detta
          kan bidra till att kritiken mot brott mot mänskliga och demokratiska
          rättigheter i Turkiet mildras. Det finns en fara för att ledande
          politiker i Europa i sin strävan att hålla samman den allians
          man tillsammans med USA skapat, inför och under kriget i Afghanistan,
          lättare överser med MR-brott i Turkiet och även öppnar dörren
          till EU-medlemskap.
        </p>
        <p xml:id="i-LnmUZEyR9G93EyKwGGnTDW">
          Vår uppfattning är att Turkiets uppträdande i Afghanistan inte
          ska vara någon merit inför ett EU-inträde. Tvärtom anser vi att
          ett land med en lista över tortyroffer som är "oändlig" snarare
          medverkar till att skapa terrorism än att stävja den.
        </p>
        <p xml:id="i-RaFb7BdMY4Jg3YbBivvodJ">
          Turkiska myndigheter har gjort stort nummer av att man gjort
          några förändringar i vissa lagar när det gäller kurdernas rättigheter
          och i frågan om tortyr. Det är uppenbart att dessa förändringar
          inte inneburit något i praktiken. De är, enligt Amnesty, ord utan
          handling.
        </p>
        <p xml:id="i-HtiuQPvoWoKBzZMGu25mRs">
          Det räcker för det första inte med att Turkiet skriver om några
          enstaka lagar. Det rättsliga systemet måste reformeras i sin helhet.
          Det räcker inte heller med att man ändrar lagtexter. Lagtexterna
          måste även tillämpas i praktiken. Först när detta skett kan Turkiets
          medlemskap i EU bli en fråga att diskutera på allvar.
        </p>
        <p xml:id="i-Szeo89iRczNMQ3p8Apm7mM">
          Med utgångspunkt från ovanstående vill jag ställa följande frågor
          till utrikesministern:
        </p>
        <p xml:id="i-DczbBpvPAwiJfpBuT2vU9D">
          Avser utrikesministern att vidta några åtgärder för att få ett
          stopp på användandet av tortyr i Turkiet?
        </p>
        <p xml:id="i-VfJYQSRSkcqeTWyhSAkHnc">
          Avser utrikesministern att vidta några åtgärder för att förmå
          Turkiet att uppfylla Köpenhamnskriterierna?
        </p>
        <p xml:id="i-az7yRTMjDccKMa9EExCCJ">
          Avser utrikesministern att vidta några åtgärder för att förmå
          den turkiska regeringen att uppfylla sina löften gentemot assyrier/syrianers
          och kaldéers möjligheter att besöka sina hembyar för att söka
          sina rötter?
        </p>
      </div>
    </body>
  </text>
</TEI>
