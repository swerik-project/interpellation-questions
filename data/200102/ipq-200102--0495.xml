<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0495">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0495</head>
        <author who="i-2xzcr3nLPgka3s5j7pZ98N">Saarinen, Ingegerd (mp) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>naturvården i statens skogar</topic>
        <docDate when="2002-04-26">den 26 april</docDate>
        <status when="2002-05-13" byWhom="miljöminister Kjell larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GP10495</external_id>
        <debate>
          <turn when="2002-05-13 13:57:21" duration="227">Miljöminister Kjell Lar (S)</turn>
          <turn when="2002-05-13 14:01:03" duration="176">Ingegerd Saarinen (Mp)</turn>
          <turn when="2002-05-13 14:03:54" duration="161">Miljöminister Kjell Lar (S)</turn>
          <turn when="2002-05-13 14:06:30" duration="127">Ingegerd Saarinen (Mp)</turn>
          <turn when="2002-05-13 14:08:32" duration="131">Miljöminister Kjell Lar (S)</turn>
          <turn when="2002-05-13 14:10:38" duration="70">Ingegerd Saarinen (Mp)</turn>
          <turn when="2002-05-13 14:11:44" duration="40">Miljöminister Kjell Lar (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:495 av Ingegerd Saarinen (mp) till miljöminister
          Kjell Larsson om naturvården i statens skogar
        </IPQ_title>
      </div>
      <div type="IPQuestionBody">
        <p xml:id="i-CfXnYDgWwtrTwnq1oEU9e2">
          Statsskogsutredningen lägger enligt uppgift sitt förslag i maj
          2002.
        </p>
        <p xml:id="i-W3L4wv47mT5Ds3uyFz55aH">
          Naturskyddsföreningen, Världsnaturfonden och övrig svensk miljörörelse
          liksom alla riksföreningar för botanik, ornitologi m.m. lämnade
          vid uppvaktning i januari 2002 nedanstående skrivelse till Statsskogsutredningen
          och utredaren Åsa Tham:
        </p>
        <p xml:id="i-Dhyu3NurWnw23gK5VZJEes">
          "Europa är den världsdel som har minst areal gammelskog kvar
          i förhållande till vad som tidigare funnits. I Sverige återstår
          idag endast ca 5 % av de gammelskogar som en gång växte här. Trots
          detta är Sverige det land i EU som förfogar över den största arealen
          gammelskog, och den svenska fjällskogen är det största sammanhängande
          området av gammelskog inom hela EU. Sverige har även ett stort
          ansvar för att hemiboreal skog i södra delarna av landet bevaras,
          då väldigt lite skog med höga naturvärden finns kvar i övriga
          EU-territoriet. Dessa exempel visar med all tydlighet vikten av
          att Sverige tar sitt internationella ansvar avseende bevarandet
          av den biologiska mångfalden i skogen.
        </p>
        <p xml:id="i-NGbmTVgkQpSS66HZqzHALN">
          Trots att detta stora naturvårdsansvar borde respekteras ser
          den ideella naturvården ständigt och fortfarande hur oersättliga
          gammelskogar på statlig mark förstörs genom avverkningar. Vi ser
          även ett skogsbruk som inte är ekologiskt hållbart och som inte
          i tillräcklig omfattning värnar den biologiska mångfalden. Detta
          är något som har pågått under en lång period och vi ser nu att
          Statsskogsutredningen har en unik möjlighet att i sista stund
          komma med en långsiktig lösning.
        </p>
        <p xml:id="i-Wigey1DQeGYY4yf9C1oyuo">
          Förändringar
        </p>
        <p xml:id="i-8zCnDeaEXyFrabcBRixibH">
          Staten måste vara en föregångare i naturvårdssammanhang. Detta
          gäller både för skydd av skog och för det skogsbruk man bedriver
          i den del som lämpar sig för skogsbruk. Man måste även i fortsättningen
          skilja på förvaltningen av skog med höga naturvärden som skyddas,
          likt dagens system med en naturvårdsfond med reservat, och förvaltningen
          av den del som brukas.
        </p>
        <p xml:id="i-7C4nA2viqW2K1d6tyFN13m">
          Med anledning av ovanstående föreslår vi att:
        </p>
        <p xml:id="i-8RjaV2ZvXgkKzSbtmVGsJz">
          Skogarna måste skyddas på ett landskapsekologiskt sätt med förstärknings-
          och skyddszoner och där vattenmiljöerna i skogslandskapet bevaras
          i en betydligt större utsträckning än tidigare. Detta innebär
          kraftigt ökade skyddsnivåer jämfört med dagens situation.
        </p>
        <p xml:id="i-WYroge5bqfv4SpVgEemh5X">
          För att identifiera de skogar som kräver skydd behövs nya heltäckande
          inventeringar vilka kan ge ett samlat grepp över hela skogsinnehavet.
          Under tiden dessa inventeringar görs får endast avverkningar ske
          i skogar med inga eller låga naturvärden.
        </p>
        <p xml:id="i-EWN76VWh5QrmeCohBoHbdv">
          Statliga Sveaskogs styrelseordförande Bo Dockered citeras i Västerbottens
          Folkblad den 7 mars 2002:
        </p>
        <p xml:id="i-RQEGVKy6SbQaV9cj3SYDfh">
          "Här i norr finns en hysteri i att allt fler marker ska avsättas
          till naturreservat, vilket betyder att inget får röras, inte avverkas,
          inte återplanteras. Frågan är om alla dessa stora arealer behövs
          för sådant ändamål. De små ägarna kommer i kläm alltför ofta i
          de sammanhangen och de borde därför kompenseras med andra markområden.
          Vi är beredda att sälja upp till tio procent av företagets totalareal.
          Men vi har ingen ambition att avsätta ytterligare mark i reservat."
        </p>
        <p xml:id="i-My5tq5nQQCdyczGM3nUHT3">
          "Vi såg att risk fanns att svenska skogar skulle hamna i utländska
          händer, därför köpte Sveaskog upp Assi domäns arealer. Vår ambition
          är att bedriva ett effektivt skogsbruk, som ger avkastning till
          ägaren/staten."
        </p>
        <p xml:id="i-TMjBvm37arueRHrNTZnTDX">
          Utanför fjällnära områden i Norrland är bara 0,5 % av skogen
          avsatt i reservat. I vissa områden är siffran skandalöst låg.
          I t.ex. östra Jämtlands kalkrika "guckuskoparadis" var enligt
          rapport av Naturvårdsverket 1997 enbart 0,07 % av skogen i reservat.
          Alltså 7 tusendelar.
        </p>
        <p xml:id="i-vcMDgYSCydem5LA3NgFXo">
          Uttalandet av Sveaskogs styrelseordförande Bo Dockered tyder
          på att staten inte kommer att bli något föredöme på naturvårdens
          område, snarare tvärtom.
        </p>
        <p xml:id="i-BPAYF52VMXEaaTQgr3wecF">
          Enligt nya skogsvårdslagen som riksdagen antog 1993 är produktions-
          och miljömålen i skogen numera jämställda.
        </p>
        <p xml:id="i-NbohQKbtAfu6Dw6KSeKCNV">
          Mot denna bakgrund är miljöministerns ambition att sätta definitivt
          stopp för alla avverkningar av gammelskogar intressant och lovvärd.
          Enligt uppgift ger ministern inom kort Naturvårdsverket i uppdrag
          att garantera att skogarna sparas.
        </p>
        <p xml:id="i-CMyoWNBLRjLc3FEkHE654">
          Mot bakgrund av ovanstående frågar jag miljöminister Kjell Larsson:
        </p>
      </div>
    </body>
  </text>
</TEI>
