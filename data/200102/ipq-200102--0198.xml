<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0198">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0198</head>
        <author who="i-J7LihzSktwE55CCSfYQXLk">Elmsäter-Svärd, Catharina (m) </author>
        <recipient who="i-3kVCtR7mCK6mW2F6oaBMR5">statsminister Göran Persson </recipient>
        <topic>viktningar av betyg</topic>
        <docDate when="2002-01-24">den 24 januari</docDate>
        <status when="unknown" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GP10198</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:198 av Catharina Elmsäter-Svärd (m) till
          statsminister Göran Persson om viktningar av betyg
        </IPQ_title>
      </div>
      <div type="IPQuestionBody">
        <p xml:id="i-LTQeBvFLtFBFtC3Rov8NQS">
          I min vision om framtidens gymnasieskola ges den enskilde eleven
          större ansvar och inflytande över sina studier. Möjlighet att
          påverka sin egen utbildning, arbetets uppläggning och takten är
          viktig för motivationen och en förberedelse för vuxenlivet.
        </p>
        <p xml:id="i-3xth9cR5HczWRsPBwHhxBr">
          I den tydliga koppling som betygen ger mellan uppnådda resultat
          och gjorda insatser ligger också förståelsen för att enskilda
          elever under gymnasietidens gång har olika faser av intresse och
          engagemang för skolans arbete.
        </p>
        <p xml:id="i-RYS5jc6x3KtkefCnKi275K">
          Det finns redan i dag en diskussion om betygen ska vara kursbetyg
          eller ämnesbetyg. För att den enskilde eleven är det viktigt att
          kunna belönas när ansträngning sker, i synnerhet om en period
          av mindre läslust övergått till ett nytt försök att "ta igen".
          Inte minst viktigt kan detta vara om intresse för att studera
          vidare infinnes, men betygen kan vara för låga för det.
        </p>
        <p xml:id="i-Vpy7o92dSosLHUzq11wjEf">
          I dag är det möjligt att tentera upp sina betyg, om man erhållit
          IG, men inte om man erhållit betget G eller högre under pågående
          gymnasiestudier.
        </p>
        <p xml:id="i-A5zXxgDa1PztNBsepXoZ9J">
          Det finns en tendens att gymnasieelever väljer bort ämnen som
          språk, exempelvis tyska A@B-kurser, och i stället läser filmkunskap.
          Elever väljer alltså bort ett ämne som kräver mer, för att få
          ett högre betyg @ som kan behövas till vidare antagning till högskola
          eller universitet. Dessutom har olika ämnen olika kunskapsförberedande
          betydelser i vidarestudier. Däremot räknas betyget i alla ämnen
          lika. Behovet av en viktning av betyg finns.
        </p>
        <p xml:id="i-3LGpsX58iYe2QKMkRwgKq5">
          Likaså är det alltför många som efter avslutade gymnasieprogram
          efter sommarlovet läser upp betygen på komvux. Det är bra att
          kunna läsa i kapp i ett senare tillfälle i livet, men för dessa
          elever är det en försening av en möjlighet som borde ha givits
          redan under pågående gymnasietid.
        </p>
        <p xml:id="i-68X7RAGVv2t24r3sGhFr2S">
          Mot bakgrund av ovanstående vill jag fråga statsministern följande:
        </p>
        <p xml:id="i-uZwZNnLh2JRnDdsoP85KL">
          1. Avser statsministern medverka till att alla elever, som vill,
          ska ges möjlighet att kunna tentera upp sina betyg under den tid
          de går på gymnasiet?
        </p>
        <p xml:id="i-Fx5cyA8a25SmdGHzpsSgH1">
          2. Är statsministern beredd att föreslå införandet av viktade
          betyg och att högskolor och universitet i högre utsträckning själva
          ska ges rätten att avgöra på vilka kriterier en student ska antas?
        </p>
      </div>
    </body>
  </text>
</TEI>
