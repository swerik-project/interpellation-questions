<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0412">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0412</head>
        <author who="i-T9dFBJ1pv742mQeG3uLBtA">Viklund, Margareta (kd) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>forskning om Seyfo</topic>
        <docDate when="2002-04-24">den 24 april</docDate>
        <status when="2002-06-03" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GP10412</external_id>
        <debate>
          <turn when="2002-06-03 13:17:50" duration="174">Utbildningsminister Thom (S)</turn>
          <turn when="2002-06-03 13:20:40" duration="246">Margareta Viklund (Kd)</turn>
          <turn when="2002-06-03 13:24:42" duration="176">Utbildningsminister Thom (S)</turn>
          <turn when="2002-06-03 13:27:34" duration="208">Margareta Viklund (Kd)</turn>
          <turn when="2002-06-03 13:30:58" duration="164">Utbildningsminister Thom (S)</turn>
          <turn when="2002-06-03 13:33:38" duration="148">Margareta Viklund (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:412 av Margareta Viklund (kd) till utbildningsminister
          Thomas Östros om forskning om seyfo
        </IPQ_title>
      </div>
      <div type="IPQuestionBody">
        <p xml:id="i-G9AigNQvfoVJ23od1LFNM6">
          I Sverige finns i dag enligt uppgift ca 70 000 assyrier/syrianer.
          De flesta är väl etablerade i samhället och kända som dugliga
          och energiska samhällsmedborgare. Folkgruppen är ett kristet folk
          och kommer i huvudsak från Mellanöstern, där de som folkgrupp,
          utspridd i många länder, utsatts för förföljelse intill döden.
        </p>
        <p xml:id="i-9MeTR6dGYAeqAohYoR6RiR">
          Vid flera olika riksdagsdebatter har under innevarande mandatperiod
          debatterats om behovet av vidare vetenskaplig forskning gällande
          det som har kommit att kallas seyfo eller folkmordet på assyrier-syrianer-kaldéer.
          En stor enighet råder i riksdagen om att det är angeläget att
          utvidga kunskapen om vad som hände under seyfo-åren 1915@1919,
          samt vad som var dess orsaker och verkan. En del projekt är redan
          igångsatt i liten skala, men projektmedel är så gott som obefintliga.
        </p>
        <p xml:id="i-RcEa4Z4i1Et2DeRieD7LHv">
          Ett redan påbörjat projekt är insamlande av källmaterial om det
          assyriska/syrianska folket, som finns i olika arkiv. Avsikten
          är att göra materialet tillgängligt för studenter och allmänhet.
          Den första delen av detta projekt är i gång sedan ungefär ett
          år tillbaka. Material är insamlat från svenska och engelska arkiv
          och kontakter tagna med forskare i Ryssland, Frankrike, Turkiet,
          USA och Australien, vilka också samlar material om det assyriska/syrianska
          folket. Ytterligare material finns också från bl.a. Tyskland,
          Armenien, Holland, Norge och Danmark. Det insamlade materialet
          kommer förhoppningsvis att resultera i ett par dokumentsamlingsvolymer.
          I planerna ingår också att producera ett mera lättillgängligt
          material för allmänheten.
        </p>
        <p xml:id="i-125t3u5KnZmdbxvrhkwJuB">
          Man håller också på att skapa ett nätverk av forskare med olika
          infallsvinklar på seyfo för sammanställning av en antologi, som
          planeras komma ut i slutet av år 2002. Assyrierna/syrianerna hoppas
          att antologin ska översättas till flera språk för att i första
          hand kunna läsas av assyrier/syrianer, som är spridda i olika
          länder och talar olika språk.
        </p>
        <p xml:id="i-2SLyozR2BDnBu6JGHUJKDv">
          I samband med presentationen av antologin planeras ett internationellt
          vetenskapligt seminarium vid Södertörns högskola för att uppmärksamma
          frågan inom den internationella genocidforskningen. Liknande konferenser
          skulle kunna organiseras årligen för att lyfta fram ämnet och
          göra det till ett hållbart forskningsämne.
        </p>
        <p xml:id="i-JfFjjQ2rT1GUDEXBUujZmD">
          I planerna ingår även att en samling, som innehåller flera tusen
          titlar om det assyrisk/syrianska folkets historia och som finns
          nedpackad på Södertäljes stadsarkiv, ska kunna iordningställas
          för att användas till ett informationscentrum eller bibliotek.
          Hitintills har inte resurser funnits för detta.
        </p>
        <p xml:id="i-BMRSeFRz7Dbqi2RiL9z1bc">
          För att kunna tillgodose behovet av vidare forskning om seyfo,
          fortsätta det påbörjade arbetet samt utreda ytterligare relevanta
          frågeställningar krävs goda ekonomiska resurser.
        </p>
        <p xml:id="i-EGV1LoWUmZaTCQf5iWQYST">
          Frågeställningar som exempelvis skulle behöva utredas är
        </p>
        <p xml:id="i-3Xfz9EarDp35U8Jz34W9bA">
          Mina frågor till utbildningsministern är:
        </p>
        <p xml:id="i-8ee2NhJcjR2qyDThbZiSSC">
          På vad sätt tänker regeringen arbeta för att tillgodose behovet
          av vidare och klargörande forskning om seyfo samt assyrierna/syrianernas
          identitet och historia verkligen kommer till stånd?
        </p>
        <p xml:id="i-MNjehkLXUjjiBABx9q4SLF">
          På vad sätt tänker regeringen arbeta för att den svenska minoriteten
          assyrier/syrianer får full historisk och nutida upprättelse?
        </p>
      </div>
    </body>
  </text>
</TEI>
