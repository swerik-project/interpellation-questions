<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0045">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0045</head>
        <author who="i-L8TZKoUVMPHa2sFvG4jH1q">Adolfsson, Berit (m) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>bodelningsregler</topic>
        <docDate when="2001-10-29">den 29 oktober</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GP1045</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:45 av Berit Adolfsson (m) till justitieminister
          Thomas Bodström om bodelningsregler
        </IPQ_title>
      </div>
      <div type="IPQuestionBody">
        <p xml:id="i-3NMSVtCNDTQFWHfoSSUNWy">
          Vid en bodelning ska makarna dela samtliga tillgångar och skulder,
          för att båda parter ska kunna gå ekonomiskt likvärdiga ut ur förhållandet.
          Detta är det normala förfarandet. Såtillvida att tillgångarna
          och skulderna byggts upp under ett liv där ekonomin och ansvaret
          därför varit gemensam är det ett riktigt och rättvist system.
        </p>
        <p xml:id="i-8kuXbV1faWWuemJ3acjJeA">
          Det har dock på senare tid uppkommit ett fall där äktenskapsbalkens
          regler om bodelning fått besynnerliga, för att inte säga stötande,
          konsekvenser. Fallet rör en man som dömts att betala skadestånd
          till sin styvdotter efter sexuella övergrepp. Sedan flickans mor,
          mannens hustru, begärt skilsmässa har skulden på grund av skadeståndet
          räknats in som bodelningsbar egendom. Detta innebär att mannens
          egendom minskas med skadeståndsbeloppet, vilket leder till att
          kvinnan i praktiken får vara med och betala skadeståndet genom
          att det gemensamma giftorättsgodset minskar. Skulle skulden finnas
          kvar då kvinnan dör får dottern dessutom "ärva" den, genom att
          dödsboets tillgångar minskas med skuldbeloppet.
        </p>
        <p xml:id="i-Kg1DWsQxw68tLLJXXjhzK3">
          Skadeståndet ska utgöra en reparation för den skadelidande @
          även när skadan knappast kan ersättas, som vid kränkning på grund
          av brott. Skadeståndet har även en preventiv funktion i det att
          dess utdömande ska leda till att människor undviker handlande
          som medför skadeståndsskyldighet.
        </p>
        <p xml:id="i-HB5GjHokuk6trWcSh8U5aa">
          I ovan beskrivna fall har ersättningen till dottern redan utgått
          enligt brottsskadelagen, varför reparationen uppfyllts. Däremot
          går den preventiva tanken, samt tanken om det personliga betalningsansvaret,
          helt om intet. Eftersom skadestånd döms ut på individuell grund
          är det en orimlig konsekvens att betalningsansvar @ enligt bodelningsreglernas
          nuvarande utformning @ kan överföras på annan än den som utdömts
          att utge skadestånd.
        </p>
        <p xml:id="i-RARzhuYCgZmvAzEdMitMUk">
          I äktenskapsbalkens tionde kapitel finns i dag regler om viss
          egendom som ska undantas vid bodelning. I tredje paragrafens första
          stycke står det: "Rättigheter som inte kan överlåtas, eller som
          i annat fall är av personlig art". Här skulle ett tillägg kunna
          göras om att samma sak ska gälla skyldigheter av personlig art
          @ till vilket skadestånd på grund av ett brott man blivit dömd
          till ansvar för torde gå att hänföra. I fjärde paragrafen föreskrivs
          undantag för enskild egendom. Då varje person har att ta ansvar
          för sina egna handlingar borde skadestånd på grund av dem kunna
          undantas från bodelningsbar egendom, i de fall betalningsansvaret
          träffar en för skadeståndet oskyldig part.
        </p>
        <p xml:id="i-bWUdn129h9Kd1QHMWbAiM">
          Vilka åtgärder avser justitieministern vidta för att rätta till
          det påpekade missförhållandet?
        </p>
      </div>
    </body>
  </text>
</TEI>
