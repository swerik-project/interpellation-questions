<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0073">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0073</head>
        <author who="i-nX9ipUS8FhkbQHkWWytwf">Nilsson, Ulf (fp) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>måluppfyllelse i skolan</topic>
        <docDate when="2001-11-14">den 14 november</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GP1073</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:73 av Ulf Nilsson (fp) till statsrådet
          Ingegerd Wärnersson om måluppfyllelse i skolan
        </IPQ_title>
      </div>
      <div type="IPQuestionBody">
        <p xml:id="i-N6ESfsnRb8DrKNpbmpRZ26">
          Ett stort problem i skolan är att så många elever inte uppnår
          kunskapsmålen. Enligt Skolverkets statistik har mer än 30 % av
          dem som började gymnasiet 1996 inte uppnått gymnasiebehörighet
          fyra år senare. 24 % lämnar grundskolan utan godkända betyg i
          något eller några ämnen. De uppgifter om skolans måluppfyllelse
          som finns i dag kan med andra ord inte kallas tillfredsställande.
          Dessutom visade bl.a. en rapport från Riksdagens revisorer att
          kopplingen mellan Skolverket och kommunerna inte fungerar smidigt.
          Osäkerhet råder om vilka mål som ska följas upp och utvärderas,
          och Skolverket har enligt revisorerna inte varit tillräckligt
          tydligt, när det gäller att beskriva kraven på likvärdiga metoder
          för uppföljning.
        </p>
        <p xml:id="i-UrDGdfnWXaXQnQcH7cKdrH">
          Från Folkpartiets sida har vi länge hävdat att skolan behöver
          tydliga kunskapsmål och att måluppfyllelsen metodiskt ska följas
          upp. Inte minst de elever som behöver extra insatser drabbas av
          en skola med låga kunskapskrav.
        </p>
        <p xml:id="i-4y1Gxm4tSgjc6JXETvmWGh">
          I dag innehåller kursplanerna två typer av mål @ mål att sträva
          mot och mål att uppnå. Just uppnåendemålen lämpar sig för tydlig
          uppföljning och utvärdering. De är också en bra grund för betygssättning.
          En arbetsgrupp har nu överlämnat ett förslag om förändrad struktur
          för framtida läroplaner till statsrådet Ingegerd Wärnersson. Arbetsgruppen
          föreslår bl.a. att endast en typ av mål ska finnas i framtiden.
          Det är oklart i vad mån dessa ska vara mål att uppnå. Tidigare
          har en departementsskrivelse hävdat att "målen att uppnå skapar
          stress hos personal och elever" (Ds 2001:19).
        </p>
        <p xml:id="i-R8f1j6DNS4WnXC4hToUYyc">
          Enligt min uppfattning skulle arbetet i skolan bli mycket svårare,
          om tydligt formulerade mål att uppnå försvinner. Tvärtom måste
          dessa mål bli tydligare för att man ska kunna utvärdera både elevens
          och lärarens arbete på ett bra sätt.
        </p>
        <p xml:id="i-NSyx8tLq81DfivEaX27nRz">
          Med anledning av den pågående diskussionen om att förändra målbeskrivningarna
          i skolan vill jag ställa följande fråga till statsrådet Ingegerd
          Wärnersson:
        </p>
        <p xml:id="i-WjPRueXnwoPGib5HzaqgHm">
          Vilka åtgärder avser statsrådet att vidta för att målbeskrivningen
          i kursplanerna ska bli tydligare?
        </p>
      </div>
    </body>
  </text>
</TEI>
