<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0261">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0261</head>
        <author who="i-TZ8SfvMTUwmGX9ydckup6w">Hansson, Roy (m) </author>
        <recipient who="i-4f2bAEUboRxqAf7W8Ybmzm">statsrådet Lena Sommestad </recipient>
        <topic>miljöaspekter av fossila bränslen</topic>
        <docDate when="2002-02-15">den 15 februari</docDate>
        <status when="2002-03-08" byWhom="statsrådet Lena Sommestad " byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GP10261</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:261 av Roy Hansson (m) till statsrådet
          Lena Sommestad om miljöaspekter av fossila bränslen
        </IPQ_title>
      </div>
      <div type="IPQuestionBody">
        <p xml:id="i-XXKiVP1dBPRyCTDQqFR73c">
          När den energipolitiska överenskommelsen mellan Socialdemokraterna,
          Centerpartiet och Vänsterpartiet presenterades 1997 sade den då
          ansvarige ministern: "möjligen kommer det att krävas en och annan
          droppe olja". Detta var inte sant. I stället har det behövts berg
          av stenkol, för förbränning i Danmark.
        </p>
        <p xml:id="i-3H7Lj4cJepFBHrNpc4S5Zg">
          Partierna bakom uppgörelsen måste även varit fullt medvetna om
          att stängningen av Barsebäck 1 skulle innebära ett behov av ökad
          import och därmed negativ inverkan på hälsan, miljön och klimatet,
          genom det ökade behovet av att förbränna fossila bränslen.
        </p>
        <p xml:id="i-CSNYJqtjH638YuB5XoHWFz">
          Produktionen i ett block i Barsebäck motsvarar förbränning av
          tre ton stenkol i minuten, vilket ger utsläpp som motsvarar utsläppen
          från 1 000 000 personbilar.
        </p>
        <p xml:id="i-G7AFLkZ39Px119K19Tgj6x">
          En fråga som diskuteras är huruvida klimatet påverkas av ökade
          utsläpp från förbränning av fossila bränslen. Sannolikt kan alla
          vara överens om att denna påverkan inte förändras beroende på
          i vilket land förbränningen sker. När vi importerar elenergi från
          Danmark, framställd genom förbränning av kol, så har vår import
          bidragit till ökade utsläpp. Lösningen på denna fråga är att vi
          inte importerar elenergi från Danmark, Tyskland eller Polen, utan
          det bästa vi kan göra för att minska utsläppen för vår del är
          att producera elenergi utan att förbränna fossila bränslen. Detta
          gäller oavsett om det är "en och annan droppe olja" eller berg
          av kol.
        </p>
        <p xml:id="i-NoRBVqA9LQJFDupJwicV1H">
          Beslutet att stänga Barsebäck 1 var i grunden felaktigt, och
          beslutet har inneburit att vårt beroende av import ökat till betydande
          kostnader för landet. Hittills 8,5 miljarder kronor, och fram
          till 2017 lika mycket. Det är vidare uppenbart att beslutet att
          stänga Barsebäck 1 inneburit ett dramatiskt ökat hot mot miljön
          genom den stora kvantitet utsläpp, som blivit följden genom nödvändigheten
          att ersätta bortfallet med förbränning av kol. Detta gäller oaktat
          att utsläppen inte skett i vårt land.
        </p>
        <p xml:id="i-uqWb1FKsH7z8rL2T3zhXh">
          Regeringen har konstaterat att tidigare beslut att stänga Barsebäck
          2 år 2001 inte varit möjligt, eftersom uppsatta förutsättningar
          inte varit uppfyllda. Vidare konstateras i regeringsskrivelsen
          att dessa förutsättningar inte kommer förändras de närmaste åren,
          varför den aviserade prövningen 2003 förefaller vara helt meningslös.
        </p>
        <p xml:id="i-XwnS3S4D5FS1AmaPXBKF6C">
          Av något märkligt skäl finns i vår lagstiftning (lagen om kärnteknisk
          verksamhet [1984:3] § 6) ett förbud mot att genomföra forskning
          och utveckling inom kärnteknikområdet. Det måste väl ändå anses
          orimligt att det i vår lagstiftning finns inslag som förbjuder
          teknikutveckling?
        </p>
        <p xml:id="i-H1481ur6jSyx5tuUKUcS5B">
          Mot bakgrund av ovanstående vill jag ställa följande frågor till
          biträdande miljöministern:
        </p>
        <p xml:id="i-3AHjQZRww47WErfpPthGBd">
          1. Vilka åtgärder avser statsrådet att vidta för att klargöra
          regeringens inställning i frågan om ökade miljöstörande utsläpp
          på grund av förbränning av fossila bränslen?
        </p>
        <p xml:id="i-2aU3rf2Fs3d2NMCmVoAWS5">
          2. Vilka åtgärder avser statsrådet att vidta för att minska de
          utsläpp som uppkommer på grund av import till Sverige av stenkolsframställd
          elenergi?
        </p>
        <p xml:id="i-DktprcV7izoTx8jkgZB6EF">
          3. Avser statsrådet agera för att upphäva lagen som förbjuder
          forskning och utveckling inom kärnteknikområdet?
        </p>
      </div>
    </body>
  </text>
</TEI>
