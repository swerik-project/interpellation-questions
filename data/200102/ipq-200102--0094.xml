<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0094">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0094</head>
        <author who="i-NW2TEoH8XmW9aSn2aKJ8EA">Ygeman, Anders (s) </author>
        <recipient who="i-sS6VZTVNkCN6AHvZNaaYb">statsrådet Britta Lejon </recipient>
        <topic>isocyanater</topic>
        <docDate when="2001-11-22">den 22 november</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GP1094</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:94 av Anders Ygeman (s) till statsrådet
          Britta Lejon om isocyanater
        </IPQ_title>
      </div>
      <div type="IPQuestionBody">
        <p xml:id="i-7CxKubXLuDH1KsoE7bkDo4">
          Under senare tid har nya risker med skumplast upptäckts, nämligen
          att när skumplast upphettas så bildas farliga ämnen, isocyanater.
          Dessa ämnen är kraftigt allergiframkallande i ögon och på hud
          och kan skada luftvägarna. Vissa av dessa ämnen, t.ex. toluendiisocyanat
          (TDI), är klassade som cancerframkallande av Kemikalieinspektionen.
          Den som en gång har fått en allergisk reaktion blir känsligare
          för andra ämnen och besvären kan bli livslånga.
        </p>
        <p xml:id="i-M732fRyfagEML1z8N9FTSJ">
          Isocyanater är en grupp kemiska ämnen som används vid tillverkning
          av polyuretanplast som ingår i skumgummi. Isocyanaterna är i regel
          doftlösa och måste spåras med luftmätning. I arbetslivet finns
          fall där isocyanatexponering har erkänts som arbetsskada och för
          arbete med isocyanater krävs regelbundna läkarkontroller och skyddsutrustning.
        </p>
        <p xml:id="i-JrCxhY2zaeDSbhCzbPrzpY">
          En artikel i tidningen Vår Bostad tar upp flera exempel där dessa
          farliga ämnen kan förekomma i hemmiljön utan att det varken finns
          föreskrivna gränsvärden, skyddsutrustning eller kontrollerande
          myndighet, trots att de allvarliga hälsoriskerna med isocyanater
          är konstaterade.
        </p>
        <p xml:id="i-F6b8hFfYhTMsrSZkXCSYaV">
          Det gäller t.ex. i importerade skumplastklädda strykbrädor, där
          test visar att den cancerklassade isocyanaten TDI avges vid strykning.
          Redan för tre år sedan kom larmet om att "skumplasten i strykbrädan
          kan ge dig cancer", men dessa skumplastklädda strykbrädor säljs
          fortfarande trots tidigare larm.
        </p>
        <p xml:id="i-3k827yToKG8TbCiTC9tLmi">
          Andra exempel där dessa farliga ämnen kan finnas i hemmiljö är
          plasten runt livsmedel som ost och kött, skumplast i tvättlappar
          när de blir fuktiga, kökssvampar om de smälter vid spisrengöring,
          den isolerande mineralullen i nya spisar som avger den extremt
          giftiga isocyanaten metylisocyanat då den nya spisen värms upp
          före första användningen.
        </p>
        <p xml:id="i-7HnqwuZJgySPU9QftcGzP7">
          Med anledning av ovanstående vill jag fråga konsumentminister
          Britta Lejon:
        </p>
        <p xml:id="i-K5HNLhK2nfahNLSPazQ1kF">
          Vilka åtgärder är ministern beredd att vidta för att dessa produkter
          ska försvinna från marknaden?
        </p>
      </div>
    </body>
  </text>
</TEI>
