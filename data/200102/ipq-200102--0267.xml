<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0267">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0267</head>
        <author who="i-PDRRRaXKabL6avxH1jYjid">Nordlund, Harald (fp) </author>
        <recipient who="i-4f2bAEUboRxqAf7W8Ybmzm">statsrådet Lena Sommestad </recipient>
        <topic>hotet mot fisket</topic>
        <docDate when="2002-02-19">den 19 februari</docDate>
        <status when="unknown" byWhom="jordbruksminister Margareta Winberg " byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GP10267</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:267 av Harald Nordlund (fp) till statsrådet
          Lena Sommestad om hotet mot fisket
        </IPQ_title>
      </div>
      <div type="IPQuestionBody">
        <p xml:id="i-FbQp1W2rxX1HWqEazLXFXr">
          Det svenska fisket har drastiskt förändrats under de senaste
          tio åren. Det storskaliga fiske som bedrivits under många år har
          lett till att många av de viktigaste fiskbestånden är fullt utnyttjade
          eller överexploaterade. Utfiskningen är synlig och fisket har
          ändrat karaktär både i Östersjön och västerhavet. För tio år sedan
          var 70 % av den totala fångsten matfisk. Numera är 80 % foderfisk,
          huvudsakligen skarpsill. Foderfisken mals till fiskmjöl som används
          till djurfoder @ bl.a. i fiskodling. Fångsten av matfisk har minskat
          i även absoluta tal.
        </p>
        <p xml:id="i-7diRw78QMhVgXfHTA3g9ud">
          Torsken är en av de matfiskar som fiskats så hårt, under så lång
          tid, att bestånden minskat kraftigt. Fiskeribiologer kräver nu
          att fisket i Östersjön helst helt stoppas under ett antal år.
          Att tillståndet för Östersjöns miljö är allvarligt försvårar dessutom
          situationen för fiskbestånden. Många utsläpp av föroreningar fortsätter
          att öka. Den politiska majoriteten har gett upp hoppet om Östersjön.
          De nya förslagen till miljömål innebär i bästa fall att miljöläget
          i Östersjön stabiliseras på nuvarande nivå. 115 punkter återstår
          på den åtta år gamla listan över Östersjöns miljövärstingar. Bara
          17 har kunnat strykas.
        </p>
        <p xml:id="i-DetuYAJBS1rVBsRkkBNoJG">
          Sedan början av 80-talet har torskbestånden i Östersjön minskat
          med omkring 85 %. Öster om Bornholm har torsken i praktiken försvunnit.
          På Västkusten är situationen, om möjligt, ändå värre. Under Fiskeriverkets
          senaste provtrålning var de fåtaliga torskar man lyckades fånga
          i allmänhet mindre än 15 centimeter långa.
        </p>
        <p xml:id="i-VwfRqs4JL4JdEKUwsaUsff">
          För höga kvoter
        </p>
        <p xml:id="i-44wdUQaxzcWWgaTArqDZvZ">
          Fångstkvoterna fastställs av Fiskerikommissionen för Östersjön.
          Politikerna i kommissionen har inte följt de rekommendationer
          de får av sin rådgivande forskningsinstans, ICES, utan tillåter
          avsevärt högre kvoter. Under lång tid har kvoterna regelmässigt
          blivit större än vad en vetenskaplig prövning bedömt som en uthållig
          nivå.
        </p>
        <p xml:id="i-7i4jw2JBrJPQza8veyJSe2">
          Den rekommenderade kvoten för torsk är för närvarande ca 90 000
          ton men den beslutade kvoten överstiger 100 000 ton, för skarpsillen
          överskrider den beslutade kvoten den rekommenderade med drygt
          40 000 ton och för strömming är den rekommenderade kvoten ca 165
          000 ton men den beslutade är mer än dubbelt så hög eller 370 000
          ton. Kommissionen har heller inte följt ICES rekommendationer
          för att den hotade vildlaxen ska återhämta sig. Man har helt åsidosatt
          försiktighetsprincipen.
        </p>
        <p xml:id="i-QDnyoEixdeix3UxNvpPV5L">
          Behov av forskning
        </p>
        <p xml:id="i-8h1FLanCk7HuTWdAHWj7Dc">
          Våra kunskaper om marina ekosystem måste förbättras och då måste
          havsforskningen allmänt och i synnerhet övervakningen av fiskbestånden
          få tillräckliga resurser.
        </p>
        <p xml:id="i-YBkt9hnqw52YCk49BVuQ1P">
          Miljömyndigheterna måste ha det övergripande ansvaret för bevarande
          också av de marina resurserna. För fisket ansvariga departement
          och myndigheter har visat sig ta för stor hänsyn till näringens
          intressen och effektiv lobbying från tongivande fiskeorganisationer
          har ofta fått ett avgörande inflytande. Reella minskningar av
          den totala fångstkapaciteten är nödvändiga. De nedskärningar som
          skett har utgått från fiskeflottans tonnage men samtidigt som
          detta har minskats så har fångstkapaciteten ökat genom effektivare
          metoder och utrustning.
        </p>
        <p xml:id="i-LBYsPZWMKSVSKyNDpku3B">
          Reservat för återhämtning
        </p>
        <p xml:id="i-HUgAQZ7Dy1MVDEud7e45UL">
          Ett moratorium för torskfisket i Östersjön, öster om Bornholm,
          liksom för torskfisket längs hela Västkusten syns nu väl motiverat.
          Genom Fiskerikommissionen för Östersjön har en del åtgärdsplaner
          tagits fram. De har inte lyckats stoppa utarmningen av viktiga
          bestånd. Inrättande av marina reservat bör omgående utredas. Nyligen
          publicerade undersökningar i USA indikerar att reservat, där allt
          fiske är förbjudet, fungerar som områden där fiskbestånd kan återhämta
          sig ostört för att senare bidra till fångster utanför de skyddande
          områdena.
        </p>
        <p xml:id="i-HKNHHyvZCYKhdfDQEehuME">
          Mina frågor till statsrådet är följande:
        </p>
        <p xml:id="i-JJkpps4SeZHwdJGruR4UPj">
          Vilka åtgärder avser statsrådet att vidta nationellt och inom
          EU-området för att återskapa möjligheterna för att fiskerinäringen
          ska fungera långsiktigt?
        </p>
        <p xml:id="i-R4MrTMT7dEeLm4QxdEAvSe">
          Vilka åtgärder avser statsrådet att vidta för att påskynda bildandet
          av marina reservat?
        </p>
        <p xml:id="i-GccnwrzJY55UPmZAzPEPfS">
          Finns det några åtgärder för utökad forskning inom fisket och
          marina miljöer?
        </p>
        <p xml:id="i-VxX4JZASjh7DwEmNfLf5fy">
          Avser statsrådet att vidta några åtgärder för att minska fiskekvoterna
          till en mer acceptabel nivå?
        </p>
      </div>
    </body>
  </text>
</TEI>
