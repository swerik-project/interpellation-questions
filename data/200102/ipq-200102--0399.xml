<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0399">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0399</head>
        <author who="i-CajxChHCyySL6R6AQNT1bF">Kinberg, Anna (m) </author>
        <recipient who="i-sS6VZTVNkCN6AHvZNaaYb">statsrådet Britta Lejon </recipient>
        <topic>myndigheter och propaganda</topic>
        <docDate when="2002-04-23">den 23 april</docDate>
        <status when="2002-05-21" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GP10399</external_id>
        <debate>
          <turn when="2002-05-21 19:54:20" duration="128">Finansminister Bosse Rin (S)</turn>
          <turn when="2002-05-21 19:56:24" duration="188">Anna Kinberg (M)</turn>
          <turn when="2002-05-21 19:59:29" duration="158">Marie Engström (V)</turn>
          <turn when="2002-05-21 20:02:03" duration="168">Finansminister Bosse Rin (S)</turn>
          <turn when="2002-05-21 20:04:47" duration="232">Anna Kinberg (M)</turn>
          <turn when="2002-05-21 20:08:35" duration="100">Finansminister Bosse Rin (S)</turn>
          <turn when="2002-05-21 20:10:11" duration="186">Anna Kinberg (M)</turn>
          <turn when="2002-05-21 20:13:14" duration="149">Finansminister Bosse Rin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:399 av Anna Kinberg (m) till statsrådet
          Britta Lejon om myndigheter och propaganda
        </IPQ_title>
      </div>
      <div type="IPQuestionBody">
        <p xml:id="i-G6hCeVcysuPBoudDtXWuDo">
          Opinionsbildning i fria länder handlar om att medborgare, medier
          och partier talar om för stat och myndigheter vad vi anser, och
          de har att rätta sig därefter. I diktaturer är det tvärtom stat
          och myndigheter som talar om för medier, partier och medborgare
          vad de får tycka och tänka. Myndigheter ska därför inte ägna sig
          åt opinionsbildning.
        </p>
        <p xml:id="i-8dk9zvNMqtpHm3SxM33CqW">
          Ändå är det precis vad Riksskatteverket (RSV) ägnar sig åt för
          närvarande. Målgruppen för en kampanj till en kostnad av 10 miljoner
          kronor i år är dessutom ungdomar mellan 16 och 20 år, alltså de
          flesta av landets förstagångsväljare. Ursäkten för kampanjen sägs
          vara att motverka svartjobb. Det enkätsvar där en fjärdedel av
          landets ungdomar tycker att svartjobb är okej räcker dock svårligen
          för att motivera ett så avgörande brott mot den fria opinionsbildningen
          som en myndighetskampanj till ungdomar ett valår.
        </p>
        <p xml:id="i-XRT45YdnhssYJoLsEeEVeR">
          Än allvarligare är att RSV:s kampanj knappast handlar om svartjobb.
          I TV-reklamen ges en världsbild där ingenting fungerar om inte
          stat och offentlighet får ta hand om det. Gräsmattor blir vildvuxna
          så att man inte kan spela fotboll, det kommer inget vatten ur
          kranarna och gatorna är lervälling @ om du inte betalar skatt.
        </p>
        <p xml:id="i-2GQyCwkhGENvqk62sepVyJ">
          På kampanjhemsidan www.alltomskatt.nu tas det för givet att skatterna
          går till "9 härliga år" i grundskola, sjukvård, barnbidrag, betald
          föräldraledighet m.m. Hela tiden med hotet: "Tänk om man var tvungen
          att betala allt ur egen ficka." Ändå är det politiska frågor huruvida
          sådan verksamhet alls ska vara skattefinansierad eller inte.
        </p>
        <p xml:id="i-W6CJub7Ak4RmiLc7jucwwz">
          Besökaren får vidare välja mellan alternativ som "fin fontän
          eller badplats", "skateramp eller replokal". Majoritetens förslag
          skattefinansieras, med upplysningen att skatterna inte räcker
          till allt. Alternativet att staten inte ska ta ut någon skatt
          utan låta människor bestämma själva hur många fontäner respektive
          replokaler som ska byggas saknas.
        </p>
        <p xml:id="i-EbDAiGWGZiXPNeinBqgHnb">
          Hemsidan klarar inte ens av att göra den grundläggande distinktionen
          mellan stat och samhälle, utan slår fast att "skatt är det som
          betalar vårt samhälle". Som om ingenting skulle kunna betalas
          i samhället utan skatt!
        </p>
        <p xml:id="i-LM8iAXvrkY4Y5JVJ2iLoyr">
          Det mest anmärkningsvärda är att den sida som faktiskt döpts
          till "alltomskatt.nu" inte innehåller någon enda information kring
          hur mycket, eller vilka, skatter som ungdomar betalar. Besökaren
          blir upplyst om att man inte betalar skatt på inkomster upp till
          11 199 kr och att den som är ung nästan bara betalar kommunal
          och landstingsskatt. Det senare påståendet är därtill fel i sak
          eftersom arbetsgivaravgifter, moms och punktskatter uppgår till
          en högre andel. Det finns inte heller någon uppgift om hur höga
          kommunal- och landstingsskatterna är.
        </p>
        <p xml:id="i-Ki6yCW8RAhAJmnrLas1MJm">
          Ungdomar får alltså via skattefinansierad TV-reklam en bild av
          att inte ens gräsklippning kommer att fungera utan att skattefinansieras.
          Vidare omfattande information kring hur statsutgifter kommer dem
          till del, men ingenting om vilka skatter som betalas eller hur
          höga de är. En sådan bild är allvarligt missvisande och gravt
          politiserad.
        </p>
        <p xml:id="i-QwP65ozv1ZMjDT3s6We4e1">
          På ett närmast övertydligt sätt illustrerar RSV-kampanjen varför
          myndigheter inte ska få ägna sig åt opinionsbildning, och än mindre
          åt ren propaganda. Det underminerar förtroendet för landets myndigheter
          och är inte förenligt med principerna för ett fritt samhälles
          opinionsbildning.
        </p>
        <p xml:id="i-Ar5yzoV5BncK6LjDhgk8Jg">
          1. Vad avser demokratiministern vidta för åtgärder för att snarast
          avbryta den aktuella kampanjen från Riksskatteverket?
        </p>
        <p xml:id="i-CdfneQyJ65Du5Ks9Mnfb6U">
          2. Vad avser demokratiministern att vidta för åtgärder för att
          i framtiden förekomma att myndigheter ägnar sig åt opinionsbildning?
        </p>
        <p xml:id="i-EJLJAfEQ2nNQAAcHKtaZbt"></p>
      </div>
    </body>
  </text>
</TEI>
