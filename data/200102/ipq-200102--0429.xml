<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0429">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0429</head>
        <author who="i-FL3Tee8NjTSCkq4XGmHcyw">Adolfsson Elgestam, Carina (s) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>svenskt glas</topic>
        <docDate when="2002-04-26">den 26 april</docDate>
        <status when="2002-05-27" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10429</external_id>
        <debate>
          <turn when="2002-05-27 13:52:07" duration="194">Näringsminister Björn (S)</turn>
          <turn when="2002-05-27 13:55:17" duration="275">Carina Adolfsson Elgesta (S)</turn>
          <turn when="2002-05-27 13:59:48" duration="228">Näringsminister Björn (S)</turn>
          <turn when="2002-05-27 14:03:33" duration="146">Carina Adolfsson Elgesta (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:429 av Carina Adolfsson Elgestam (s) till
          näringsminister Björn Rosengren om svenskt glas
        </IPQ_title>
      </div>
      <div type="IPQuestionBody">
        <p xml:id="i-7m99eNphgccx6Pv39sCxVD">
          Den svenska glasindustrin har gamla anor. Det är väl känt och
          det står för hög kvalitet. Vårt svenska glas har fått sitt goda
          rykte tack vare att man på glasbruken förstått att ta vara på
          den stora kunskap som finns hos de skickliga yrkesarbetare som
          hanterar glaset. Det är ett genuint hantverk som det tar många
          år att lära sig. Att lära sig till mästare tar flera år. Formgivare
          och glasblåsare arbetar nära samman när de gör sina produkter.
          Branschen är personalintensiv och kräver stor erfarenhet och kunskap.
        </p>
        <p xml:id="i-VMVi3pJfmxMSbyQ65jUnAZ">
          Glasriket är ett etablerat namn med gott renommé. För Småland
          är det ett ovärderligt inslag i Kronobergs och Kalmar läns kultur,
          både som arbetsgivare och som kulturinslag liksom för turismen.
          Svenskt glas är en angelägenhet både för dessa län men också för
          hela Sverige. Det är mycket vanligt att svenskt glas används vid
          representation inom många svenska företag, men även utomlands.
          När det gäller design kan man konstatera att svenskt glas är världsledande.
        </p>
        <p xml:id="i-4BmnY2zeMX98aQofTGQStL">
          Glasindustrin är en förhållandevis liten bransch om man ser på
          den totala industrisysselsättningen. Den har halverats sedan år
          1980. Det är mycket oroande, eftersom branschen är känslig för
          konjunkturnedgångar. Det kan vi just nu se, det har varit många
          varsel inom glasindustrin det senaste året. I dag är ca 1 100
          personer sysselsatta inom glasindustrin. Majoriteten av dessa
          industrier ligger i små tätorter i glesbygd och på många platser
          är glasbruket den dominerande arbetsplatsen på orten.
        </p>
        <p xml:id="i-QKZUKpedhsS4hAJ39kaYRW">
          Ägarbilden har förändrats och är i dag av mer kortsiktig karaktär,
          med ekonomisk vinst som huvudintresse. Kravet är satt till hög
          avkastning och även om glasbruken ger vinst så kan andra delar
          inom koncernen gå sämre och det slår även mot glasbruken.
        </p>
        <p xml:id="i-PmbPZMUXQH9st748HYw3Nc">
          Glafo, glasforskningsinstitutet, behöver en ökad säkerhet vad
          gäller ekonomin för att kunna utvecklas. På grund av att det är
          en så liten bransch så avsätts inte pengar för forskning i tillräckligt
          hög grad från ägarnas sida. För att svensk glasindustri ska kunna
          fortsätta att vara världsledande behövs det mer ekonomiskt stöd
          till glasforskningen.
        </p>
        <p xml:id="i-R5H5B2B6V5rgWWz2AvAbQ3">
          Det finns många frågor och få svar beträffande glasindustrins
          framtid i vårt land.
        </p>
        <p xml:id="i-TG8VVq39MWdnjevQGKTWMb">
          Sysselsättningen är viktig ur lokalt och regionalt perspektiv,
          eftersom glasbruken ligger i glesbygd.
        </p>
        <p xml:id="i-YYhQ68rNpAoAfv6GEvaeTq">
          Turismen är en viktig del för glasriket, om glasbruken försvinner
          så förlorar bygden även en stor inkomstkälla i form av turism.
        </p>
        <p xml:id="i-K3HrqQWShAkYrRxDEJ27mz">
          Kulturarvet, det svenska glaset, riskerar att "flaggas ut" och
          det kan inte sedan återskapas.
        </p>
        <p xml:id="i-SpQaPLqVRT2KFgxD2ARUQc">
          Yrkeskunskapen försvinner, de som lärt till glasblåsare och designer
          försvinner med sin kompetens och erfarenheter.
        </p>
        <p xml:id="i-EMi7zbZVSFLyLxd7Joj4mp">
          För att säkra framtiden för svenskt glas så behövs komplettering
          med andra former av stöd än bara de som ger endast ekonomisk hjälp.
          Glasindustrin behöver utveckla forskningen, man behöver utveckla
          utbildningen för såväl glasblåsare som formgivare. Även fortbildningen
          inom industrin behöver förstärkas. Man behöver också möjligheter
          för att kulturhistoriskt bevara glaskulturen för eftervärlden.
        </p>
        <p xml:id="i-TaQcRLbDZJAE2NxNqFu5J5">
          Jag vill fråga näringsminister Björn Rosengren vilka åtgärder
          ministern ämnar att vidta för att säkra den svenska glasindustrin
          i framtiden både vad gäller fortlevnad, utbildning och forskning.
        </p>
      </div>
    </body>
  </text>
</TEI>
