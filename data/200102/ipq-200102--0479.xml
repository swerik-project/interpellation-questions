<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0479">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0479</head>
        <author who="i-4SAiMdwrEthd2M8z2yjtkv">Narti, Ana Maria (fp) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>integrationspolitik</topic>
        <docDate when="2002-04-26">den 26 april</docDate>
        <status when="2002-05-28" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GP10479</external_id>
        <debate>
          <turn when="2002-05-28 13:04:47" duration="273">Ana Maria Narti (Fp)</turn>
          <turn when="2002-05-28 13:09:15" duration="234">Göran Lindblad (M)</turn>
          <turn when="2002-05-28 13:13:05" duration="294">Statsråd Mona Sahlin (S)</turn>
          <turn when="2002-05-28 13:17:55" duration="278">Ana Maria Narti (Fp)</turn>
          <turn when="2002-05-28 13:22:27" duration="94">Göran Lindblad (M)</turn>
          <turn when="2002-05-28 13:23:57" duration="170">Statsråd Mona Sahlin (S)</turn>
          <turn when="2002-05-28 13:26:42" duration="161">Ana Maria Narti (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:479 av Ana Maria Narti (fp) till statsrådet
          Mona Sahlin om integrationspolitik
        </IPQ_title>
      </div>
      <div type="IPQuestionBody">
        <p xml:id="i-QND1eL9wdHku38jHqt4q9A">
          I början av år 2000 var regeringen i gång med att lansera aktivitetsgarantin
          som arbetsmarknadspolitikens flaggskepp och då debatterades detta
          i Sveriges riksdag. Näringsminister Björn Rosengren underströk
          att invandrarnas egna organisationer skulle få en aktiv roll som
          samarbetspartner till arbetsförmedlingarna. Näringsministern skulle
          muntligt och skriftligt för AMS poängtera "att man verkligen observerar
          frågan."
        </p>
        <p xml:id="i-P98NomyFoz1stys4bytMrQ">
          Diskussionen återtogs i november 2000 och denna gång svarade
          integrationsminister Mona Sahlin. Också hon underströk betydelsen
          av invandrarorganisationernas egna initiativ och handlingar. Enligt
          henne hade dessa organisationer ofta blivit föremål för ett ovanifrånperspektiv
          från många myndigheter. Hon lovade: "Jag ska verkligen leta vägar
          här att förändra det synsättet. Jag tror, för att uttrycka mig
          milt, att tiden är mogen för det."
        </p>
        <p xml:id="i-UrKoMk4RPUVErQfeh4jDu2">
          Hösten 2001 är aktivitetsgarantin redan etablerad. Jag ställer
          genom Riksdagens utredningstjänst några frågor om invandrarorganisationer
          som har fått uppdrag att genomföra utbildning eller trainee-verksamhet
          i samband med aktivitetsgarantin.
        </p>
        <p xml:id="i-R1bqtiWBsQx4b5PAK1E8ws">
          Svaret är nedslående. Enligt Länsarbetsnämnderna i Stockholms,
          Västra Götalands och Skånes län finns det ingen direkt anmodan
          att samarbeta med någon invandrarorganisation. Vid förfrågan hos
          arbetsförmedlingarna var svaren entydiga: Inga samarbetsavtal
          med invandrarorganisationerna hade slutits.
        </p>
        <p xml:id="i-JGAAJd1M3MaKDEMy8FYL7d">
          Arbetsförmedlingarna sökte däremot samverkan med väl etablerade
          organisationer @ t.ex. TBV, LO, SKTF @ medan invandrarnas organisationer
          inte räknades bland möjliga partner. Är inte detta ett sätt att
          direkt diskriminera? Vad hände med näringsministrarnas tankar
          om delaktighet och verksamhet nedifrån och upp när förordningar
          och regleringsbrev angående aktivitetsgarantin skrevs?
        </p>
        <p xml:id="i-QVxDhykmTKLqttDqoSLr6W">
          Vissa erfarenheter av samarbete, mellan å ena sidan arbetsförmedlingar
          och kommuner och å andra sidan invandrarorganisationer, hade existerat
          under perioden 1996@2000, då framför allt inom verksamheter finansierade
          med stöd från EU:s socialfond Mål 3. Dessa erfarenheter var inte
          många, bara 1 % av alla beviljade projekt var initierade och ledda
          av invandrare, alla var inte framgångsrika, men de öppnade en
          väg till egen makt för grupper av långvarigt arbetslösa @ och
          bland dem också invandrarorganisationer. Men år 2000 tog dessa
          positiva erfarenheter plötsligt slut, eftersom Sverige på nytt
          centraliserade arbetsmarknadspolitiken medan nya EU-projekt kom
          i gång mycket sent in på 2001. Då kunde de inte längre fungera
          som fria arenor för små fristående grupper.
        </p>
        <p xml:id="i-Ti1co5RZVSdid1VZbbF7gF">
          Denna förändring i den nationella politiken bryter egentligen
          med en av EU-politikens viktigaste principer, empowerment, makt
          till de maktlösa. Detta innebär också en stor förlust för den
          svenska demokratin, eftersom långvarigt arbetslösa och invandrare
          tillhör de samhällsgrupper som har få eller inga möjligheter att
          själva påverka sin vardag och ta beslut om egna liv.
        </p>
        <p xml:id="i-QznTi3hnzM8tmRVZdgLAbT">
          Under dagarna efter mordet på Fadime Sahindal ägde många demonstrationer
          rum. De var anordnade av organisationer startade och ledda av
          invandrarkvinnor. Men dessa kvinnoorganisationer lever från bidrag
          till bidrag, från anslag till anslag, på mycket låg ekonomisk
          nivå. Deras ekonomi har någorlunda förbättrats den senaste tiden,
          ändå kan deras verksamhet inte betraktas som ekonomiskt någorlunda
          trygg. Också i detta fall visar det sig att vi måste skrota detta
          gamla system med bidrag och anslag, som mycket snålt och under
          korta perioder delas ut till alla möjliga föreningar. Regeringens
          senaste förslag tar några steg i rätt riktning men väldigt mycket
          återstår att göra. Politiker och tjänstemän behöver föra en betydligt
          mer intensiv och mer konkret diskussion med engagerade invandrarorganisationer,
          betrakta de mest aktiva grupperna som entreprenörer och skriva
          avtal med dem som lägger fram bra förslag och når ut till många.
        </p>
        <p xml:id="i-ch9YeyyPQUFqe36SsJqxt">
          Med utgångspunkt i beskrivna förhållanden vill jag fråga integrationsministern:
        </p>
        <p xml:id="i-DFxq1WktSwnsr56GzvLGsQ">
          1. På vilket sätt tänker integrationsministern förstärka invandrarnas
          möjligheter att själva agera, försvara sina intressen, snabbare
          få ingång i arbetslivet, förändra mentalitet och sociala mönster
          i den egna etniska gruppen och förbättra relationerna med hela
          samhället?
        </p>
        <p xml:id="i-7D5LRrijU14ZGT6PUag6Jh">
          2. Den nyligen inkomna skrivelsen om integrationspolitiken 2001/02:129
          innehåller få uppgifter om de självständiga gruppernas möjligheter
          att ta makten över sin vardag. Finns det på departementet något
          pågående arbete angående en långsiktig strategi för empowerment
          @ egen makt @ för de olika etniska grupper som i dag lever i Sverige?
        </p>
      </div>
    </body>
  </text>
</TEI>
