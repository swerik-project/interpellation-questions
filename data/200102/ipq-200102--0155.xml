<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0155">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0155</head>
        <author who="i-839FvTzHpvrdX4J7ckfWSt">Brus, Sven (kd) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>palliativ vård</topic>
        <docDate when="2001-12-20">den 20 december</docDate>
        <status when="2002-01-25" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GP10155</external_id>
        <debate>
          <turn when="2002-01-25 10:20:37" duration="170">Socialminister Lars Engq (S)</turn>
          <turn when="2002-01-25 10:23:24" duration="251">Sven Brus (Kd)</turn>
          <turn when="2002-01-25 10:27:32" duration="166">Socialminister Lars Engq (S)</turn>
          <turn when="2002-01-25 10:30:15" duration="191">Sven Brus (Kd)</turn>
          <turn when="2002-01-25 10:33:23" duration="135">Socialminister Lars Engq (S)</turn>
          <turn when="2002-01-25 10:35:35" duration="73">Sven Brus (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:155 av Sven Brus (kd) till socialminister
          Lars Engqvist om palliativ vård
        </IPQ_title>
      </div>
      <div type="IPQuestionBody">
        <p xml:id="i-Ggq9dvxgsySCJ2pELwKXoJ">
          Socialstyrelsen har fastslagit att den palliativa vården, dvs.
          vården i livets slutskede, ska tillgodose patientens behov av
          fysisk, social, psykologisk och existentiell karaktär. Denna helhetssyn
          på människans behov har vuxit fram de senaste åren och vårdens
          personal har utbildats och motiverats att möta dessa på ett allt
          bättre sätt.
        </p>
        <p xml:id="i-WR4gb7PVmf9MyLEsE9vGpy">
          Att personalen inte skulle få samtala med patienter om tro och
          andliga frågor är en vanligt förekommande missuppfattning som
          dock saknar grund. Utan att påverka till en viss trosuppfattning
          ingår det tvärtom i personalens uppgifter att lyssna och bejaka
          den svårt sjuka människans behov av det slags samtal som berör
          de svåra frågorna om livets mening, döendet, om ett eventuellt
          liv efter döden osv.
        </p>
        <p xml:id="i-PThCdm2EwXka12BFThG48S">
          Studier bland cancerpatienter i USA visar att omkring 75 % anser
          att religionen är en viktig del av livet och att läkare och annan
          vårdpersonal ska beakta deras religiösa behov. Bilder från svenska
          kliniker ger ett intryck av liknande inställningar hos patienterna
          men att en majoritet av personalen nästan aldrig samtalar med
          sina patienter om dessa frågor.
        </p>
        <p xml:id="i-3m4gXjRxX36gY3wtTBAw4Y">
          Trots en välgrundad insikt om behovet av ett starkt inslag av
          det existentiella samtalet i den palliativa vården finns det alltså
          stora brister i dag vilket inverkar negativt på livskvaliteten
          för patienter som vårdas i livets slutskede. När personal inte
          talar med patienten om andliga frågor beror det på känslor av
          tabu, ovana att hantera känsliga livsfrågor och inte minst tidsbrist
          i en pressad vårdsituation.
        </p>
        <p xml:id="i-EFFVRdaF1L7stUjS9nYujE">
          Personlig osäkerhet, bristande utbildning inom detta svåra område
          och en hårt pressad arbetssituation torde vara de tre starkast
          bidragande orsakerna till uteblivna andliga samtal inom vården.
          Genom åtgärder för att komma till rätta med de två senare, kompetensfrågor
          och arbetsförhållanden, skulle den vårdande personalens egen personliga
          trygghet i utsatta situationer kunna förstärkas.
        </p>
        <p xml:id="i-Kix99X9VfRpKGp6xPCvLSg">
          Min fråga till socialministern blir därför denna:
        </p>
        <p xml:id="i-LrvUcC5m7EWU41GuKxQDqX">
          Vad avser ministern göra för att förbättra vårdpersonalens förmåga
          att möta döende patienters existentiella frågor?
        </p>
      </div>
    </body>
  </text>
</TEI>
