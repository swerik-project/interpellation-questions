<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0334">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0334</head>
        <author who="i-C44sMEE9ocAndjedeN9fLp">Ruwaida, Yvonne (mp) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>palestinska barn i fängelse</topic>
        <docDate when="2002-03-22">den 22 mars</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GP10334</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:334 av Yvonne Ruwaida (mp) till utrikesminister
          Anna Lindh om palestinska barn i fängelse
        </IPQ_title>
      </div>
      <div type="IPQuestionBody">
        <p xml:id="i-M995UuCasrrUsW1nRNe63o">
          Mer än 150 palestinska barn hålls för tillfället fängslade i
          israeliska fängelser, under usla förhållanden som inte möter ens
          minimal internationell standard för frihetsberövande. Så gott
          som varje fängslat palestinskt barn ställs inför olika former
          av tortyr. Tortyren, utförd av israelisk polis eller militär,
          tar sig uttryck i slag, att bli bunden i smärtfulla positioner,
          nekas mat eller sömn, dödshot och hot om våldtäkt.
        </p>
        <p xml:id="i-N5sokbR8z319D3SsSykhJu">
          Hälften av dessa barn är 14@15 år gamla, den andra hälften 16@17
          år. I strid mot FN:s barnkonvention behandlar Israel i straffrättsligt
          hänseende barn från 16 år och uppåt som vuxna @ detta gäller dock
          endast palestinska barn på Västbanken och i Gazaremsan.
        </p>
        <p xml:id="i-JT69ohvMaGJywg34AL1zXa">
          Palestinska barn har, också här i strid mot barnkonventionen,
          ofta placerats i häkte tillsammans med dömda ungdomsbrottslingar
          från Israel. De palestinska barnen har blivit misshandlade, skurits
          med rakblad och fått sina tillhörigheter stulna. Israeliska fängelsemyndigheter
          har inte gjort någon utredning av dessa fall.
        </p>
        <p xml:id="i-WXp1vJxvrvJj33za2p8Yj4">
          Besök från familjer har förbjudits och barn hålls häktade månader
          i sträck i väntan på rättegången där de sedan döms till i genomsnitt
          6@12 månaders fängelse för brottet stenkastning. Det finns inga
          speciella ungdomsdomstolar, så barnens fall prövas i militärdomstolar,
          ofta av en militär utan domarutbildning.
        </p>
        <p xml:id="i-EA5fVCZ7KptphDo2tPa1Mb">
          Fallen av tortyr och de eländiga förhållandena inne i israeliska
          fängelser har blivit väl dokumenterade av internationella organisationer
          som Amnesty International, Världsförbundet mot tortyr (OMCT) samt
          lokala enskilda organisationer.
        </p>
        <p xml:id="i-HVtuHN96FQQyCuie39ogFP">
          I november 2000 gjorde Unicef ett uttalande där man krävde ett
          omedelbart frigivande av dessa barn från israeliska fängelser.
          FN:s specielle sändebud i de ockuperade områdena, John Dugard,
          gav mycket utrymme i sin nyligen lämnade rapport till frågan om
          de palestinska barnfångarna. Han efterfrågar där en utredning
          vad gäller "...anklagelserna om inhumana behandlingarna av barn
          i det militära rättssystemet och att omedelbara åtgärder vidtas
          för att finna en utväg ur denna situation". (Paragraf 58)
        </p>
        <p xml:id="i-37g6m7Lxu36JKT3TELwSuW">
          Avser utrikesminister Anna Lindh att verka för att svenska representanter
          till den 58 sessionen i FN:s kommission för de mänskliga rättigheterna
          understöder FN:s specielle sändebuds krav på en omedelbar utredning
          av det israeliska militära rättssystemet vad gäller de fängslade
          barnen?
        </p>
      </div>
    </body>
  </text>
</TEI>
