<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0308">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0308</head>
        <author who="i-7Fnps4HB4T8k2Yc71rfops">Ayoub, Magda (kd) </author>
        <recipient who="i-3MwbJPjHpsScrukDj5ohhN">statsrådet Jan O Karlsson </recipient>
        <topic>statslösa palestinier</topic>
        <docDate when="2002-03-07">den 7 mars</docDate>
        <status when="2002-04-12" byWhom="statsrådet Jan O Karlsson " byWhomId="i-3MwbJPjHpsScrukDj5ohhN" status="answered">besvarad</status>
        <external_id source="rdwebb">GP10308</external_id>
        <debate>
          <turn when="2002-04-12 11:12:14" duration="265">Magda Ayoub (Kd)</turn>
          <turn when="2002-04-12 11:16:34" duration="177">Kia Andreasson (Mp)</turn>
          <turn when="2002-04-12 11:19:28" duration="259">Statsråd Jan O Karlsson (S)</turn>
          <turn when="2002-04-12 11:23:44" duration="284">Magda Ayoub (Kd)</turn>
          <turn when="2002-04-12 11:28:24" duration="124">Kia Andreasson (Mp)</turn>
          <turn when="2002-04-12 11:30:25" duration="241">Statsråd Jan O Karlsson (S)</turn>
          <turn when="2002-04-12 11:34:21" duration="145">Magda Ayoub (Kd)</turn>
          <turn when="2002-04-12 11:36:43" duration="50">Kia Andreasson (Mp)</turn>
          <turn when="2002-04-12 11:37:30" duration="152">Statsråd Jan O Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:308 av Magda Ayoub (kd) till statsrådet
          Jan O Karlsson om statslösa palestinier
        </IPQ_title>
      </div>
      <div type="IPQuestionBody">
        <p xml:id="i-LwxANEbq3xxNZBvPhSGTpJ">
          Enligt uppgifter från Migrationsverket finns det i dag ca 390
          statslösa asylsökande i Sverige. Palestinier från bl.a. Saudiarabien
          är en sådan grupp. Om en statslös palestinier från Saudiarabien
          (eller vissa andra länder i Mellanöstern) får avslag på sin ansökan
          om uppehållstillstånd kan denne inte skickas tillbaka till sitt
          hemland om hon eller han varit borta från landet i mer än sex
          månader. Orsaken till detta är att även om man som t.ex. palestinier
          är född och uppvuxen i Saudiarabien blir man aldrig en formell
          medborgare. De svenska invandringsmyndigheterna försöker visserligen
          snabbehandla dessa ansökningar för att kunna avvisa dem innan
          de sex månaderna gått men när man @ av skäl som är svårförståeliga
          @ sedan inte ens försöker verkställa avvisningarna i tid, blir
          dessa människor sittande här i ett vakuum. De beviljas inte heller
          uppehållstillstånd i Sverige, vilket medför att de tvingas leva
          åratal i ovisshet på förläggningar.
        </p>
        <p xml:id="i-8DtsrDUQjyRnU1Hr1ywKhS">
          Detta är ett exempel ur verkligheten: En 22-årig statslös palestinier,
          uppvuxen i Saudiarabien, sökte asyl i Sverige den 6 februari.
          Redan den 14 februari (samma år) hade Migrationsverket fattat
          beslut om avslag. Beslutet överklagades till Utlänningsnämnden
          som den 9 mars kom fram till samma beslut. Hela processen från
          det att personen i fråga kom hit till beslutet om avvisning togs
          gick på drygt en månad. En föredömligt kort handläggningstid.
        </p>
        <p xml:id="i-8nVFgXdf2GoiC1zNbUMuSW">
          I Migrationsverkets beslut den 14 februari står bl.a. följande:
        </p>
        <p xml:id="i-NbkjDGK6VGr7V2NAS8JuzT">
          "Migrationsverket finner inga hinder att avvisa honom till Saudiarabien.
          X skall därför avvisas och detta kan ske med omedelbar verkställighet."
        </p>
        <p xml:id="i-2U6FsU5kzwYRanqouhtjoV">
          Utlänningsnämnden fastställde sedermera avvisningen. Trots att
          det slutliga beslutet om avvisning således kom bara fem veckor
          efter ansökan om uppehållstillstånd, och att man hade nästan fem
          månader på sig att skaffa resedokument åt denne, skedde detta
          inte.
        </p>
        <p xml:id="i-SdyD7691T3SkNcvRQv2jbe">
          I utlänningslagen 4 kap. 12 § står följande om verkställighetshinder:
        </p>
        <p xml:id="i-LuAPrJj63FHSyPnbyKk3wG">
          "När en fråga om avvisning eller utvisning prövas skall hänsyn
          tas till om utlänningen på grund av bestämmelserna i 8 kap 1@4
          §§ inte kan sändas till ett visst land eller om det annars finns
          särskilda hinder mot att avgörandet verkställs. "
        </p>
        <p xml:id="i-AYAnjdr9zC5myDnxf3VNmt">
          Trots att statslösa palestinier från olika länder i Mellanöstern
          inte tas emot av sina f.d. hemländer, vid vistelse utanför landet
          i mer än sex månader, beviljas de heller inte uppehållstillstånd
          i Sverige i enlighet med ovannämnda paragraf. Ett beslut om avvisning
          upphör att gälla om det inte har verkställts inom fyra år från
          det att beslutet vunnit laga kraft. Då måste hela proceduren med
          ansökningar och väntan gås igenom på nytt. Fyra år är en lång
          tids väntan. Förutom det uppenbara mänskliga lidande som det innebär
          får dessa personer inte heller läsa svenska, arbeta eller utbilda
          sig. De får således inte bidra till sin egen försörjning ens om
          de, mot förmodan, skulle lyckas hitta ett jobb. Många blir psykiskt
          sjuka och förlorar livsgnistan. Barnen i dessa familjer lider
          oerhört. Sedan, när de är spillror av sitt forna jag efter fyra-fem
          år eller ibland upp till åtta år, kan de kanske få uppehållstillstånd
          av "humanitära skäl"!
        </p>
        <p xml:id="i-Eq52BeCRCUhoDCK7XBkPtp">
          På en skriftlig fråga till utrikesministern om vilka åtgärder
          hon avsåg vidta för att fastställa en kortare tidsgräns för beviljande
          av uppehållstillstånd för statslösa (såsom palestinierna från
          Saudiarabien) när verkställighetshinder föreligger, svarade statsrådet
          följande:
        </p>
        <p xml:id="i-DbYCqf1LxmoUgEUBWXj35B">
          "Reglerna för verkställighet av beslut om avvisning eller utvisning
          är klara och entydiga. Utlänningslagen understryker att den beslutande
          myndigheten redan i samband med prövningen av avlägsnandeärendet
          skall ta hänsyn till eventuella verkställighetshinder. Framkommer
          det vid denna prövning att ett avlägsnandebeslut inte går att
          verkställa bör beslut om avvisning eller utvisning inte meddelas.
          Efter det att ett beslut om avvisning eller utvisning har vunnit
          laga kraft, har utlänningen möjlighet att lämna in en ny ansökan
          om uppehållstillstånd. En sådan ansökan kan bifallas om nya uppgifter
          framkommit som antingen grundar rätt till asyl eller medför att
          det skulle strida mot humanitetens krav att verkställa beslutet.
          Vid denna prövning kan hänsyn även tas till verkställighetshinder
          av permanent karaktär."
        </p>
        <p xml:id="i-6mxLAaPhEMudLfFWrTsx3N">
          De regler som, enligt statsrådet, är entydiga visar sig i praktiken
          inte vara det när det gäller statslösa palestinier!
        </p>
        <p xml:id="i-AG2GM4k9V7AF5L5egqbSPv">
          Avser statsrådet att vidta några åtgärder med anledning av den
          ovan angivna problematiken med statslösa palestinier och deras
          situation?
        </p>
        <p xml:id="i-21Nnss4hR6dwvJaz4U3vRh"></p>
      </div>
    </body>
  </text>
</TEI>
