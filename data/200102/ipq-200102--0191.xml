<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0191">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0191</head>
        <author who="i-TECanR77Prb79DHwPvLitN">Enochson, Annelie (kd) </author>
        <recipient who="i-9ih4smVvRYKCMas4i52Xiw">miljöminister Kjell larsson </recipient>
        <topic>samordnad utbyggnad av mobilmaster</topic>
        <docDate when="2002-01-22">den 22 januari</docDate>
        <status when="2002-02-05" byWhom="statsrådet Lena Sommestad " byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GP10191</external_id>
        <debate>
          <turn when="2002-02-05 20:58:53" duration="283">Statsråd Lena Sommestad (S)</turn>
          <turn when="2002-02-05 21:03:33" duration="212">Annelie Enochson (Kd)</turn>
          <turn when="2002-02-05 21:07:01" duration="232">Barbro Feltzing (Mp)</turn>
          <turn when="2002-02-05 21:10:50" duration="153">Statsråd Lena Sommestad (S)</turn>
          <turn when="2002-02-05 21:13:20" duration="206">Annelie Enochson (Kd)</turn>
          <turn when="2002-02-05 21:16:43" duration="140">Barbro Feltzing (Mp)</turn>
          <turn when="2002-02-05 21:18:59" duration="213">Statsråd Lena Sommestad (S)</turn>
          <turn when="2002-02-05 21:22:29" duration="141">Annelie Enochson (Kd)</turn>
          <turn when="2002-02-05 21:24:47" duration="124">Statsråd Lena Sommestad (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:191 av Annelie Enochson (kd) till miljöminister
          Kjell Larsson om samordnad utbyggnad av mobilmaster
        </IPQ_title>
      </div>
      <div type="IPQuestionBody">
        <p xml:id="i-476n7ySc38Xa3Q4gJsJeG4">
          Regeringen gav i december 2000 fyra operatörer tillstånd att
          bygga tredje generationens mobiltelefoninät. Tillstånden är gratis
          men kräver i gengäld att nätet ska täcka mer än 99,8 % av befolkningen
          inom högst tre år. Däremot har vikten av samordning och miljökonsekvenser,
          både vad gäller landskapsbild och kulturmiljö, inte poängterats
          vid fördelningen av licenser.
        </p>
        <p xml:id="i-6GZHfdWWQzGkAiEMP7KhjK">
          De nya näten kan komma att kräva ca 60 000 nya antenner/basstationer
          för att uppnå full täckning. Om operatörerna däremot samordnar
          sina insatser kan antalet master, enligt Svenska Kommunförbundet,
          minskas till 10 000 i hela landet. Det är dock tveksamt om någon
          sådan vilja finns hos operatörerna. Möjligheten att från statens
          sida kräva samordning gick synbarligen om intet genom de begränsade
          villkor som uppställdes vid upphandlingen av licenserna. Utan
          andra krav än på täckningsgrad och byggtid står också kommunerna
          svaga att i samband med bygglovsprövningen kräva samordning och
          hänsynstagande till natur- och kulturvärden. Operatörerna kan
          i en eventuell prövning av beslut i byggnadsnämnd, med hänvisning
          till de åtaganden som gjorts vad gäller täckningsgrad och utbyggnadstakt,
          hävda att reduktionen av antalet master är av underordnad betydelse.
        </p>
        <p xml:id="i-Aw2Gvfx58GfUTdSyD8DX9F">
          Inte bara natur- och kulturvärden hotas av en mycket kraftig
          utbyggnad av mobilmaster. Vi vet ännu för lite om konsekvenserna
          på människors hälsa av strålningen från mobiltelefonimaster. Forskningen
          på området är ung och det är därför av vikt att antenner och master
          placeras så att de boendes oro för strålning begränsas.
        </p>
        <p xml:id="i-QCF8WcGmAZi1yT7m5CBNd6">
          På regeringens uppdrag har Boverket belyst den inverkan en utbyggnad
          kan få för främst natur- och kulturvärden. Det centrala budskapet
          i Boverkets rapport är att operatörerna så långt som möjligt bör
          samordna sin radioplanering och samnyttja telemasterna.
        </p>
        <p xml:id="i-3tn5juNNs6toNJH1wTWaAU">
          I maj 2001 svarade miljöministern på min fråga i riksdagen om
          mobilmasternas miljöpåverkan genom att påpeka att ytterligare
          åtgärder med anledning av Boverkets rapport skulle övervägas.
          En sådan samverkan som Boverket efterlyser har vi dock i praktiken
          sett mycket lite av. Förutsättningar för kommuner och för Boverket
          att vara pådrivande i samordningen saknas i dagsläget.
        </p>
        <p xml:id="i-QgdFeWGQmwSagPA42BE3e6">
          Miljöministern påpekade vidare i sitt frågesvar att regeringen
          övervägde att se över Post- och telestyrelsens ansvar avseende
          den elektromagnetiska strålningen från trådlös kommunikation.
        </p>
        <p xml:id="i-EMvj3cwRdzZuxpL2CNdW5T">
          Det finns nu, efter ett drygt halvår, skäl att följa upp miljöministerns
          svar.
        </p>
        <p xml:id="i-VkJsyEDrbgwbisWEZYTiNT">
          Vad avser miljöministern göra för att understödja och påskynda
          en samordning av operatörernas utbyggnad av tredje generationens
          mobilmaster?
        </p>
        <p xml:id="i-PqSercGErm3895XhG7bF2S">
          Vad avser ministern göra för att stärka statens ansvar genom
          Post- och telestyrelsen för frågor avseende elektromagnetisk strålning
          som har sitt ursprung i trådlös kommunikation?
        </p>
      </div>
    </body>
  </text>
</TEI>
