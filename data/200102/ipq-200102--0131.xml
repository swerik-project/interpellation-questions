<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0131">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0131</head>
        <author who="i-3p3w5Vw2i74gEMeqzABeEG">Elinderson, Lars (m) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>enhetlig hantering av slamfrågan</topic>
        <docDate when="2001-12-07">den 7 december</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GP10131</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:131 av Lars Elinderson (m) till miljöminister
          Kjell Larsson om enhetlig hantering av slamfrågan
        </IPQ_title>
      </div>
      <div type="IPQuestionBody">
        <p xml:id="i-UyVvdwRnMRjZvf2sE2dmjt">
          Debatten om risker och fördelar med spridning av avloppsslam
          på åkermark har böljat fram och tillbaka under många år. Ambitionen
          i många kommuner är att på olika sätt utnyttja det stora näringsvärde
          som slammet innehåller genom återföring till kretsloppet i form
          av spridning på åkermark eller omvandling till jordförbättringsmedel.
        </p>
        <p xml:id="i-QeBbLk4UUVD99ZnWnWkwBj">
          Samtidigt presenteras, återkommande, rapporter som redovisar
          vilka risker som är förenade med spridning av slammet. Nyligen
          redovisade Veterinärmedicinska anstalten en studie, som bl.a.
          visar att ca 70 % av avloppsslammet från åtta reningsverk i Sverige
          innehöll salmonella. Tidigare har olika rapporter redovisat höga
          halter av cancerframkallande ämnen, bl.a. bromerade flamskyddsmedel.
        </p>
        <p xml:id="i-Q6GNB2TYiHxcQ4hq7EfV6Z">
          Lantbrukarnas Riksförbund har en mycket strikt och bestämd hållning
          i slamfrågan. Så länge innehållet i slammet inte kan garanteras
          rekommenderar man sina medlemmar att inte sprida slam på sina
          marker. Samtidigt har mejerierna, spannmålsföretagen och landets
          slakterier meddelat sina leverantörer att man inte tar emot leveranser
          från producenter som sprider avloppsslam på sina marker.
        </p>
        <p xml:id="i-53hzUQ7y6JsHQK4ssLnQMW">
          Osäkerheten kring slammets miljö- och hälsovådliga innehåll är
          stor, och på många håll råder tveksamhet om det över huvud taget
          kommer att vara möjligt att använda avloppsslam som gödselmedel
          på våra åkrar.
        </p>
        <p xml:id="i-EUfqmA4mgEu5EpaGBM5ab5">
          Bl.a. säger docent Göran Pettersson på Chalmers i ett remissvar
          med anledning av den föreslagna Europastandarden för slamanvänding
          vid efterbehandling av mark att "utfyllnad med slam torde vara
          försvarbar främst på mark som redan är allvarligt förorenad".
        </p>
        <p xml:id="i-P2io1TErGezbjEFVVECC8F">
          Samtidigt medför kraven att finna en långsiktig, och ekonomiskt
          acceptabel, lösning av slamfrågan att många kommuner fortfarande
          inriktar sin planering på att återföra slammet till jordbruket.
        </p>
        <p xml:id="i-TiG8DbLaHUjh4BJw1Q7YXH">
          Även för enskilda jordbrukare finns ekonomiska motiv att välja
          denna lösning av slamfrågan. Resultatet har blivit att frågan
          behandlas mycket olika i kommunerna. Vissa kommuner tillåter inte
          spridning av slam på åkermark, med hänvisning till, bl.a., LRF:s
          och livsmedelsindustrins uppfattning om miljö- och hälsorisker.
          Samtidigt intar andra kommuner rakt motsatt ståndpunkt, och hänvisar
          till den s.k. slamöverenskommelsen mellan Naturvårdsverket och
          Avloppsverksföreningen.
        </p>
        <p xml:id="i-X2VUsvxmJ2gxrUsbNKcTfK">
          Jag tycker att denna situation är mycket olustig, och bidrar
          till att skapa misstro mot myndigheternas trovärdighet.
        </p>
        <p xml:id="i-LWdQt3FeqvnRXkC7TKHExx">
          Med hänvisning till det anförda vill jag fråga miljöministern:
        </p>
        <p xml:id="i-Pkb5SdhKimkidDh35QVkLQ">
          1. Vad avser miljöministern vidta för åtgärder för att frågan
          ska få en samlad och enhetlig hantering med hänsyn till den osäkerhet,
          om miljö- och hälsorisker med spridningen av slam på åkermark,
          som finns?
        </p>
        <p xml:id="i-7x2uPbApU7pPsXtAFxfZ2D">
          2. Vad avser miljöministern vidta för åtgärder så att ett generellt
          förbud mot spridning av slam införs i avvaktan på att en långsiktig
          lösning på slamfrågan kan utformas på nationell nivå?
        </p>
      </div>
    </body>
  </text>
</TEI>
