<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0253">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0253</head>
        <author who="i-PRHkYxGCaT2cbJpjjfnRtn">Ask, Beatrice (m) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>Östersjöstiftelsens verksamhet</topic>
        <docDate when="2002-02-12">den 12 februari</docDate>
        <status when="2002-03-05" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GP10253</external_id>
        <debate>
          <turn when="2002-03-05 15:15:04" duration="341">Utbildningsminister Thom (S)</turn>
          <turn when="2002-03-05 15:20:40" duration="255">Beatrice Ask (M)</turn>
          <turn when="2002-03-05 15:24:52" duration="274">Utbildningsminister Thom (S)</turn>
          <turn when="2002-03-05 15:29:23" duration="253">Beatrice Ask (M)</turn>
          <turn when="2002-03-05 15:33:33" duration="257">Utbildningsminister Thom (S)</turn>
          <turn when="2002-03-05 15:37:46" duration="134">Beatrice Ask (M)</turn>
          <turn when="2002-03-05 15:39:55" duration="143">Utbildningsminister Thom (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:253 av Beatrice Ask (m) till utbildningsminister
          Thomas Östros om Östersjöstiftelsens verksamhet
        </IPQ_title>
      </div>
      <div type="IPQuestionBody">
        <p xml:id="i-VXGLHBqyQaixm6MeJg3EKi">
          De forskningstiftelser som bildades med medel från de avvecklade
          löntagarfonderna är betydelsefulla för finansieringen av svensk
          forskning i dag. Det är därför viktigt att stiftelsernas verksamhet
          fungerar väl och kontinuerligt granskas, vilket också framhölls
          när de instiftades.
        </p>
        <p xml:id="i-4UAKusQrpmXA4AkEV3jtyJ">
          Vetenskapsakademin har nyligen i enlighet med stiftelsens stadgar
          låtit granska verksamheten vid Östersjöstiftelsen vars medel ska
          användas till Östersjöforskning och är knutna till att bidragsmottagaren
          ska finnas vid Södertörns högskola. Rapporten har nyligen presenterats.
        </p>
        <p xml:id="i-3zAsqewD6EpJ4Q7g3iQqN9">
          I rapporten pekas på två problem där granskningsgruppen förordar
          åtgärder.
        </p>
        <p xml:id="i-B5xe8u7ZXzcjWL9PKNnJnf">
          Den första punkten handlar om den restriktion i stiftelsens stadgar
          som innebär att medel bara får ges till forskning som är knuten
          till Södertörns högskola. Däremot begränsas inte forskningen vad
          avser discipliner.
        </p>
        <p xml:id="i-Vzrj6JMpGykomLkgcDLidD">
          Granskningsgruppen konstaterar att den första tiden för stiftelsens
          verksamhet "präglats av behoven att organisera verksamheten".
          Märkligt nog har man dock avstått ifrån att bygga upp en egen
          organisation för prövning av anslagsansökningar och formulerat
          inriktningen för den forskning man avser att stödja. I stället
          beviljades pengar till projektering av en biblioteksbyggnad och
          stöd till ett språklaboratorium bl.a. Av rapporten framgår att
          medel använts för att klara lärarförsörjningen vid den grundläggande
          utbildningen vid Södertörns högskola.
        </p>
        <p xml:id="i-K3aN6SHF9ohF8eho1YRF3">
          Granskningsgruppen påtalar att det hade varit en fördel om stiftelsen
          mer tydligt definierat sina prioriteringar framför en ordning
          som i praktiken inneburit att stiftelsen beviljat ett klumpanslag
          till högskolan utan att man gjort egna vetenskapliga bedömningar
          eller anlitat externa granskningar. Styrelsen har dock på senare
          tid blivit mer aktiv i att följa upp användningen av tilldelade
          medel, men även på denna punkt har uppgiften genomförts av högskolan
          själv, i stället för av utomstående bedömare.
        </p>
        <p xml:id="i-87EyWd4KdXBNjrzcGFdJXV">
          Den sammanfattande kritiken, när det gäller fördelningen av forskningsmedel,
          gäller att Östersjöstiftelsen dels genom sina stadgar, dels genom
          den valda arbetsordningen "går på tvärs emot grundläggande principer
          inom svensk forskning", där projekt seriöst granskas och bedöms
          av fristående experter innan medel beviljas. Den begränsning av
          målgrupp för dessa forskningsmedel som finns gör frågan än mer
          besvärlig eftersom Södertörns högskola är liten, under uppbyggnad
          och antalet forskare och projekt därmed begränsat.
        </p>
        <p xml:id="i-38wDmbk9Ztvpyh75Tjuana">
          Avsikten med Östersjöstiftelsens stadgar var att stötta "en universitetsstruktur
          i södra delen av Stockholm". Med tanke på de ansenliga medel som
          stiftelsen nu förfogar över och att Södertörns högskola måste
          anses etablerad är det rimligt att överväga om särskilda skäl
          fortfarande föreligger för att särbehandla denna högskola. Jämfört
          med universiteten i Karlstad, Växjö och Örebro innebär Östersjöstiftelsens
          bidrag att Södertörn placerats i en riktig "gräddfil" när det
          gäller forskningsanslag. Frågan är om det långsiktigt gagnar något
          av de enskilda lärosätena?
        </p>
        <p xml:id="i-FLyr6xDwXXWLKU1qc5QvTf">
          Den andra punkten i Vetenskapsrådets kritik rör den symbios mellan
          Östersjöstiftelsens ledning respektive Södertörns högskolas ledning
          som utvecklats. Att de båda organisationerna har en gemensam administration
          innebär att rollfördelningen mellan anslagsgivare och anslagsmottagare
          blivit otydlig. Den oklara rollfördelningen förstärktes när regeringen
          1999 utsåg nya ledamöter i stiftelsens styrelse och valde att
          till ny ordförande i styrelsen utse högskolans ordförande. Vidare
          utsågs rektorn vid samma högskola till ledamot i styrelsen. Endast
          två ledamöter saknar direkt koppling till Södertörns högskola.
        </p>
        <p xml:id="i-Mo9dKAZTxH76ayk3YhNWDV">
          Utbildningsministern har i en debatt nyligen sagt att regeringen
          kommer "att titta mycket noga på denna utvärdering för att se
          vilka slutsatser vi kan dra av detta."
        </p>
        <p xml:id="i-WJfZ656VsAUohCWUkP4HaX">
          Mot bakgrund av det anförda vill jag fråga utbildningsministern:
        </p>
        <p xml:id="i-U3caNDoGk9cL7LVX2FuXMb">
          Vilken betydelse vill utbildningsministern lägga i att forskningsmedel
          fördelas utifrån en vetenskaplig prövning av olika projekt?
        </p>
        <p xml:id="i-3SLDMaovSHiJjFJP9wQUKn">
          Vilka initiativ kommer utbildningsministern att vidtaga för att
          säkra forskningens kvalitet vid Södertörns högskola?
        </p>
        <p xml:id="i-UHxSSjMzVHN2vuoveUQVKE">
          Vilka åtgärder kommer utbildningsministern att vidtaga för att
          ge de nya universiteten och högskolorna likvärdiga förutsättningar
          att bedriva angelägen forskning?
        </p>
      </div>
    </body>
  </text>
</TEI>
