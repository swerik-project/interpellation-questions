<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0371">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0371</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-6qjD2tsSCtsrmXQjy7mtCJ">statsrådet Lars-Erik Lövdén </recipient>
        <topic>hyreslägenheter utan inredning</topic>
        <docDate when="2002-04-12">den 12 april</docDate>
        <status when="unknown" byWhom="statsrådet Lars-Erik Lövdén " byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GP10371</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:371 av Ulla-Britt Hagström (kd) till statsrådet
          Lars-Erik Lövdén om hyreslägenheter utan inredning
        </IPQ_title>
      </div>
      <div type="IPQuestionBody">
        <p xml:id="i-aeDGYkV1GALU5NQRDSFzQ">
          I Tyskland saknar mer än 80 % av hyreslägenheterna vitvaror och
          garderober. I hyresannonserna för sådana lägenheter betyder "Küche"
          själva rummet dit t.ex. vatten, avlopp och eventuellt gas finns
          framdraget. Inredda och utrustade kök kallas "Einbauküche", vilket
          i regel betyder att det finns spis, diskbänk och köksskåp. I sällsynta
          fall finns också kyl och frys.
        </p>
        <p xml:id="i-XAtErBVGjF5rjhizF8tfPf">
          I Österrike var det tidigare så att hyreslägenheterna varken
          hade köksinredning eller garderober. Fortfarande är det så att
          den största delen av hyresobjekten hyrs ut utan köksinredning
          och garderober. Inredda kök, inklusive vitvaror, finns nu oftast
          i nyare och dyrare lägenheter, men garderober är fortfarande sällsynta.
        </p>
        <p xml:id="i-5Y1S8DChk4e5qTuwQ3drNj">
          I Nederländerna äger hyresgästen i de flesta fall all inredning,
          t.o.m. golvet. Bostaden hyrs således ut med betonggolv och hyresgästen
          får börja med att sätta in eget golv. Endast diskbänk och bad/toalett
          på basnivå finns redan i lägenheten.
        </p>
        <p xml:id="i-HijvpTtpajmiQK8w83HPXp">
          Mindre kostsamma alternativ borde prövas även i Sverige. Ett
          sätt att uppnå detta på skulle kunna vara att erbjuda helt eller
          delvis oinredda alternativ. Den nuvarande hyreslagstiftningen
          torde knappast sätta hinder i vägen eftersom den lägre hyran kan
          regleras i hyreskontrakten.
        </p>
        <p xml:id="i-3HeGem4LzNdUJe9a1GSEB1">
          Boverket kunde ges uppgiften att ta fram informationsunderlag
          till kommunala bolag och privata byggherrar om olika möjligheter
          vid nybyggnation av hyresrätter med mer eller mindre komplett
          inredning, där också internationella jämförelser görs.
        </p>
        <p xml:id="i-8M2tm2BfivDK1tvYohWeeP">
          Med hänvisning till ovanstående vill jag ställa följande fråga
          till statsrådet Lars-Erik Lövdén:
        </p>
        <p xml:id="i-3pdzvKVjDKQPLxgxDeHA43">
          Vilka åtgärder avser statsrådet att vidta för att stimulera till
          byggnation av hyreslägenheter utan komplett inredning för att
          uppnå lägre hyreskostnader?
        </p>
      </div>
    </body>
  </text>
</TEI>
