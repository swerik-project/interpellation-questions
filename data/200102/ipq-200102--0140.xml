<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0140">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0140</head>
        <author who="i-8mSRnxfYHK2ozt88boweNc">Hagen, Catharina (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>pomperipossa och entreprenörerna</topic>
        <docDate when="2001-12-12">den 12 december</docDate>
        <status when="2002-01-24" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GP10140</external_id>
        <debate>
          <turn when="2002-01-24 17:45:36" duration="193">Finansminister Bosse Rin (S)</turn>
          <turn when="2002-01-24 17:48:46" duration="235">Catharina Hagen (M)</turn>
          <turn when="2002-01-24 17:52:38" duration="224">Finansminister Bosse Rin (S)</turn>
          <turn when="2002-01-24 17:56:18" duration="252">Catharina Hagen (M)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:140 av Catharina Hagen (m) till finansminister
          Bosse Ringholm om pomperipossa och entreprenörerna
        </IPQ_title>
      </div>
      <div type="IPQuestionBody">
        <p xml:id="i-7QoJRcHQsDcbixxSCspkfo">
          Vi är enligt NUTEK:s statistik ett av de länder som har minst
          andel av befolkningen i nystartade företag. Bara 4 % av svenskarna
          är engagerade i nyföretagande. Vi ligger hästlängder efter USA
          och vi ligger efter våra grannländer Norge, Danmark och Finland.
        </p>
        <p xml:id="i-URnZ52zRTPbtXyYT1pZduw">
          Mot denna bakgrund borde vi ha en politik på bl.a. skatteområdet
          som på alla sätt gynnar personer som vill starta och utvidga små
          företag. Därför är det förödande med skatter som ger pomperipossaeffekter.
        </p>
        <p xml:id="i-Fq5bsvvYLMZ7tsGinugGnS">
          Sverige @ ett land för stora företag
        </p>
        <p xml:id="i-PsfppSo1z7VKUNKc3Txh1o">
          I ett internationellt perspektiv är inte det svenska klimatet
          för små och medelstora företag särskilt dynamiskt. Av Sveriges
          50 största företag har inget etablerats under de senaste 30 åren.
          Den svenska industrin är en av de mest storföretagsdominerade
          i världen. Vi är extremt beroende av stora företag och dessa får
          i allt snabbare takt utländska ägare.
        </p>
        <p xml:id="i-APrNNPv4HiqrraqSiDgrwz">
          Skattesystemet missgynnar entreprenörer
        </p>
        <p xml:id="i-JdPN9PUPS9ESCDYWhN3zzo">
          Skattereglerna för fåmansföretagen innebär att utdelning och
          kapitalvinster till viss del betraktas som lön och beskattas därefter.
          Det innebär också att kvittningsrätten försvinner för den del
          som omfattas av inkomstbeskattningen, vilket har visat sig få
          ödesdigra följder för många entreprenörer.
        </p>
        <p xml:id="i-qGkVV6dAUVcgtfzSmah5k">
          Aktiva ägare som arbetar i små företag har alltså en sämre skattesituation
          än passiva kapitalägare. De personer som genom sin kompetens och
          erfarenhet bidrar till företagens utveckling diskrimineras av
          skattereglerna för fåmansföretag.
        </p>
        <p xml:id="i-Sf52QUbH2RxeVhdhe1Lw8U">
          Det är svårt att ta igen förlorad tid när det gäller entreprenörskap.
          Verksamheter som inte startas, drivs vidare eller utvecklas innebär
          en förlust för samhället i stort. Idéer, kapacitet och kontakter
          går till konkurrenter eller ännu värre förverkligas inte alls.
        </p>
        <p xml:id="i-QB3uTj3EpJpaoR2pK5prxk">
          Ett skattesystem som missgynnar aktiva företagare riskerar också
          i längden att domineras av portföljförvaltare, vars investeringsbeslut
          inte alltid gynnar svensk sysselsättning och svensk tillväxt.
        </p>
        <p xml:id="i-LkyVU73TCrPbvDPTzArQ1">
          Kritiken mot nuvarande regler ska ses mot denna bakgrund liksom
          behovet av en snar och radikal förändring av 3:12 reglerna.
        </p>
        <p xml:id="i-K8Q48wm3Dmn25ZXrpymvro">
          Dyrköpt läxa
        </p>
        <p xml:id="i-Ky2nx2YkzsywCyMLY5EJeN">
          Den nya andelsbyteslagen har redan slopats för vanliga aktieägare
          men för fåmansbolagsägare har den blivit en pomperipossaskatt.
          De entreprenörer som nyligen drabbats av denna effekt när de sålt
          sina företag har fått betala ett högt pris för sitt risktagande.
          De har förlorat inte bara värdet på sitt företag, sin arbetstid
          och sitt kapital. De får också betala skatt på en realisationsvinst
          som de aldrig fått och som andra aktieägare slipper betala för.
          Effekten blir att egendom konfiskeras av statsmakterna.
        </p>
        <p xml:id="i-TCs45V9BspL7irrtkmwHwz">
          Några av dessa entreprenörer förmedlar nu följande för Sveriges
          del sorgliga budskap: "Ingen av oss skulle rekommendera någon
          att köra igång ett företag." En vanlig kommentar är: "Egentligen
          skulle jag vilja kolla upp möjligheten att starta bolag utomlands.
          Fast samtidigt vill man ju betala skatt i Sverige, men inte över
          100 procent."
        </p>
        <p xml:id="i-UHpUa81u563mocPJtAd88R">
          Dessa företagare har varit med om att utveckla nya idéer, de
          har gett andra människor jobb, de har betalt skatter och arbetsgivaravgifter.
          Frågan är därför om inte det högsta priset för denna misslyckade
          lagstiftning betalas av oss alla i form av utebliven tillväxt.
          Det är oacceptabelt att ha lagar som avskräcker människor som
          vill, kan och vågar starta nya företag.
        </p>
        <p xml:id="i-HEJKMdkfP8qnLin5vKGuCG">
          Avskaffa reglerna med retroaktiv verkan!
        </p>
        <p xml:id="i-4iV8LBzG1RrwpAcgbamSWw">
          Nuvarande absurda skatteregler för fåmansföretag borde över huvud
          taget ändras radikalt. De som investerar både kapital och arbete
          i ett företag borde i princip beskattas lindrigare än vanliga
          anställda och vanliga aktiesparare @ inte hårdare.
        </p>
        <p xml:id="i-CL98ks6yiZdyRj3LBdYdMS">
          De s.k. pomperipossaeffekterna borde avskaffas direkt med retroaktiv
          verkan. Det är inte konstigare än att flera andra retroaktiva
          lagförslag nyligen har tillkommit för att täppa till luckor i
          fåmansbolagsreglerna.
        </p>
        <p xml:id="i-8LDxGZ7pRxsFiYqNK2nP4j">
          1. Vad avser finansminstern vidta för åtgärder för att snarast
          undanröja den speciella effekten av fåmansbolagsreglerna som här
          benämns pomperipossaeffekten?
        </p>
        <p xml:id="i-12rUrwiNuS4ySgSaAT9jy2">
          2. Vilka principiella grunder skiljer denna situation från de
          förhållanden som föranlett regeringen att retroaktivt ändra på
          andra skatteregler för fåmansbolag i avvaktan på resultatet från
          den sittande 3:12-utredningen?
        </p>
      </div>
    </body>
  </text>
</TEI>
