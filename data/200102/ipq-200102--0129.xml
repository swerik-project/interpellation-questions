<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0129">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0129</head>
        <author who="i-NXNY6RqNuERrrfDVTJBFkt">Eriksson, Ingvar (m) </author>
        <recipient who="i-6Yv6bDMEdGpsmCZBFnnZk4">försvarsminister Björn von Sydow </recipient>
        <topic>Krigsflygskolans placering</topic>
        <docDate when="2001-12-05">den 5 december</docDate>
        <status when="unknown" byWhom="försvarsminister Björn von Sydow " byWhomId="i-6Yv6bDMEdGpsmCZBFnnZk4" status="answered">besvarad</status>
        <external_id source="rdwebb">GP10129</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:129 av Ingvar Eriksson (m) till försvarsminister
          Björn von Sydow om Krigsflygskolans placering
        </IPQ_title>
      </div>
      <div type="IPQuestionBody">
        <p xml:id="i-XJLMohHukqcCJ6mrwLVeDL">
          När riksdagen beslutade om att lägga ned Europas modernaste flygflottilj
          F 10 i Ängelholm, gjordes fortfarande stora investeringar där,
          för att säkerställa flygvapnets ombeväpning till JAS. Hittills
          gjorda investeringar är nära en halv miljard i såväl utbildning
          som infrastruktur. Efter nedläggningsbeslutet görs exakt samma
          investeringar igen, på ny plats. Man dristar sig till att betrakta
          kapitalanvändningen som en smula äventyrlig. I förra försvarsbeslutet
          slogs fast att flygvapnet inte hade råd att ha en exklusiv solitär
          för den grundläggande flygutbildningen, inte minst av ekonomiska
          skäl.
        </p>
        <p xml:id="i-L4Qf5XgoiSLXsDaM9cRnAe">
          I det senaste stora försvarsbeslutet förmådde inte regeringen
          skapa förutsättningar för flygskolans placering, utan beslöt att
          frågan skulle avgöras i särskild ordning på nytt i riksdagen.
          Försvarsutskottet beslöt inhämta ÖB:s synpunkter, vilka ingen
          i själva verket verkade bry sig om.
        </p>
        <p xml:id="i-MUK2JmrT3eaZ3hcxUbWEae">
          När riksdagen återfick frågan om flygskolans placering kunde
          man fortfarande inte avgöra frågan utan hänsköt till regeringen
          att placera densamma, på en av de, efter beslutet, kvarvarande
          flygflottiljerna.
        </p>
        <p xml:id="i-VTuVnQmiXBmghLnYDsHHoU">
          I debatten förekommer nu uppgifter om att riksdagens beslut inte
          går att genomföra. Siffror har nämnts om att en flytt till F 17
          skulle innebära kostnader på över 700 miljoner kronor. En flyttning
          till Malmen i Linköping skulle enligt uppgifterna kosta 250 miljoner
          kronor. Pengar som antingen statskassan får skjuta till eller
          får tas från den snåla budget försvaret redan har.
        </p>
        <p xml:id="i-XghpuCj7FReRhb5qco4RiG">
          När man nu tydligen måste överge riksdagens beslut om att placera
          flygskolan på en kvarvarande flottilj borde det vara mycket mera
          ändamålsenligt att låta den grundläggande flygutbildningen bli
          kvar på den plats, F 10, där den fungerar bra och ger flygvapnet
          det tillskott på piloter som krävs. En flytt skapar oro, och ger
          inte alls den säkerhet och kvalitet som krävs för flygvapnet på
          mycket lång tid. Ängelholm kan ju för övrigt fungera på samma
          sätt som detachement som övriga placeringar som nämnts. En tidigare
          diskuterad utveckling mot en europeisk flygskola @ förlagd till
          nordvästra Skåne @ skulle också därmed kunna möjliggöras.
        </p>
        <p xml:id="i-8N3VWxcwGGqTKjF5T7Pyn3">
          Med anledning av ovanstående vill jag fråga:
        </p>
        <p xml:id="i-GGAGyn5DYqMtmjgDRWwb3k">
          Ämnar statsrådet föreslå att flygskolans placering blir kvar
          i Ängelholm?
        </p>
      </div>
    </body>
  </text>
</TEI>
