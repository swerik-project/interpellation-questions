<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0342">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0342</head>
        <author who="i-9Rr7JqtzHpZv84evqPH4D8">Enström, Karin (m) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>illegala vapen</topic>
        <docDate when="2002-03-26">den 26 mars</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GP10342</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:342 av Karin Enström (m) till justitieminister
          Thomas Bodström om illegala vapen
        </IPQ_title>
      </div>
      <div type="IPQuestionBody">
        <p xml:id="i-V4voSgsKGmpRpxRsLcV7Ui">
          I en artikelserie i Dagens Nyheter har förekomsten av illegala
          vapen belysts. Enligt DN fanns det den 13 mars i år 689 150 vapeninnehavare
          med totalt 2 096 798 vapenlicenser i Sverige. Försvarsdepartementet
          beräknade 1995 antalet illegala vapen i landet till 27 000. I
          dag finns det kanske dubbelt så många. Sedan den 1 januari 2000
          har 48 människor dödats med skjutvapen, skriver DN.
        </p>
        <p xml:id="i-Rks3tAWJCKv59mEfuQHUvB">
          Tidningen skriver också att kontrollen av den svenska vapenhandeln
          är undermålig. Bara 10 % av landets vapenhandlare är med i Sveriges
          vapenhandlareförening. Vid en enda inspektion hos 44 av landets
          omkring 1 000 vapenhandlare hittades över 2 000 vapen med ett
          oklart förflutet, som omhändertogs. Vid detta tillfälle beslagtogs
          också 109 skjutvapen som klart illegala.
        </p>
        <p xml:id="i-AmxSDQ3WWGGKxdHGrYWa2g">
          I Stockholm kunde DN berätta om en skytteklubb som sålde falska
          aktivitetsintyg, för att medlemmarna snabbt skulle kunna erhålla
          vapenlicenser. Minst ett fyrtiotal falska intyg hann utfärdas
          innan polisen slog till, men utredningen fick läggas ned därför
          att människor var för rädda för att vittna. I hälften av Pistolskytteförbundets
          660 klubbar bedrivs ingen verksamhet, vilket för misstankarna
          till att de bara är "fabriker" för vapenlicenser.
        </p>
        <p xml:id="i-6KR7u13cZcaQ1d5RZzFEQr">
          Vi ser i Sverige en brottslighet som blir allt grövre och kryper
          allt längre ned i åldrarna. Förra året ökade våldsbrottsligheten
          bland 15@17-åringar med 30 % enligt Aftonbladet (den 25 februari
          2002). Polisen är kraftigt underbemmanad eftersom regeringen ströp
          intagningen till polishögskolan i fem terminer vid mitten av 1990-talet
          och sedan dess har nästan en polis om dagen försvunnit. Samtidigt
          finns alarmerande uppgifter om förekomsten av illegala vapen,
          vilket är mycket allvarligt. Hur kan det komma sig att polisen
          @ som redan knappt har tid att ens komma när de behövs, än mindre
          utreda brotten som begås @ även ska behöva misslyckas på detta
          område? Ett ökat antal illegala vapen förvärrar förstås situationen
          och gör brottsligheten ännu grövre. I kombination med den nedrustade
          rättsstaten växer otryggheten för medborgarna lavinartat.
        </p>
        <p xml:id="i-C9jVjFNr3FEauQsFMvABnc">
          Vilka konkreta åtgärder avser justitieministern att vidta för
          att beivra förekomsten, spridningen och ökningen av illegala vapen
          i Sverige?
        </p>
      </div>
    </body>
  </text>
</TEI>
