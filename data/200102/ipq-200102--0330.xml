<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0330">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0330</head>
        <author who="i-991obiMTz36s9V7z3YpuZk">Wahlén, Gunilla (v) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>Västsahara</topic>
        <docDate when="2002-03-21">den 21 mars</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GP10330</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:330 av Gunilla Wahlén (v) till utrikesminister
          Anna Lindh om Västsahara
        </IPQ_title>
      </div>
      <div type="IPQuestionBody">
        <p xml:id="i-FBrBZmq4t9dxLHfVjTawUL">
          Efter det att Spanien lämnade Västsahara och annekterats av Marocko
          har Västsaharas folk under ledning av befrielserörelsen Polisario
          i decennier kämpat för sitt lands självständighet. Polisario förde
          i många år en väpnat kamp mot ockupationsmakten, men lyckades
          senare 1997 i Houston under FN:s överinseende nå en överenskommelse
          om att frågan om Västsaharas framtid skulle lösas genom en folkomröstning.
        </p>
        <p xml:id="i-Uqc5bozk1ZaDVcpZsorV6B">
          Under det gångna året har en "tredje väg" diskuterats. Polisario
          har motsatt sig denna lösning. Likaså grannlandet Algeriet, som
          härbärgerar västsahariska flyktingar på sitt territorium. Denna
          lösning skulle betyda att Västsahara skulle få viss autonomi inom
          Marocko. Historiska erfarenheter torde dock visa att lösningar
          av den typen sällan är framgångsrika. (Irakiska Kurdistan och
          Eritreas autonomi under Haile Selassies regeringstid är två exempel
          på detta.)
        </p>
        <p xml:id="i-BgTvx5iSi6qzBfnFMmUGWp">
          Åtskilliga flyktingar skulle med största sannolikhet inte återvända
          till Västsahara under sådana omständigheter, utan bli kvar i Algeriet
          för lång tid framåt. Denna och andra lösningar, som exempelvis
          en delning av Västsahara, skulle få samma effekt. Denna typ av
          lösningar innebär i praktiken att man skapar en permanent konflikt
          av en art som starkt skulle komma att påminna om den som i över
          50 år rått när det gäller Palestina/Israel. Sådana lösningar skulle
          för lång tid framåt komma att bli en plåga för världssamfundet
          @ men framför allt för såväl det västsahariska som det marockanska
          folket.
        </p>
        <p xml:id="i-JctbyMsZBK5hAwgYN2o6FV">
          Marocko har systematiskt förhalat och saboterat genomförandet
          av den överenskommelse som båda sidor varit överens om @ en folkomröstning.
          På samma sätt har amerikanska och franska företag inom den europeiska
          unionen bidragit till att motarbeta det västsahariska folkets
          rätt att bestämma sin framtid. Marocko har nyligen tecknat projekteringskontrakt
          gällande Västsahara med det USA-ägda olje- och gasföretaget Kerr-McGee
          samt det franska Total-Fina Elf.
        </p>
        <p xml:id="i-7Z4K9wrqJp5Kic8M7gHAYv">
          Säkerhetsrådets rättschef Hans Corell har förklarat att om "undersökningar
          och exploatering fortsätter utan beaktande av det västsahariska
          folkets intressen och önskemål kommer man i de icke självstyrande
          delarna av landet att bryta mot de delar av folkrätten som gäller
          hanteringen av mineraltillgångarna".
        </p>
        <p xml:id="i-UVpGBLYugFvjnRaQqZtooK">
          Marockos FN-ambassadör avfärdar Corells uttalande om framtida
          exploatering som "politisk fiktion". Prospektering sker knappast
          om företagen i fråga inte avser att i framtiden kommersiellt utnyttja
          existerande tillgångar.
        </p>
        <p xml:id="i-Vr6F1BvR6QwSmPbvKYC7HJ">
          Mot bakgrund av den marockanska regeringens långvariga obstruktionspolitik
          saknar den marockanska FN-ambassadörens uttalande trovärdighet.
          Att låta utländska företag prospektera mark- och naturtillgångar
          i Västsahara som ett led i en verksamhet så innebär det att man
          systematiskt motverkar FN:s arbete för att lösa frågan om Västsaharas
          framtid.
        </p>
        <p xml:id="i-4Dwnb7vdiri7Sfkb7iKKSD">
          Under senare tid har kunnat noteras att läget när det gäller
          mänskliga rättigheter förbättrats i Marocko. Detta är naturligtvis
          positivt och mycket välkommet. Detta kan dock inte användas som
          ett argument mot det västsahariska folkets rätt att självt bestämma
          sin framtid, vilket ibland sägs i den marockanska propagandan.
          Mänskliga rättigheter och nationell självbestämmanderätt är i
          rättsligt och andra avseenden två vitt skilda ting.
        </p>
        <p xml:id="i-8YAr4SgYXb2p6QD7edDbCn">
          I dag råder det torka i de områden där de västsahariska flyktingarna
          lever. Den boskap som är ett livsvillkor för de sahariska flyktingarna
          dör av hunger och törst. Livsmedelssituationen i lägren i Algeriet
          är för närvarande kritisk.
        </p>
        <p xml:id="i-KVVCTT8sjbb8Wy1eTrwVfY">
          Jag vill fråga utrikesministern:
        </p>
        <p xml:id="i-6R33zAhf1JwB14D4L4UDBA">
          1. Vad avser utrikesministern att göra för att bidra till att
          frågan om Västsaharas framtid förverkligas i enlighet med den
          överenskommelse som gjordes i Houston 1997?
        </p>
        <p xml:id="i-B5KiDR9Zticvvqf8hEgciS">
          2. Vad avser utrikesministern att göra för att frågan om Västsaharas
          framtid löses på ett för det västsahariska folket folkrättsligt
          korrekt sätt och med respekt för det västsahariska folkets rätt
          till självbestämmande?
        </p>
        <p xml:id="i-95emWZ2N7U1K7z6xpjVXFr">
          3. Vad avser utrikesministern att vidta för åtgärder i EU för
          att förmå EU:s medlemsstater att understödja genomförandet av
          en folkomröstning om Västsaharas framtid?
        </p>
        <p xml:id="i-GcXGxLLNzu8KMZVpuWdusB">
          4. Vad avser utrikesministern att göra för att EU-länders regeringar
          ska förmå företag hemmahörande i EU att avstå från utmanande uppträdande
          i en svår folkrättslig konflikt som den i Västsahara?
        </p>
        <p xml:id="i-2cQbCdqMKT7mL347C5bKVm">
          5. Vilka åtgärder avser utrikesministern att vidta för att livsmedelssituationen
          i de sahariska flyktinglägren förbättras?
        </p>
      </div>
    </body>
  </text>
</TEI>
