<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0312">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0312</head>
        <author who="i-CZYhqMaUy5VkTwsMNWg9pc">Berggren, Inga (m) </author>
        <recipient who="i-4f2bAEUboRxqAf7W8Ybmzm">statsrådet Lena Sommestad </recipient>
        <topic>miljön för närboende till vindkraftverk</topic>
        <docDate when="2002-03-12">den 12 mars</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GP10312</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:312 av Inga Berggren (m) till statsrådet
          Lena Sommestad om miljön för närboende till vindkraftverk
        </IPQ_title>
      </div>
      <div type="IPQuestionBody">
        <p xml:id="i-8WJiYzQZZUQjAxHFdYaspT">
          Regeringens uttalade målsättning är att tjugodubbla vindkraftens
          elproduktion i Sverige fram till 2010. Det är med alla mått mätt
          en väldigt stor utbyggnad.
        </p>
        <p xml:id="i-VNX9HtGyiamjFDybWpv5oM">
          Vindkraftverken ska byggas på land, både i slättlandskap och
          i fjällen, vid kusten och en bit ut till havs. Vindkraftsindustri
          kommer att, om planerna fullföljs, finnas lite varstans runtom
          i Sverige.
        </p>
        <p xml:id="i-APFQskAwj1759mqrwqrBg9">
          Motstående intressen mellan vindkraftsproducenterna och de närboende
          kommer att uppstå. Både närmiljön för boende och kulturlandskapet
          påverkas. Minskade husvärden som följd av etableringar nära bostadshus
          påverkar ekonomin för de boende.
        </p>
        <p xml:id="i-31jM2PiFGNNfMPfcNs56Do">
          Det är oklart vad närboende har för rättigheter när det ska uppföras
          vindkraftverk strax utanför den egna tomten.
        </p>
        <p xml:id="i-GAs78U1D8JDoSV8Xuf9e8K">
          Det går att tänka sig respektavstånd till närboende i meter eller
          som funktion av vindkraftverkets höjd.
        </p>
        <p xml:id="i-4SFMxqbBWZM3v7Du857RYp">
          Redan utbyggd vindkraft har givit störningar på många håll, både
          i Sverige och utomlands. Det finns i dag inte ett enhetligt regelverk
          som används för hela Sverige, osäkerheten om vad som gäller är
          väldigt stor inför varje etableringstillfälle. Olika kommuner
          och länsstyrelser ser helt olika på principiellt liknande vindkraftsetableringar.
          Inte minst flerfaldiga överklaganden visar på den osäkerhet som
          råder och de motsättningar som uppstått.
        </p>
        <p xml:id="i-5vVsYqM8muMQU7kSdjtPbB">
          På Gotland har de ett eget regelverk som de kallar "Vindkraftverk
          och telemaster i Gotländska landskap @ policy och riktlinjer för
          lokalisering". Att det lokala inflytandet får stort utrymme är
          viktigt, men staten bör för den enskildes rättssäkerhets skull
          ha nationella minimiregler för avstånd och bullernivåer.
        </p>
        <p xml:id="i-GGNfafyumPv9vAVPwtBRJC">
          Det är uppenbart att de regler som gäller för bl.a. buller i
          industriområden är olämpliga att tillämpa på vindkraftverk som
          ska placeras nära bostadshus och i natursköna eller känsliga områden.
        </p>
        <p xml:id="i-ViPg8wnuTEERxa8pdA5reQ">
          Boverket har nyligen i en lägesredovisning, utförd på regeringens
          uppdrag, sagt att några nya stora vindkraftsparker inte bör byggas
          i havet och i fjällområdena innan man vet mer om hur de påverkar
          sin omgivning.
        </p>
        <p xml:id="i-3csek8hXv8SGEu41BK5AaV">
          Svenska naturskyddsföreningen och Världsnaturfonden har också
          efterlyst fördjupad kunskap innan en storskalig utbyggnad sker.
          Ornitologerna är av naturliga skäl oroade för vad stora etableringar
          av vindkraftsindustri till havs kan få för konsekvenser för fågellivet.
        </p>
        <p xml:id="i-Ajg69L9HB34837AzRmbJry">
          Med hänvisning till ovanstående vill jag fråga miljöministern:
        </p>
        <p xml:id="i-KB3oHd8qSJ5vDu4391yjRS">
          1. Avser miljöministern ta initiativ till ett vindkraftsindustrimoratorium
          så att de oklarheter som enligt flera olika myndigheter och organisationer
          finns har utretts vidare innan vindkraften tjugodubblas i Sverige?
        </p>
        <p xml:id="i-MF3swYdRRXWTfAcUFeQhDu">
          2. Avser miljöministern ta initiativ till att klargöra närboendes
          rättigheter vid vindkraftsindustrietableringar?
        </p>
        <p xml:id="i-5MMPKNCtfysYmB5uXrs9Um">
          3. Avser miljöministern ta initiativ till att ett nationellt
          enhetligt regelverk med minimiregler för respektavstånd till bostadshus
          och bullernivåer tas fram?
        </p>
      </div>
    </body>
  </text>
</TEI>
