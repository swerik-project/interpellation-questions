<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0209">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0209</head>
        <author who="i-8Nio1rUw3hSjL6pvCGw22Y">Hägg, Carina (s) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>fristående skolor på konfessionell grund</topic>
        <docDate when="2002-01-28">den 28 januari</docDate>
        <status when="2002-02-05" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GP10209</external_id>
        <debate>
          <turn when="2002-02-05 19:15:34" duration="302">Utbildningsminister Thom (S)</turn>
          <turn when="2002-02-05 19:20:32" duration="257">Carina Hägg (S)</turn>
          <turn when="2002-02-05 19:24:46" duration="142">Utbildningsminister Thom (S)</turn>
          <turn when="2002-02-05 19:27:04" duration="257">Carina Hägg (S)</turn>
          <turn when="2002-02-05 19:31:17" duration="83">Utbildningsminister Thom (S)</turn>
          <turn when="2002-02-05 19:32:37" duration="155">Carina Hägg (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:209 av Carina Hägg (s) till utbildningsminister
          Thomas Östros om fristående skolor på konfessionell grund
        </IPQ_title>
      </div>
      <div type="IPQuestionBody">
        <p xml:id="i-TAmshHJ3MPrazuyFJ6uxPc">
          Fristående skolor finns på både grundskole- och gymnasienivå.
          Det finns också fristående särskolor. De fristående skolorna ska
          vara öppna för alla barn men olika intagningsregler kan förekomma.
          Vilken inriktning som den fristående skolan än har så följer man
          i allmänhet läroplanen och de nationella kursplanerna. Därutöver
          kan skolorna ha egna ämnen eller kurser med egna kursplaner och
          dessa utgör då skolans inriktning. Man kan också välja att lägga
          mer tid i ett eller flera ämnen som stämmer med skolans inriktning.
        </p>
        <p xml:id="i-Qi575LJXRMZw4fXYQyFkWs">
          De fristående skolorna är riksrekryterande och finansieras genom
          kommunala bidrag från elevernas hemkommuner.
        </p>
        <p xml:id="i-Mp9GoSxF5ectrQNfW6NE6P">
          Utvecklingen har gått snabbt sedan systemet med kommunala bidrag
          till fristående skolor infördes år 1992. Då fanns det ca 90 fristående
          grundskolor och läsåret 2001/02 finns det 488 verksamma fristående
          grundskolor. Ca 4 % av landets skolpliktiga elever går i en fristående
          grundskola och ca 5,6 % av landets gymnasieelever går i en fristående
          gymnasieskola. Det är alltså ett växande antal fristående skolor
          i vårt land. Därför är det angeläget att vi noga granskar hur
          våra barn har det i dessa skolor.
        </p>
        <p xml:id="i-B2cLShMzNX5t2c72kdLm9e">
          I skollagen stadgas att alla barn och ungdomar, oberoende av
          kön, geografiskt hemvist eller sociala och ekonomiska förhållanden,
          ska ha lika tillgång till utbildning inom det offentliga skolväsendet.
          Utbildningen ska vara likvärdig inom varje skolform, var den än
          anordnas i landet.
        </p>
        <p xml:id="i-RNqPzk9DsoQ9WVmNgWV2Y6">
          Man anger också att utbildningen ska ge eleverna kunskaper och
          färdigheter samt främja deras harmoniska utveckling till ansvarskännande
          människor och samhällsmedlemmar. Detta ska ske i samarbete med
          hemmen.
        </p>
        <p xml:id="i-61vvShck3BWXCXt2UkBN3Y">
          Verksamheten i skolan ska utformas i överensstämmelse med grundläggande
          demokratiska värderingar. Var och en som verkar inom skolan ska
          främja aktning för varje människas egenvärde och respekt för vår
          gemensamma miljö.
        </p>
        <p xml:id="i-4A65sgx5hGcXidhvXUHAZc">
          Den som arbetar inom skolan ska främja jämställdhet mellan könen
          samt aktivt motverka alla former av kränkande behandling såsom
          mobbning och rasistiska beteenden.
        </p>
        <p xml:id="i-CZ4Rmc14dD2NLa4J3UYYb8">
          Det är starka ord, som vi som politiker är stolta över att de
          finns. Det är så vi vill att våra barn och ungdomar ska lära sig
          att ett öppet samhälle ska vara och det är så vi aktivt arbetar
          för att dagens samhälle ska fungera.
        </p>
        <p xml:id="i-7qnFVXqCEUipDrVD13VW5e">
          Vi kan alltså konstatera att den svenska skolan är en sammanhållen
          skola som ska ge likvärdig utbildning till alla svenska barn och
          ungdomar. Barnen börjar skolan med olika sociala och kulturella
          förutsättningar och det är självklart att det är oerhört betydelsefullt
          att barn och ungdomar med olika erfarenheter, kulturer, bakgrund
          och social tillhörighet lär känna varandra och lär av varandra
          under skoltiden.
        </p>
        <p xml:id="i-5RLoHR1hfGtfv9eAUwfARK">
          Det är mot denna bakgrund som man ska se strävan mot en likvärdig
          och enhetlig utbildning. Den ska vara tillgänglig för alla. Det
          är en grund för den frihet som vårt demokratiska samhälle så starkt
          värnar om.
        </p>
        <p xml:id="i-TtshMawY5EW46Y9R4p7Lob">
          Fristående skolor kan i vissa fall utgöra ett värdefullt komplement
          till den kommunala skolan. Det finns exempelvis ny pedagogik som
          utvecklats genom fristående skolors försorg och som kan vara värdefulla
          tillskott till vår skolvärld.
        </p>
        <p xml:id="i-FhcepmANrkm5JZ2fxNZMxc">
          Men problemen med fristående skolor diskuteras inte tillräckligt.
          När reformen med fristående skolor infördes innebar det en reform
          som även gav tillåtelse till fristående skolor på konfessionell
          grund. Det innebär i klartext att skolans religiösa inriktning
          präglar hela skolan och dess skolarbete.
        </p>
        <p xml:id="i-PaBD772i9AsUWncpYf6cDU">
          Mina farhågor när det gäller den opartiska religionsundervisningen
          är stora. Är det verkligen så att de konfessionella fristående
          skolorna undervisar i de olika religionerna och ger en opartisk
          bild så att eleverna själva kan avgöra vilket som är rätt för
          varje enskild elev?
        </p>
        <p xml:id="i-3w9vyQwoLeyGhCu8Fwfsfy">
          Risken är stor, enligt mitt sätt att se, att det blir skolans
          religiösa övertygelse som helt präglar skolan och som då inte
          förmår att leva upp till de krav som vi ställer på skolans värdegrund.
        </p>
        <p xml:id="i-KoPECUQ8ngvzU2SH2emFr4">
          Värdegrunden handlar om ett förhållningssätt mellan människor,
          alla människors lika värde, jämställdhet, respekt och förståelse
          för olikheter, ett sätt att se på rättigheter och skyldigheter
          samt ansvar. Värdegrunden handlar med andra ord om den kultur
          som håller oss människor samman i vårt samhälle och som gör det
          möjligt för oss att också få vara olika och att få utveckla vår
          egen identitet.
        </p>
        <p xml:id="i-GvAWooyvAzDfQ874HjuCW7">
          För att man inom skolan ska kunna förmedla de grundläggande demokratiska
          värdena måste man också praktisera demokratiska arbetsformer.
          Det ställer stora krav på pedagogik och engagemang hos lärare
          och annan personal i skolan. Läroplanernas demokratimål är tydliga
          men det måste också innebära att barn och ungdomar får delta i
          demokratisk verksamhet. Normer och förhållningssätt införlivar
          man genom kunskap, upplevelser och praktisk erfarenhet.
        </p>
        <p xml:id="i-NeV4x794B8jgua9eqULHXA">
          Alla föräldrar i vårt land har rätt att fostra sina barn i enlighet
          med sin tro och sin övertygelse, så länge det inte strider mot
          svensk lag. Denna rätt innefattar även rätten att låta barnen
          växa upp i olika former av rörelser, exempelvis nyandliga. Dessa
          rörelser är ofta inte öppna mot samhället utan verkar som en sluten
          organisation och det är därför svårt att veta hur barnen mår i
          en sådan rörelse. Det kan också vara svårt för barnen att förstå
          vårt öppna samhälle där de ju också ska leva. De nyandliga rörelserna
          omfattar ju inte bara skoltiden utan är ett sätt att leva, med
          allt vad det innebär av fjärmande från det civila samhället.
        </p>
        <p xml:id="i-SUKobeefviZn9D6EqA2M7X">
          Vi har nyligen i medierna fått besked om att Skolverket kritiserar
          Livets Ords Kristna skola för den blinda auktoritetstron. Genom
          den auktoritära ledningen fråntar man eleverna möjligheten att
          lära sig kritiskt tänkande och att lära sig ta ställning i olika
          frågor. Det finns också väldigt detaljerade ordningsföreskrifter.
          Enligt uppgift så har man också undanhållit eleverna vetenskapliga
          fakta vad gäller jordens uppkomst, men enligt intervjuer med elever
          och lärare har de angivit att de fått lära sig både evolutionsläran
          och Bibelns skapelseberättelse.
        </p>
        <p xml:id="i-CZxVRkv8RPtj3Vsbd6gTDK">
          Oavsett vad detta kommer att leda till är det angeläget att vi
          inte tillåter att en del grund- och gymnasieskolor blir slutna
          mot det övriga samhället. Möjligheten att kunna gå mellan den
          kommunala och en fristående skola måste kunna fungera i praktiken
          och det innebär att även de fristående skolorna måste bli mer
          öppna.
        </p>
        <p xml:id="i-WqqBqT58pg7ynQkBkZAUA7">
          Vilka åtgärder vill utbildningsministern vidta för att man ska
          kunna värdera en konfessionell skolas värderingar och undervisning
          utifrån det öppna samhällets perspektiv?
        </p>
        <p xml:id="i-NniYgLXFntBosdbJknFUY7">
          Vilka åtgärder vill ministern vidta för att man ska kunna avslå
          ansökan om statsbidrag med anledning av att man anser att den
          ansökande skolan inte kommer att ge eleverna tillräckliga kunskaper
          i ämnen som den offentliga skolan gör, vad gäller att forma och
          utbilda unga människor till kritiskt tänkande och medvetna medborgare
          i vårt land?
        </p>
        <p xml:id="i-HebqPp9tnQQYRtLSmud63j">
          Är det ministerns avsikt att ta initiativ till en översyn av
          statsbidrag till konfessionella skolor?
        </p>
      </div>
    </body>
  </text>
</TEI>
