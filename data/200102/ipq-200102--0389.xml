<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0389">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0389</head>
        <author who="i-BDyTfvRPbqHRWnog75qTEp">Hedlund, Carl Erik (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>säkerheten inom skatteområdet</topic>
        <docDate when="2002-04-19">den 19 april</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GP10389</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:389 av Carl Erik Hedlund (m) till finansminister
          Bosse Ringholm om säkerheten inom skatteområdet
        </IPQ_title>
      </div>
      <div type="IPQuestionBody">
        <p xml:id="i-WWndRYm8f5tcpK5RJS2WN">
          För ett år sedan interpellerade jag finansministern om rättssäkerheten
          inom skatteförvaltningen (Ip 2000/01:396). Jag hade där ett antal
          frågor om hur man skulle kunna stärka medborgarnas rättigheter.
          Bl.a. refererade jag till ett antal fall, där skattemyndighet
          har lämnat uppgifter till den skattskyldige men där dennes självdeklaration
          sedan har underkänts av samma myndighet och skattetillägg påförts.
        </p>
        <p xml:id="i-8ZQN7BmKy8SaK3mfpSQeRa">
          RSV har det övergripande ansvaret för skatteförvaltningens verksamhet.
          Myndigheter har en serviceskyldighet gentemot enskilda enligt
          4 § förvaltningslagen. Denna serviceskyldighet innebär att myndigheten
          ska lämna upplysningar, vägledning, råd och annan sådan hjälp
          i fråga som rör myndighetens verksamhetsområde.
        </p>
        <p xml:id="i-CxUQmdbTdoD5v7JpRijJ5E">
          För att den skattskyldige ska kunna göra rätt för sig krävs att
          skattemyndigheter lämnar erforderliga anvisningar och råd om hur
          skatteområdets lagar och förordningar ska tillämpas, och att myndigheterna
          sedan står för de anvisningar och råd som har getts.
        </p>
        <p xml:id="i-8WGKg8c74DvgRsxnVjpnJw">
          Detta har inte skett i de tidigare refererade fallen. Nu har
          såväl tingsrätt som länsrätt prövat om skattemyndigheten verkligen
          lämnat oriktiga uppgifter. Tingsrätten fann att skattemyndigheten
          hade lämnat felaktiga uppgifter till den skattskyldige, men att
          skadeståndsansvar för myndigheten kan utkrävas bara om den felaktiga
          uppgiften lämnats i samband med myndighetsutövning. Myndighetsutövning
          anses bara gälla en fråga som haft omedelbart samband med ett
          konkret ärende.
        </p>
        <p xml:id="i-NTYHqx3461QkZNg7k4r3em">
          Detta innebär att en medborgare som vill göra rätt och ställer
          en fråga till en myndighet inte kan lita på svaret. När medborgaren
          sedan vidtar åtgärder i enlighet med beskedet, så riskerar han
          att dels få en ekonomisk förlust beroende på att skatten blir
          väsentligt annorlunda, dels belastas med skattetillägg och räntekostnader.
        </p>
        <p xml:id="i-KkgyLi3ELwmrEKCwVLk73e">
          I ett aktuellt fall har länsrätten funnit att det måste anses
          som ursäktligt att x redovisat på det sätt som skett och rätten
          beslöt därför att avgiftstillägg och skattetillägg inte skulle
          utgå.
        </p>
        <p xml:id="i-JfTkEMd3R2abdfeYbqUscV">
          Dagens skattelagstiftning är komplicerad. Detta gäller inte minst
          på den indirekta beskattningens område. RSV ger därför tillsammans
          med berörda skattemyndigheter den skattskyldige skriftlig information
          i form av broschyrer, blanketter med information och anvisningar,
          rekommendationer, föreskrifter, handledning m.m.
        </p>
        <p xml:id="i-42A1jSTYeT5VMXvjNXXj9U">
          Det är dock minst lika viktigt ur rättssäkerhetssynvinkel att
          de skattskyldiga kan få erforderlig muntlig hjälp och information
          dvs. att de kan ringa och ställa frågor samt att diskutera olika
          problemställningar med skatteförvaltningen. Om en skattskyldig
          vidtagit alla dessa åtgärder bör han kunna vara säker på att givna
          svar är korrekta.
        </p>
        <p xml:id="i-WogRAZc4mtReF4Wz8jD56X">
          Att kräva att en fråga ska stå i direkt anknytning till ett ärende
          för att betraktas som myndighetsutövning innebär att alla de broschyrer
          och anvisningar som RSV utger inte heller är en form av myndighetsutövning.
          Man ska inte behöva begära skriftliga förhandsbesked för att vara
          säker på vad som gäller i skattefrågor.
        </p>
        <p xml:id="i-Q5A24g8owADji3BX1Axfxn">
          I den debatt som föranleddes av min interpellation i maj 2001
          sade finansministern bl.a.:
        </p>
        <p xml:id="i-JkU7MF4ZGJvQkLPk5Tw2U1">
          "Någon omprövning bör dock inte ske om det är uppenbart oskäligt,
          exempelvis om den skattskyldige har följt skattemyndighetens råd
          och anvisningar."
        </p>
        <p xml:id="i-rHdreQhXPNf58NvCw86dB">
          Min fråga till finansministern är därför:
        </p>
        <p xml:id="i-NryF6Ti5H8h3ZQSkqQxeeF">
          Kommer finansministern med anledning av det tidigare uttalandet
          att initiera en förändrad lagstiftning, så att skattskyldiga som
          följer av skattemyndighet lämnade svar ska kunna lita på dessa
          och varken drabbas av omprövningar eller skattetillägg?
        </p>
        <p xml:id="i-LGe38UotvqRwkndmFyzyv7"></p>
      </div>
    </body>
  </text>
</TEI>
