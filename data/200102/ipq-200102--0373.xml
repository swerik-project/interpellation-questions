<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0373">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0373</head>
        <author who="i-Q6uWG1k3pbJio9CebNs3Cz">Tolgfors, Sten (m) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>adoptionslagstiftningen</topic>
        <docDate when="2002-04-15">den 15 april</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GP10373</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:373 av Sten Tolgfors (m) till socialminister
          Lars Engqvist om adoptionslagstiftningen
        </IPQ_title>
      </div>
      <div type="IPQuestionBody">
        <p xml:id="i-8AXKeWgYQ5FNfan47DzVKR">
          Nya uppgifter om internationellt adopterades utsatthet och överrepresentation
          i bl.a. självmord bekräftar den allvarliga bilden från tidigare
          undersökningar. Adopterade är fyrfaldigt överrepresenterade när
          det gäller självmord och mer än dubbelt överrepresenterade som
          patienter inom barn- och ungdomspsykiatrin. Adopterade är också
          överrepresenterade på § 12-hemmen. Där finns 2,6 gånger fler adoptivbarn,
          än det statistiskt sett borde göra.
        </p>
        <p xml:id="i-4iH4RjYaTRNB3r4cJx7XgG">
          Den statliga utredningen Barn i homosexuella familjer avfärdade
          dock i direkt strid med utredningens barnexperter att "adopterade
          barns psykiska hälsa och sociala anpassning skiljer sig från andra
          barns."
        </p>
        <p xml:id="i-bRgWuG7qfpXm6TGDZRi1P">
          Trots detta har regeringen hittills avfärdat moderata krav på
          att se över adoptionslagstiftningen.
        </p>
        <p xml:id="i-6otAzPRZPRUXmKs2wWCyrH">
          Regeringen bör snarast tillsätta en parlamentarisk utredning
          för att göra följande:
        </p>
        <p xml:id="i-UiHdvUUwfhbCv2MX5BMn2Y">
          1. Följa upp och undersöka hur det har gått för de adoptivbarn
          som hittills kommit till Sverige, samt initiera mer forskning
          om adoptivbarns utveckling och behov. Det finns betydande kunskapsbrister
          i båda dessa avseenden i dag.
        </p>
        <p xml:id="i-SSAWCxTtciXCuKFdXYLFtS">
          2. Se över hela adoptionslagstiftningen, som i dag innehåller
          en rad konstigheter: En adoptivförälder kan fortfarande tillåtas
          gifta sig med den person han eller hon adopterat. Personer under
          25 år har inte generell rätt att adoptera. När det gäller ensamståendes
          adoptioner är den enda motivtext som finns något enstaka stycke
          i förarbetena till 1917 års adoptionslag, då internationella adoptioner
          över huvud taget inte var aktuella.
        </p>
        <p xml:id="i-NroQf4ob1Y3CmkAUc4CV7k">
          De mest grundläggande adoptionsfrågorna ingår häpnadsväckande
          nog inte i den av regeringen tillsatta ensamutredningen av internationella
          adoptioner.
        </p>
        <p xml:id="i-B3BHwfYr9XBFcimWTf1GUb">
          Adoption är ett löfte som staten ger till ett barn. Det är ett
          löfte inte bara om ett bättre liv, utan ett löfte om att skapa
          bästa tänkbara förutsättningar för det berörda barnet. Det säger
          sig självt att hela frågan om internationella adoptioner måste
          hanteras med stor ödmjukhet och stor försiktighet.
        </p>
        <p xml:id="i-GHSqHT29pTXjwtbgrevEYd">
          Med anledning av detta vill jag fråga socialministern följande:
        </p>
        <p xml:id="i-Q8HQcSyvDMQunVygo4TrEt">
          När kommer regeringen att tillsätta en utredning för att följa
          upp och undersöka hur det har gått för de adoptivbarn som hittills
          har kommit till Sverige, samt initiera mer forskning om adoptivbarnens
          utveckling och behov?
        </p>
      </div>
    </body>
  </text>
</TEI>
