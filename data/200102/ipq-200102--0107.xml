<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0107">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0107</head>
        <author who="i-GgyXv4xamqTouNVz7Tncke">Lilliehöök, Anna (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>regeringens löften om deltidsarbetslösheten</topic>
        <docDate when="2001-11-26">den 26 november</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GP10107</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:107 av Anna Lilliehöök (m) till näringsminister
          Björn Rosengren om regeringens löften om deltidsarbetslösheten
        </IPQ_title>
      </div>
      <div type="IPQuestionBody">
        <p xml:id="i-Br8Qd6jw5u6G1R4uVAgKiw">
          Regeringen lovade i en departementsskrivelse (Ds 1999:44) att
          deltidsarbetslösheten bland vård- och omsorgspersonalen skulle
          halveras under perioden november 1999 till november 2000. Detta
          löfte har emellertid inte uppnåtts. I november 2000 uppgick minskningen
          av deltidsarbetslösheten till 14 % jämfört med november 1999.
        </p>
        <p xml:id="i-778d2V4yp75mFMr1yAhrgF">
          I maj 2001 hade deltidsarbetslösheten för vårdpersonal sjunkit
          med 24 % jämfört med november 1999. Regeringen har en lång väg
          kvar att vandra innan löftet om en halvering av deltidsarbetslösheten
          är uppnått. Den utveckling som skett måste dessutom betraktas
          mot bakgrund av att svensk ekonomi befunnit sig i en internationell
          högkonjunktur.
        </p>
        <p xml:id="i-2AtYhXH7TqDnQk3KJhbX4G">
          Nu när konjunkturen vänder nedåt är det rimligt att anta att
          det åtminstone inte blir lättare att få ned deltidsarbetslösheten.
          Det är stora skillnader mellan de olika länens förmåga att få
          ned deltidsarbetslösheten. Regeringen bär ett stort politiskt
          ansvar för detta misslyckande.
        </p>
        <p xml:id="i-TmiUpG57qpPaR7LsUWt1hJ">
          Det moderatstyrda Stockholms län är det enda län som är i närheten
          av att uppnå målet. Där hade i maj 2000 deltidsarbetslösheten
          inom vård och omsorg minskat med 48 %. I socialdemokratiskt styrda
          län är bilden desto mörkare.
        </p>
        <p xml:id="i-9ZC91NXYt4y3iK5yViErhb">
          Verkligheten är regeringens och socialdemokraternas värsta fiende.
          Den visar nämligen att valfrihet, mångfald och konkurrens leder
          till både bättre vård och bättre villkor för personalen. Alternativ
          att välja mellan gynnar både patienterna och personalen.
        </p>
        <p xml:id="i-SBFo7vFEWxN5bX2a5niVa6">
          Vårdpersonalens löner och möjlighet till mer flexibel arbetstid
          ökar om de har många arbetsgivare att välja mellan i stället för
          att vara hänvisade till ett landstingsmonopol. All personal behöver
          stor frihet när det gäller utformning av arbetstid.
        </p>
        <p xml:id="i-UPq9hqZ4sv117p5sF8A3vU">
          Den högsta sjukfrånvaron har personal som arbetar inom den kommunala
          sektorn. Därefter följer anställda som arbetar inom landstingen
          och sedan de som arbetar i det privata näringslivet. Detta kan
          utgöra en delförklaring till att fackförbundet Kommunals egna
          medlemmar föredrar att arbeta för privata arbetsgivare, enligt
          en rapport gjord av Kommunal.
        </p>
        <p xml:id="i-KXjZwCsviePvx4imaDqb4">
          Med hänvisning till ovanstående vill jag till statsrådet Björn
          Rosengren ställa följande fråga:
        </p>
        <p xml:id="i-YUNsj6N6swBrRVVy2ff7yh">
          Vilka initiativ ämnar statsrådet vidta för att så snabbt som
          möjligt kunna uppfylla regeringens löfte om att halvera deltidsarbetslösheten
          inom vård och omsorg?
        </p>
      </div>
    </body>
  </text>
</TEI>
