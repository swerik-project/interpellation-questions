<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0011">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0011</head>
        <author who="i-QqgpadBP4SAf6uA8SRtTMY">Patriksson, Runar (fp) </author>
        <recipient who="i-6Yv6bDMEdGpsmCZBFnnZk4">försvarsminister Björn von Sydow </recipient>
        <topic>utlokalisering av delar av FORGUS-verksamheten</topic>
        <docDate when="2001-09-24">den 24 september</docDate>
        <status when="unknown" byWhom="försvarsminister Björn von Sydow " byWhomId="i-6Yv6bDMEdGpsmCZBFnnZk4" status="answered">besvarad</status>
        <external_id source="rdwebb">GP1011</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:11 av Runar Patriksson (fp) till försvarsminister
          Björn von Sydow om utlokalisering av delar av FORGUS-verksamheten
        </IPQ_title>
      </div>
      <div type="IPQuestionBody">
        <p xml:id="i-WeCb2JcgHw62gajeLdErjx">
          FMUHC i Karlstad upphör inom kort och övergår i formationen FORGUS.
          FMUHC invigdes 1998 i Karlstad och hann knappt komma i verksamhet
          förrän det beslutades att arbetsområdet skulle övergå i ny skepnad.
          FORGUS ledning verkar vara i sin uppbyggnad mycket lik den organisation
          som FMUHC hade byggt upp i Karolinen i Karlstad.
        </p>
        <p xml:id="i-A1pvo1j6HMx8YEHWbWcrsj">
          I Karlstad (Karolinen) finns sedan 1970-talets mitt en stor kompetens
          på de områden inom försvaret som omfattas inom gamla FMUHC och
          som nu planeras för FORGUS.
        </p>
        <p xml:id="i-CTQtq4CJNfnKXFkizPaC4X">
          Enligt riksdagens enhälliga beslut den 16 maj 2001 så ska FORGUS
          ledning förläggas till Karlstad. Detta är helt rätt anser jag.
          Där finns nämligen landets kompetens inom området samlad. Vissa
          uppgifter som i dag löses av FMUHC ska dock utlokaliseras till
          andra orter. Detta verkar vara underligt, onödigt och dyrt. FMUHC
          har i dag de flesta av de tänkta kompetenserna, inhysta i fungerande
          lokaler, byggda för denna verksamhet och granne med andra verksamheter
          som kan samverka. Nämnas kan t.ex. Pliktverket och Räddningsverket.
        </p>
        <p xml:id="i-AYNBei7xRyHwYqJGz5jpHY">
          Rekrytering av officerare, lärare och andra till försvaret hörande
          kunskap finns i närheten och möjligheten till arbetsbyte (rundgång)
          är god utan att behöva ändra bostadsort. Här kan också Kristinehamns
          artilleriregemente räknas in, liksom FSC på Hammarö. Karlstadsområdet
          blir en av försvarets framtida orter där karriärmöjligheter finns
          för såväl civil som militär personal. Så vill Folkpartiet liberalerna
          se det framtida försvarets lokaliseringar.
        </p>
        <p xml:id="i-QxsQriq1UFhz7sXNmixSps">
          Med anledning av ovanstående argument anser jag att Försvarsdepartementet
          borde ge Försvarsmakten direktiv att utnyttja befintliga resurser,
          investeringar och kompetenser i Karlstad och därmed ompröva beslutet
          att utlokalisera delar av FORGUS från Karlstad och Karolinen.
        </p>
        <p xml:id="i-WWuRfm9PMiCVMP5mLoV6Nr">
          Att utlokalisera delar av FORGUS-verksamheten och inte helt förlägga
          den till Karlstad kommer att innebära förluster, avseende såväl
          kompetens som pengar.
        </p>
        <p xml:id="i-5GER6mDELzZ3VHv5xVGVq2">
          Vad avser försvarsministern göra åt detta?
        </p>
      </div>
    </body>
  </text>
</TEI>
