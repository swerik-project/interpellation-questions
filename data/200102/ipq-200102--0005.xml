<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0005">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0005</head>
        <author who="i-Dz8mLcsGo2h4KeNmgJ6ccT">von Sydow, Tullia (s) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>samverkan, samsyn och samarbete för de äldres skull</topic>
        <docDate when="2001-09-20">den 20 september</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GP105</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:5 av Tullia von Sydow (s) till socialminister
          Lars Engqvist om samverkan, samsyn och samarbete för de äldres
          skull
        </IPQ_title>
      </div>
      <div type="IPQuestionBody">
        <p xml:id="i-7gQbHgjnSUpEaiWCUjPzSi">
          Nyligen pekade Stiftelsen Stockholms läns Äldrecentrum på att
          stöd till äldre ibland ges utan att vara utformad efter individens
          behov. Litet inflytande över hur hjälp och stöd ges. Låg kvalitet
          på insatserna och rätt till bistånd som den enskilde aldrig får
          är andra punkter som rapporten tar upp när det gäller problemen
          inom äldreomsorgen.
        </p>
        <p xml:id="i-25kHJRkQp9FrwMToVZJsqv">
          Man påvisar också att det inom slutenvården har skrivits ut äldre
          multisjuka som fortfarande varit väldigt sköra och egentligen
          haft behov av fler vårddagar. Vårdplaner skrivs över huvudet på
          de äldre och inom öppenvården får de äldre många läkarkontakter,
          många nya mediciner samtidigt som samverkan, kontinuitet och kontaktvägar
          verkar brista.
        </p>
        <p xml:id="i-D5kauFLs7qxegmm75nTsgA">
          Den här studien gäller hur den grupp som kanske allra mest behöver
          ett riktigt stöd av vård och omsorg @ de äldre multisjuka @ faktiskt
          inte får detta i den utsträckning man kan förvänta sig i ett utvecklat
          välfärdssamhälle.
        </p>
        <p xml:id="i-7PjmFWZwkgobFrx3SfvN7K">
          Under mina år som landstingsledamot 1994@1998 satsade jag själv
          och den dåvarande majoriteten mycket tid och kraft på att få i
          gång en bättre samverkan mellan de olika verksamheter som gemensamt
          ger vård och omsorg till äldre. Våra ledstjärnor var "samsyn,
          samverkan och samarbete". Vi slet hårt med frågan och till slut
          så kunde vi teckna konkreta avtal mellan kommuner och landstinget
          för att man äntligen skulle börja samverka och ha den äldre som
          utgångspunkt för insatserna och när man organiserar dessa. Äldrecentrum
          skriver nu tre år senare att "Studiens resultat tyder inte på
          att samverkan mellan vård- och omsorgsgivare har ökat eller att
          äldre med sammansatta behov garanteras en trygg och värdig vård
          och omsorg."
        </p>
        <p xml:id="i-6HJt7H4NEbZ8spFsPL2GnG">
          Samtidigt vet vi att det finns resurser i kommuner och landsting
          som nu också tillförts extra medel efter försvarsuppgörelsen.
          Varför blir det då inte bättre? Ja, det är inte helt orimligt
          att det finns en koppling mellan de redovisade problemen och bristerna
          och en allt svagare politisk styrning.
        </p>
        <p xml:id="i-NbESbexJtceCfegWuh6oaz">
          Tiden för borgerliga landstings- och kommunalråd upptas i stället
          av ett petande i olika pengsystem som införs för att öppnas upp
          för s.k. alternativ som ska locka de äldre att "välja" just deras
          företag.
        </p>
        <p xml:id="i-n7ftxjzb9GhsztowG7MLZ">
          Äldre sjuka som behöver än bättre insatser och fler personal
          i vården ska i stället erbjudas att läsa kataloger från olika
          vårdföretag som gärna vill ha avkastning på sin verksamhet. I
          stället för att kunna kräva en god vård och omsorg erbjuds de
          gamla i stället att byta "leverantör". Med checken i handen ska
          de äldre få större frihet. De är de idéer som nu styr det politiska
          ledarskapet i borgerliga kommuner och landsting.
        </p>
        <p xml:id="i-21WBTc5PdvE9ptWQ7xB9s7">
          Min fråga till socialministern är:
        </p>
        <p xml:id="i-HABYdXaHBRoZvWYKbUHk1s">
          Vilka åtgärder avser du vidta för att kommuner och landsting
          på allvar ska utveckla en bättre samverkan, samsyn och samarbete
          för de äldres skull?
        </p>
      </div>
    </body>
  </text>
</TEI>
