<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0132">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0132</head>
        <author who="i-SKjAmNScZ7eZ3a8Xy1J8hs">Larsson, Maria (kd) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>IUC- bolagens framtid</topic>
        <docDate when="2001-12-04">den 6 december</docDate>
        <status when="2002-01-22" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10132</external_id>
        <debate>
          <turn when="2002-01-22 19:33:14" duration="173">Näringsminister Björn (S)</turn>
          <turn when="2002-01-22 19:36:04" duration="174">Maria Larsson (Kd)</turn>
          <turn when="2002-01-22 19:38:54" duration="76">Näringsminister Björn (S)</turn>
          <turn when="2002-01-22 19:40:06" duration="222">Maria Larsson (Kd)</turn>
          <turn when="2002-01-22 19:43:45" duration="73">Näringsminister Björn (S)</turn>
          <turn when="2002-01-22 19:44:55" duration="136">Maria Larsson (Kd)</turn>
          <turn when="2002-01-22 19:47:07" duration="141">Näringsminister Björn (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:132 av Maria Larsson (kd) till näringsminister
          Björn Rosengren om IUC-bolagens framtid
        </IPQ_title>
      </div>
      <div type="IPQuestionBody">
        <p xml:id="i-GptEJtJYpTwHHdNo6SiEjR">
          IUC-verksamheten är ett underifrån initierat och kostnadseffektivt
          instrument för att stödja småföretagsutveckling. Det s.k. UPA-uppdraget
          (uppsökande verksamhet, produktutveckling och avknoppning) samt
          de omfattande utbildningsinsatser som skett via IUC har haft stor
          betydelse såväl för tillkomsten av nya produkter som av nya arbetstillfällen.
        </p>
        <p xml:id="i-2T4gSFvywJuc7YCUC1i3YR">
          Näringsminister Björn Rosengren uppskattar uppenbarligen, liksom
          jag, de industriella utvecklingscentrum (IUC) som finns i Sverige.
          Näringsministern fungerar som IUC-ambassadör i utländska kontakter
          och har enligt uppgift anmodat såväl Polen som Estland att använda
          sig av detta koncept samt erbjudit svenskt stöd.
        </p>
        <p xml:id="i-BMtqcAfVgBgdip45VnoPgY">
          Så mycket viktigare blir det då att tillse att de IUC som etablerats
          i Sverige också ges goda förutsättningar att leva vidare. Dessvärre
          har IUC-bolagen hela tiden tvingats leva med oklara ekonomiska
          förutsättningar, inte minst beträffande UPA-uppdraget. Besked
          har lämnats med väldigt kort framförhållning, vilket blir ohållbart
          för de som ska planera verksamhet, anställa människor, teckna
          kontrakt osv. Många uppgifter har förblivit ogjorda i väntan på
          besked. IUC i Skaraborg försattes nyligen i likvidation, bl.a.
          till följd av brist på besked med längre varaktighet.
        </p>
        <p xml:id="i-LmHDCht64gPoLB48v6SBdQ">
          Verket för näringslivsutveckling fick uppdraget att vara samordnare
          för IUC-verksamheten fr.o.m. 2001. Myndigheten ska handha upphandling
          av tjänster inom ramen för det UPA-uppdraget. Under våren och
          även innevarande höst fram tills nu har det varit nästintill obefintlig
          aktivitet i myndighetens kontakt med IUC-bolagen. Dessvärre har
          det också varit omöjligt för dessa att ens vid förfrågan om framtida
          UPA-uppdrag få besked av någon art. Detta är naturligtvis otillfredsställande
          för planering av framtiden.
        </p>
        <p xml:id="i-XrNntuRYPrq9i7mQHuwZZV">
          I regleringsbrevet för budgetåret 2001 för Verket för näringslivsutveckling,
          NUTEK, fick verket följande uppdrag,"verket och ALMI Företagspartner
          AB ska tillsammans med IUC-nätverket, i samråd med andra aktörer,
          lämna förslag på hur verksamheten med industriella utvecklingscentra
          kan samordnas och utvecklas".
        </p>
        <p xml:id="i-BixwyR4kUgGoQB4pNDCUae">
          Det är rimligt att utifrån denna skrivning anta att syftet med
          uppdraget skulle vara att hitta en långsiktig lösning av finansiering
          för IUC-bolagen samt lämna förslag om hur verksamheten ska samordnas
          och hur UPA-uppdraget ska utvecklas.
        </p>
        <p xml:id="i-5gqKVvZWudDE49wd2CHCVS">
          Slutredovisningen skulle ske den 30 juni och resultatet blev
          att NUTEK:s styrelse beslutade att den rapport som tagits fram,
          till vilken IUC-nätverkets representanter i utredningsarbetet
          lämnat en stor mängd skriftliga reservationer, inte skulle överlämnas
          till regeringen. I stället valde NUTEK:s styrelse att begära att
          uppdraget skulle förlängas med ytterligare ett halvår. En begäran
          som avslogs och förde frågan om IUC-konceptet och UPA-uppdraget
          tillbaka till Näringsdepartementets bord.
        </p>
        <p xml:id="i-L1V2RezRKCyWf1Kb2bMo4o">
          Återigen lämnas det nationella nätverket av IUC-bolag utan svar
          och information på hur staten avser att agera i ett långsiktigt
          perspektiv.
        </p>
        <p xml:id="i-7EEmJ5YKt711wtQyhUUQqC">
          I budgetpropositionen fanns som vanligt heller inga besked om
          ekonomiska medel för IUC eller UPA-uppdraget. Inte heller i den
          regionalpolitiska propositionen fanns besked att hämta.
        </p>
        <p xml:id="i-EbN7F3DnQy3kSqT46479TH">
          Det räcker inte med välvilliga och uppmuntrande ord för att IUC-bolagen
          fortsatt ska tro på staten som en stabil uppdragsgivare som upphandlar
          UPA-uppdrag. Det krävs långsiktiga beslut och ekonomiska resurser.
        </p>
        <p xml:id="i-3hc99ksXP9YzmuycKNQLwJ">
          Förutom den viktiga frågan kring en långsiktig strategi, för
          samverkan med landets IUC-bolag, återstår också den mer akuta
          frågeställningen om år 2002. Just nu väntar:
        </p>
        <p xml:id="i-7VBpp9w5SbomM4oHeH1mQF">
          a) 14 IUC-bolag som startat sin verksamhet före år 2000 på besked
          om de får ett UPA-uppdrag år 2002,
        </p>
        <p xml:id="i-9T5yqcbZcWGVRXmQ54Jt5C">
          b) 6 IUC-bolag som startat sin verksamhet under år 2000 på besked
          hur stort UPA-uppdraget blir för år 2002 samt
        </p>
        <p xml:id="i-QCoRmx43pEdDJk1PoyJAfS">
          c) ett tiotal nya IUC-bolag, bl.a. IUC:n inom upplevelseindustrin,
          på besked om det fortfarande är idé att förbereda kompetens och
          kunnande för ett UPA-uppdrag under 2002.
        </p>
        <p xml:id="i-YCe4p2U5KyBUfbwnpzWTdZ">
          Med hänvisning till det anförda vill jag ställa följande frågor
          till statsrådet Björn Rosengren:
        </p>
        <p xml:id="i-81PqcaZdJWertLSLE9STtC">
          Avser ministern vidta några åtgärder för att under år 2001 ge
          IUC-bolagen runtom i Sverige svar på frågan om UPA-verksamhet
          under år 2002?
        </p>
        <p xml:id="i-UUpdLfA3XiFmjE66ZEsyvi">
          Avser ministern vidta några åtgärder för att säkerställa att
          Näringsdepartementet slutför det utredningsuppdrag som NUTEK skulle
          ha rapporterat vid halvårsskiftet 2001?
        </p>
      </div>
    </body>
  </text>
</TEI>
