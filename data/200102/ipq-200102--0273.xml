<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0273">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0273</head>
        <author who="i-XXuTUfCrSzD7sKMdyYtEft">Jonsson, Sofia (c) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>kunskapsmålen i grundskolan</topic>
        <docDate when="2002-02-20">den 21 februari</docDate>
        <status when="2002-03-05" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GP10273</external_id>
        <debate>
          <turn when="2002-03-05 18:01:04" duration="210">Utbildningsminister Thom (S)</turn>
          <turn when="2002-03-05 18:04:29" duration="279">Sofia Jonsson (C)</turn>
          <turn when="2002-03-05 18:09:03" duration="245">Ulf Nilsson (Fp)</turn>
          <turn when="2002-03-05 18:13:03" duration="275">Utbildningsminister Thom (S)</turn>
          <turn when="2002-03-05 18:17:34" duration="214">Sofia Jonsson (C)</turn>
          <turn when="2002-03-05 18:21:03" duration="107">Ulf Nilsson (Fp)</turn>
          <turn when="2002-03-05 18:22:45" duration="262">Utbildningsminister Thom (S)</turn>
          <turn when="2002-03-05 18:27:03" duration="132">Sofia Jonsson (C)</turn>
          <turn when="2002-03-05 18:29:09" duration="178">Utbildningsminister Thom (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:273 av Sofia Jonsson (c) till utbildningsminister
          Thomas Östros om kunskapsmålen i grundskolan
        </IPQ_title>
      </div>
      <div type="IPQuestionBody">
        <p xml:id="i-Lu9qzSt6vJajhQCEYFhYTh">
          I läroplanen för det obligatoriska skolväsendet (Lpo 94) har
          vi satt upp mål och riktlinjer för grundskolan. Det är mål att
          sträva mot som anger inriktningen på skolans arbete samt önskad
          kvalitetsutveckling i skolan. Det är också mål att uppnå som uttrycker
          vad eleverna minst ska ha uppnått när de lämnar skolan.
        </p>
        <p xml:id="i-5uQVDw4M35yNRsKdDhrNJE">
          Även om vi i våra måldokument för grundskolan är överens om mål
          och riktlinjer som innebär att alla elever ska ges möjlighet att
          lära, oavsett bakgrund, vilken skola de går i eller hur de lär
          sig, har det någonstans på vägen blivit fel. Målen och resultaten
          stämmer inte överens. Varje gång Skolverket presenterar statistik
          över hur målen i grundskolan uppnås visar statistiken tyvärr på
          ständigt sämre resultat i skolans måluppfyllelse. Den senaste
          mätningen visar att andelen elever som saknar ett eller flera
          ämnesbetyg har ökat från 20,4 % våren 1998 till 25,7 % våren 2001.
        </p>
        <p xml:id="i-YCQB5L75jFekf1p5bVZhme">
          Vi är många som har ansvar för grundskolan. Riksdagen och regeringen
          anger riksgiltiga mål och riktlinjer för arbetet i skolan, inom
          dessa ramar är det sedan kommunerna och lärarna som har huvudansvaret
          för verksamheten. Socialdemokraterna som regeringsparti har dock
          ett övergripande ansvar för dagens skolpolitik och måluppfyllelsen
          i grundskolan.
        </p>
        <p xml:id="i-9zRVdb7VBCNxuntcP8hXsJ">
          I åtta år har socialdemokraterna haft makten, och i åtta år har
          det pratats om att det ska göras förbättringar i vård, skola och
          omsorg. Att då som statsministern säga att skolan återigen kommer
          att bli den största valfrågan är ett jättesvek mot alla elever,
          lärare och föräldrar. Regeringens insatser är och har varit helt
          otillräckliga och de har med all tydlighet visat att de inte har
          lyckats i sin skolpolitik. Förvisso tilldelas skolan en del extra
          resurser men när genomgripande reformer av skolväsendet saknas
          är det ändå inte tillräckligt.
        </p>
        <p xml:id="i-QF5UyDydyAdqTz3du1VKcB">
          Det viktigaste just nu är att se till att alla elever, lärare
          och föräldrar ges möjlighet att skapa en skola där alla elever
          klarar kunskapsmålen, precis som vi har slagit fast i våra måldokument
          för grundskolan. Vi måste börja med grundskolan och se till att
          vi lever upp till målet att alla elever ska ges möjligheten att
          lämna grundskolan med godkända kunskaper. Det är inte acceptabelt
          att vi har en skola som tidigt sorterar ut människor.
        </p>
        <p xml:id="i-KYE73AVwFFvLFmDoW97ytz">
          Jag vill med anledning av detta fråga skolministern följande:
        </p>
        <p xml:id="i-PHxBuxkkTsRKd1xfyRgk77">
          Vilka reformer är skolministern beredd att genomföra för att
          nå målet att alla elever ska lämna grundskolan med godkända kunskaper?
        </p>
      </div>
    </body>
  </text>
</TEI>
