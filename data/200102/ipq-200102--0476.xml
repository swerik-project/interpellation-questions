<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0476">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0476</head>
        <author who="i-2xzcr3nLPgka3s5j7pZ98N">Saarinen, Ingegerd (mp) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>mobbning på arbetsplatserna</topic>
        <docDate when="2002-04-26">den 26 april</docDate>
        <status when="2002-05-28" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GP10476</external_id>
        <debate>
          <turn when="2002-05-28 12:24:52" duration="199">Statsråd Mona Sahlin (S)</turn>
          <turn when="2002-05-28 12:28:07" duration="238">Ingegerd Saarinen (Mp)</turn>
          <turn when="2002-05-28 12:32:01" duration="194">Statsråd Mona Sahlin (S)</turn>
          <turn when="2002-05-28 12:35:11" duration="124">Ingegerd Saarinen (Mp)</turn>
          <turn when="2002-05-28 12:37:10" duration="111">Statsråd Mona Sahlin (S)</turn>
          <turn when="2002-05-28 12:38:58" duration="107">Ingegerd Saarinen (Mp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:476 av Ingegerd Saarinen (mp) till statsrådet
          Mona Sahlin om mobbning på arbetsplatsen
        </IPQ_title>
      </div>
      <div type="IPQuestionBody">
        <p xml:id="i-U5KgM8SM2wHi2vwj1wv9PJ">
          Mobbning på arbetsplatserna ökar. Mer än var tionde anställd
          har känt sig mobbad eller sexuellt trakasserad det senaste året,
          visar aktuella siffror. Och kvinnliga anställda drabbas värre
          än andra, visar undersökningar. Mobbning eller kränkande särbehandling
          är enligt Arbetarskyddsstyrelsens föreskrifter förbjudet i lag.
        </p>
        <p xml:id="i-UDRwfDbyTM8fchc82MHs2b">
          Förutom allt det mänskliga lidande som detta ger upphov till
          kostar mobbningen svenska samhället många miljarder kronor om
          året i sjukskrivningskostnader.
        </p>
        <p xml:id="i-FxtXX41yozNaKUa4BkaL9J">
          Problemet i dag är att det finns förbud bara mot diskriminering
          på grund av etnicitet och kön. Det borde också finnas ett allmänt
          lagförbud mot kränkande särbehandling. Det finns inte i dag.
        </p>
        <p xml:id="i-SimfBWSU5mVj3JXwnJAexe">
          Jag undrar om statsrådet avser att förändra gällande lagstiftning
          och dels skapa ett allmänt lagförbud mot kränkande särbehandling,
          och dels ge avkall på beviskraven?
        </p>
        <p xml:id="i-DfFE8cYouLYa9XzvCiPCK7">
          Det har diskuterats att det blivit allt mindre utrymme för att
          säga sin mening på arbetsplatser. Åsikter som är obekväma kan
          vara en av orsakerna till att mobbning och en utfrysningsprocess
          startar. Inte sällan leder det till att personen i fråga blir
          "utköpt".
        </p>
        <p xml:id="i-ACQ39W8wKu6CaAuhsA95Uf">
          Finns det något som regeringen kan göra för att förhindra att
          mobbade sägs upp med hjälp av avgångsvederlag eller dylikt?
        </p>
        <p xml:id="i-7YsxD45qismVu42k3bEMQz">
          Under 1998 anmäldes ca 16 000 arbetssjukdomar, ca 680 arbetsskador
          på grund av mobbning eller trakasserier. Det är de som kommit
          till vår kännedom. Mörkertalen är mycket större. Det är också
          sannolikt att många anställda inte orkar anmäla eller ens påtala
          att en kränkande särbehandling föreligger. Det ligger i sakens
          natur. Mobbning kan alltså finnas med som en delorsak till ett
          stort antal sjukskrivningar. Vet statsrådet hur många personer
          det kan röra sig om som är sjukskrivna på grund av kränkande särbehandling?
          Vad avser statsrådet göra för att motverka dold mobbning som leder
          till sjukskrivningar?
        </p>
        <p xml:id="i-QZfRZVwH4FTD4BSsTtbs69">
          En fråga om ett resurscentrum för mobbade har aktualiserats vid
          ett antal tillfällen. Kommer statsrådet att arbeta för att ett
          resurscentrum för mobbade inrättas som en hjälp och ett stöd för
          dem som mobbats?
        </p>
        <p xml:id="i-NsPSbmZ2XMCUGwwLvwxXMK">
          Med hänvisning till det anförda vill jag ställa följande frågor
          till statrådet:
        </p>
        <p xml:id="i-WibwpeaugkcYHhLZ6CF5w4">
          1. Avser statsrådet att verka för att förändra gällande lagstiftning
          och skapa ett allmänt lagförbud mot kränkande särbehandling?
        </p>
        <p xml:id="i-UUdWW5T1BDPCntmihpHPon">
          2. Vad avser statsrådet ytterligare göra för att förhindra att
          mobbade sägs upp med hjälp av avgångsvederlag eller dylikt?
        </p>
        <p xml:id="i-UqxXncpBJw6m9kCw9uB9u6">
          3. Vad avser statsrådet göra för att motverka dold mobbning som
          leder till sjukskrivningar?
        </p>
        <p xml:id="i-3koWJYekkXU28vVbAU9fLk">
          4. Kommer statsrådet att arbeta för att ett resurscentrum för
          mobbade inrättas som en hjälp och ett stöd för dem som mobbats?
        </p>
      </div>
    </body>
  </text>
</TEI>
