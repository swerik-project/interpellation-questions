<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0493">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0493</head>
        <author who="i-5jLvgtZLz4tn3NhaKToY29">Gustafsson, Holger (kd) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>konkurrensvillkor för svenskt jordbruk</topic>
        <docDate when="2002-04-26">den 26 april</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GP10493</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:493 av Holger Gustafsson (kd) till finansminister
          Bosse Ringholm om konkurrensvillkor för svenskt jordbruk
        </IPQ_title>
      </div>
      <div type="IPQuestionBody">
        <p xml:id="i-HNSjZ6kWnmQrBurbvrq27k">
          Samtidigt som lantbruksnäringen söker se optimistiskt på framtiden
          och Lantbruksbarometern pekar på en byggboom i det svenska lantbruket
          så pekar nya larmrapporter på sviktande antal sökande till landets
          jordbruksutbildningar. Detta trots att 48 % av samtliga lantbrukare
          anger att de kan rekommendera lantbrukaryrket till sina barn.
        </p>
        <p xml:id="i-8SMaXW1CAzL7tiTPbNTPUc">
          Många bönder upplever att lönsamheten förbättrats under 2001.
          En majoritet av lantbrukarna, 60@70 %, upplever dock lönsamheten
          fortsatt som ganska eller mycket dålig.
        </p>
        <p xml:id="i-5rXBMymY2MNi2LxCdF4i3X">
          Sammantaget ger detta en splittrad bild av vilka förutsättningar
          lantbruksnäringen har för framtiden. Från Kristdemokraternas sida
          har vi under lång tid drivit en tydlig linje, att statsmakterna
          måste stå upp för svenskt jordbruk och se till att skapa rimliga
          konkurrensvillkor med omvärlden. Regeringens jordbrukspolitik
          har dock präglats av passivitet eller för jordbruket direkt skadliga
          förslag. Det krävs nu en förändring.
        </p>
        <p xml:id="i-6HcANvwefKe8dJ9V4KoVKY">
          De speciella villkor som är förknippade med jordbruk och livsmedelsproduktion
          måste få konsekvenser i form av en särskilt utformad jordbrukspolitik
          som skapar rimliga förutsättningar för den enskilde lantbruksföretagaren.
          Jorden ligger där den ligger och kan inte flyttas utomlands. De
          särskilt starka miljö- och djurhållningsvillkor som präglar svenskt
          jordbruk och som innebär ökade produktionskostnader i förhållande
          till omvärlden måste ekonomiskt kompenseras. Det miljö- och landskapsvårdande
          inslaget är en "kollektiv nyttighet". Eftersom strävan ska vara
          att bibehålla det öppna landskapet i hela landet krävs här en
          solidarisk uppställning via gemensam finansiering.
        </p>
        <p xml:id="i-TVUyKcqbxTf1D5Hu3yHpC4">
          Den pessimism och depression som under senare år spritt sig bland
          jordbruks- och landsbygdsbefolkningen måste brytas. En ny optimism
          och hög attraktionskraft måste skapas för jordbrukaryrket. Som
          lantbrukare ska man kunna vara stolt över sitt yrke och känna
          optimism inför framtiden. Ungdomar måste med inspiration lockas
          till de areella näringarna och få möjlighet till bra utbildning,
          kompetensutveckling och framtidstro. För att komma därhän krävs
          en tydlig jordbrukspolitisk strategi. Den innefattar många frågeställningar
          men i denna interpellation vill jag koncentrera mig på frågan
          om att skapa lika konkurrensvillkor med omvärlden.
        </p>
        <p xml:id="i-PDbTvcmAxDKDHPV9BZnDSL">
          I Sverige har en extra skatteryggsäck pålagts bönderna i form
          av höga dieselskatter och skatter på gödning. Denna skatteryggsäck
          måste lyftas av så att lantbruksföretagaren kan konkurrera med
          omvärlden på lika villkor. Regeringen har trots utfästelser ännu
          inte lagt fram förslag som innebär att jordbruket får lika konkurrensvillkor.
          Också i vårpropositionen saknades förslag som skulle kunna infria
          de vallöften som spreds av ledande jordbrukspolitiska socialdemokratiska
          företrädare inför valet 1998. De löften som regeringen gett i
          en överenskommelse med LRF hösten 2000 och för ett år sedan i
          april 2001 har inte heller infriats. För ett år sedan uppfattade
          LRF att man fått löfte om att dieselskatten för arbetsmaskiner
          skulle sänkas redan till årsskiftet 2001/2002. Något som inte
          skedde.
        </p>
        <p xml:id="i-EMBoB521BCKb9Y6feSunwC">
          Under flera år har således regeringen och dess företrädare i
          riksdagen förespeglat landets lantbrukare att förslag ska presenteras
          som innebär en sänkning av dieselskatterna på arbetsfordon. Genom
          att begrava frågan i utredningar har man sett till att frågan
          ännu inte hamnat på riksdagens bord. Nu senast har Vägtrafikskatteutredningen
          redovisat sin syn som innebär endast en marginell skattesänkning
          som inte skulle innebära att svenska bönder fick likvärdiga konkurrensförhållanden
          gentemot omvärlden. Vidare säger utredaren i en kommentar att
          något slutligt förslag inte kan lämnas förrän de grundläggande
          principerna för trafikbeskattning utretts.
        </p>
        <p xml:id="i-Uozd7pGP9Nxm8XceTUQ7PE">
          Detta är ett hån mot den utsatta och luttrade lantbrukarkåren.
          Under en hel mandatperiod har nu regeringen lyckats förhala denna
          fråga. Och man tog inte heller chansen i vårpropositionen. Kommer
          det nu att bli nya löften inför kommande val i höst eller bryr
          sig regeringen inte längre om denna fråga? En tydlig signal om
          att regeringen vill ge jordbruksnäringen lika konkurrensvillkor
          skulle kunna vara den injektion som behövs för att nu på nytt
          fylla jordbruksutbildningarna med sökanden.
        </p>
        <p xml:id="i-BUT2jQumzpitENqe2QRN1c">
          Mina frågor till finansministern är:
        </p>
        <p xml:id="i-9pWTKXSVuvsWQaWivBppt7">
          1. Varför har regeringen inte infriat löftena om sänkning av
          dieselskatten för arbetsfordon?
        </p>
        <p xml:id="i-TN63ZhZnyQ3ZefYBPqBnRn">
          2. När avser ministern föreslå en sänkning av dieselskatten för
          arbetsfordon, och hur stor kommer i sådant fall sänkningen att
          vara?
        </p>
      </div>
    </body>
  </text>
</TEI>
