<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0338">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0338</head>
        <author who="i-KktUCXax2JFL3tqFqQN9oq">Sellén, Birgitta (c) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>mitträcken och jordbruket</topic>
        <docDate when="2002-03-25">den 25 mars</docDate>
        <status when="2002-04-16" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10338</external_id>
        <debate>
          <turn when="2002-04-16 18:01:04" duration="299">Näringsminister Björn (S)</turn>
          <turn when="2002-04-16 18:06:00" duration="243">Birgitta Sellén (C)</turn>
          <turn when="2002-04-16 18:10:00" duration="153">Näringsminister Björn (S)</turn>
          <turn when="2002-04-16 18:12:30" duration="247">Birgitta Sellén (C)</turn>
          <turn when="2002-04-16 18:16:32" duration="208">Näringsminister Björn (S)</turn>
          <turn when="2002-04-16 18:19:56" duration="128">Birgitta Sellén (C)</turn>
          <turn when="2002-04-16 18:21:59" duration="119">Näringsminister Björn (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:338 av Birgitta Sellén (c) till jordbruksminister
          Margareta Winberg om mitträcken och jordbruket
        </IPQ_title>
      </div>
      <div type="IPQuestionBody">
        <p xml:id="i-Ujdtow5s7gx9HLG4yX8baG">
          Av trafiksäkerhetsskäl sätts det i dag upp många mitträcken längs
          våra vägar.
        </p>
        <p xml:id="i-TD5Htok2Lg9nbazupwJNH8">
          Mitträcke är bra eftersom det minskar allvarliga trafikolyckor,
          men det medför också en del negativa effekter för dem som bor
          i anslutning till vägar med mitträcken. Därför är det viktigt
          att Vägverket vid sin planering är öppen och mottaglig för diskussioner
          med befolkningen i de berörda orterna om hur man ska hantera de
          eventuella problem som det kan innebära när mitträckena har monterats
          upp.
        </p>
        <p xml:id="i-NRSg9GrAT2vZMvvtZDdANg">
          Jag tror att de flesta människor ställer upp på att mitträcken
          sätts upp längs våra vägar, men det måste också fungera på ett
          tillfredsställande sätt för den lokala trafiken. Fotgängare, cyklister,
          jordbrukstransporter och resor med bil och buss måste fungera
          utan att det blir alltför stor negativ inverkan för ortsbefolkningen.
        </p>
        <p xml:id="i-LbYj8mKyzPqBwoQmzrxNzZ">
          Jag ska beskriva ett exempel från en ort som heter Nedansjö och
          som ligger strax väster om Sundsvall.
        </p>
        <p xml:id="i-4XbEwDBd5ikzXHwVNCvXeW">
          E 14 ska förses med mitträcke. Vägverket har presenterat en färdig
          plan för ortsborna, som innebär att en av nedfarterna till den
          aktuella byn kommer att stängas av från ett håll. Man kan därför
          inte korsa vägen. Jordbrukare som har sina marker på båda sidor
          av E 14 kommer att få åka extra långa sträckor till sina marker.
          En markägare som i dag har 300 meter till sin mark kommer att
          få åka 7,7 kilometer när mitträcket satts upp. Det innebär också
          att det påverkar den övriga trafiken negativt eftersom en jordbrukare
          kör traktor till sina marker och den låga hastigheten som de håller
          stoppar upp den övriga trafiken.
        </p>
        <p xml:id="i-YNnaxXKPpvWzsst2ktKf5J">
          I den aktuella byn finns bl.a. två unga jordbrukare i 30-årsåldern
          som är kobönder. Den ene har ca 230 djur och den andre drygt ett
          70-tal.
        </p>
        <p xml:id="i-4LfKqRCSHTNrbgV98CLkqm">
          Det innebär att de har ganska långa sträckor till sina marker.
          De är i behov av att köra längs E 14 med många stora redskap,
          vilket påverkar framkomligheten för övrig trafik. Om mitträcke
          sätts upp stängs nedfarten av från det ena hållet, och då kommer
          jordbrukarna att få köra många extra kilometer längs E 14 varje
          gång de ska till sina marker för att kunna vända och åka tillbaka
          till byn. För att köra naturgödsel behövs många transporter till
          varje åker. I dag kan de korsa vägen utan problem. De unga bönderna
          säger att de är tveksamma till om de kommer att kunna hålla markerna
          öppna om det blir så att de får avsevärt försämrade möjligheter
          att ta sig till sina marker. De kanske måste plantera skog i stället.
          Samtidigt får de problem med att skaffa foder till sina djur och
          det påverkar deras verksamhet väldigt negativt. Om dessa bönder
          planterar skog på sina marker kommer landskapet att förlora sin
          öppenhet och det påverkar i sin tur turismen. Vi behöver vara
          rädda om våra unga bönder som vågar satsa på jordbruksnäringen.
        </p>
        <p xml:id="i-5ooqpSXtmC19sZcxgn9pEK">
          Denna beskrivning är inte unik för bara Nedansjö, utan liknande
          situationer kommer att uppstå även i andra orter i landet.
        </p>
        <p xml:id="i-9Ck3gBJ7tRr1xtS6awF8mr">
          Det borde vara möjligt att vid dylika situationer sänka hastigheten
          längs den aktuella sträckan så att alla olika transporter kan
          fungera för byborna.
        </p>
        <p xml:id="i-PqHUHG8oyPuxD5Xi9Ro4Y2">
          Mina frågor till jordbruksministern är:
        </p>
        <p xml:id="i-3h8Az96Di3H9zAdaqL83Vn">
          1. Vilka åtgärder är jordbruksministern beredd att vidta för
          att initiera ett samtal med Vägverket för att diskutera dessa
          problem?
        </p>
        <p xml:id="i-FL3HWpJ5FuW1LSb3gwzQ7N">
          2. Vilka åtgärder är jordbruksministern beredd att vidta för
          att diskutera frågan med jordbrukets företrädare och lyssna av
          hur de vill lösa problemet?
        </p>
      </div>
    </body>
  </text>
</TEI>
