<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0128">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0128</head>
        <author who="i-17NC28Tx5CZ5mzwYAUHKqv">Green, Monica (s) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>kamratstöd i skolan</topic>
        <docDate when="2001-12-05">den 5 december</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GP10128</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:128 av Monica Green (s) till statsrådet
          Ingegerd Wärnersson om kamratstöd i skolan
        </IPQ_title>
      </div>
      <div type="IPQuestionBody">
        <p xml:id="i-LLn7VrbU7D2dwzcwpmSFuy">
          Barn ska uppleva att det både är roligt och lärande att gå i
          skolan, men så är det inte för alla. Många känner ångest och har
          ont i magen när de ska gå till skolan. Dagligen utsätts hundratusentals
          elever i Sveriges skolor för mobbning. I vissa fall har trakasserierna
          gått så långt att elever fått åka till sjukhus på grund av sina
          skador, en del har t.o.m. försökt ta sitt liv.
        </p>
        <p xml:id="i-V5wESQWkasd9MQHFyyUAHP">
          Varje mobbat barn måste tas på allvar och bli sett. Svårigheterna
          med att hantera mobbning är att många barn inte berättar för någon
          vuxen att de mobbas. Därför är det viktigt att varje barn som
          berättar om sin situation känner att hon eller han kan lita på
          att omgivningen tar itu med problemen omedelbart. Att få känna
          sig trygg är en mänsklig rättighet, mobbning är en kränkning som
          vi inte kan acceptera.
        </p>
        <p xml:id="i-PtaVzuv9U4jD2SLGP5GfZm">
          Skollagen och läroplanen är mycket tydliga rörande skolans skyldighet
          att motverka kränkande behandling: "Den som verkar i skolan är
          skyldig att aktivt motverka alla former av kränkande behandling,
          såsom mobbning och rasistiska beteenden". Det är angeläget att
          skolan arbetar aktivt med att skapa en trygg arbetsmiljö för eleverna.
        </p>
        <p xml:id="i-JgxwabFJ6Gfi19146sWxSj">
          Fokusering på mobbning, skärpt lagstiftning, regeringens satsning
          med det s.k. värdegrundsåret och alla de goda insatserna som skett
          i skolorna har haft effekt. Många lärare och elever har tillsammans
          tagit många bra initiativ. Ett av dem är att införa kamratstödjare.
        </p>
        <p xml:id="i-5BRtwQCJf7u2nJ47i9Bt66">
          Kamratstöd i skolan är en metod som bygger på att unga vuxna
          mellan 18@25 år anställs som goda förebilder för barn och ungdomar.
          Kamratstödjarna ska finnas tillgängliga under skoldagen för samtal
          och kontakt med eleverna.
        </p>
        <p xml:id="i-FGA3jJYBgKU9W2SSSeAeGD">
          Kamratstödjarnas arbete, förutom att göra skolan till en miljö
          att trivas i, inkluderar också förbyggande insatser mot mobbning,
          skolk, droger och kriminalitet bland eleverna.
        </p>
        <p xml:id="i-U3nS3wV8ybUmXgfQ8L5qAA">
          Barn tillbringar många år av sina liv i skolan. Genom en positiv
          och stödjande skolmiljö med engagerade vuxna kan man nå ett långvarigt
          resultat för ökad trivsel och trygghet för barn och tonåringar
          i skolorna. En trygg miljö är en förutsättning för inlärning och
          något som alla i skolan har rätt till, och behov av, för att kunna
          sköta sina studier. Kamratstöd är en sådan metod som bidrar till
          att förändra skolmiljön i positiv riktning.
        </p>
        <p xml:id="i-Qcc14sKPdQAUKCJhNsjnTm">
          Jag vill därför fråga skolministern:
        </p>
        <p xml:id="i-YGYe1q5LPN6K4ybLeoJZX7">
          Vilka åtgärder avser ministern vidta för att ge de personer som
          arbetar i skolan mer kunskap, fakta och förståelse kring varför
          mobbning uppstår samt beredskap att arbeta med svåra situationer
          för att kunna skapa tillit hos elever?
        </p>
        <p xml:id="i-3SzDWW7yhQyy4rV7m2Se7g">
          Vilka åtgärder avser ministern vidta för att stimulera till att
          fler vuxna kamratstödjare finns i skolan?
        </p>
        <p xml:id="i-3UhaaJjgREQaaiPBf9k1v8">
          Hur fortgår arbetet med antimobbningskampanjen "Tillsammans"
          som startade hösten 2001?
        </p>
      </div>
    </body>
  </text>
</TEI>
