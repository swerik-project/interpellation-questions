<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0340">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0340</head>
        <author who="i-KtELEJ9HytY7HFgQExEzLq">Bergström, Sven (c) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>utbyggnaden av bredband</topic>
        <docDate when="2002-03-25">den 25 mars</docDate>
        <status when="2002-04-16" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10340</external_id>
        <debate>
          <turn when="2002-04-16 18:23:54" duration="384">Näringsminister Björn (S)</turn>
          <turn when="2002-04-16 18:30:15" duration="263">Sven Bergström (C)</turn>
          <turn when="2002-04-16 18:34:34" duration="254">Johnny Gylling (Kd)</turn>
          <turn when="2002-04-16 18:38:45" duration="263">Näringsminister Björn (S)</turn>
          <turn when="2002-04-16 18:43:05" duration="262">Sven Bergström (C)</turn>
          <turn when="2002-04-16 18:47:23" duration="134">Johnny Gylling (Kd)</turn>
          <turn when="2002-04-16 18:49:33" duration="260">Näringsminister Björn (S)</turn>
          <turn when="2002-04-16 18:53:48" duration="137">Sven Bergström (C)</turn>
          <turn when="2002-04-16 18:56:02" duration="150">Näringsminister Björn (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:340 av Sven Bergström (c) till näringsminister
          Björn Rosengren om utbyggnaden av bredband
        </IPQ_title>
      </div>
      <div type="IPQuestionBody">
        <p xml:id="i-97btLWAev54pL1gs6Cd5HD">
          Inför EU-toppmötet i Barcelona framhöll statsminister Göran Persson
          i en debattartikel med premiärminister Tony Blair behovet av initiativ
          för att säkra bredbandsutbyggnaden i Europa. I Sverige beslutade
          riksdagen år 2000 att alla delar av Sverige inom de närmaste åren
          ska få tillgång till bredband. Staten har enligt beslutet ett
          övergripande ansvar att se till att IT-infrastruktur med hög överföringskapacitet
          finns tillgänglig i hela landet. Svenska Kraftnät fick i augusti
          2000 regeringens uppdrag att bygga ett nät för att binda samman
          alla kommuner i landet .
        </p>
        <p xml:id="i-AqZXHn3Uo9hTWtVbYLJhU">
          Från Centerpartiets sida har en annan modell förordats med ett
          statligt nätbolag för att garantera en snabb och heltäckande utbyggnad
          av ett optofibernät över hela landet. Vi har också förordat en
          klar definition av bredband som till att börja med har en överföringskapacitet
          på 10 megabit per sekund till och från slutanvändare.
        </p>
        <p xml:id="i-SWsdpsT4dywGULuwJpaGYn">
          Det framstår nu allt tydligare att den IT-politik som riksdagen
          beslutade om för två år sedan har misslyckats. De särskilda bidrag
          till IT-utbyggnad som anslogs i samband med riksdagsbeslutet 2000
          har utnyttjats i mycket begränsad omfattning. För ett enskilt
          företag eller hushåll utanför de stora städernas kärnor är det
          mycket dyrbart att skaffa sig en bredbandsuppkoppling. Det som
          Centerpartiet varnat för med risk för lokala och regionala infrastrukturmonopol
          förefaller nu vara på väg.
        </p>
        <p xml:id="i-FejuVpEnu7qs9d6Jx3k2gh">
          Fortfarande är också hundratalet kommuner, mer än en tredjedel,
          utanför det stomnät som skulle omfatta alla. Och enligt den utredning
          som regeringen tillsatt för att försöka hitta lösningar, för de
          ännu icke anslutna kommunerna, så räknar man inte med att mer
          än ett fåtal ytterligare kommer att anslutas under år 2002.
        </p>
        <p xml:id="i-QHQojBsATgDY2predbWZeb">
          Vid en konferens den 19 mars med Svenska Kraftnät konstaterades
          att det är stor risk att de kommuner som står utanför riskerar
          att hamna på efterkälken. Därmed förstärks ytterligare den regionala
          klyvning av Sverige som blivit allt tydligare under senare år.
        </p>
        <p xml:id="i-GjvpBa5peD5qzGNw2ffAk">
          En medverkande på nämnda konferens konstaterade att vi får en
          geografisk uppdelning på låg- och höghastighetsområden. Företag
          kommer att undvika att etablera sig i områden med låg hastighet
          och det är mycket oroande.
        </p>
        <p xml:id="i-JRUc5ZUbDdqstr7EvqwhwF">
          Mot bakgrund av ovanstående vill jag fråga näringsministern:
        </p>
        <p xml:id="i-H9LNBGtSckn9fcH7ZMaLej">
          1. Vilka åtgärder är näringsministern beredd att vidta för att
          få till stånd den heltäckande utbyggnaden av IT-infrastrukturen
          som riksdagsbeslutet 2000 syftade till?
        </p>
        <p xml:id="i-4ZGnX35L9K9SSt8s9cPxbb">
          2. Är näringsministern beredd att vidta några åtgärder för att
          motverka den regionala klyvning som den ojämna utbyggnaden av
          IT-infrastrukturen medför?
        </p>
        <p xml:id="i-21KrmhUMu9yajrnDa7E7Ka">
          3. Vilka åtgärder avser näringsministern att vidta för att uppnå
          den 98-procentiga täckning av landet som utlovats under 2002?
        </p>
      </div>
    </body>
  </text>
</TEI>
