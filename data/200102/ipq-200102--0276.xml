<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0276">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0276</head>
        <author who="i-GmrcX1xSGCMfzuc2rixqFw">Segelström, Inger (s) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>Internetprostitution</topic>
        <docDate when="2002-02-21">den 21 februari</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GP10276</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:276 av Inger Segelström (s) till justitieminister
          Thomas Bodström om Internetprostitution
        </IPQ_title>
      </div>
      <div type="IPQuestionBody">
        <p xml:id="i-VejSF41BfBqkkJEfpmUpTd">
          Sedan sexköpslagen kom 1999 har den livligt debatterats. Motståndarna
          då är motståndarna nu. Några säger att det är svårt att bevisa
          brott och att polisen gör fel saker. Enligt min åsikt borde polisen
          bekämpa all prostitution, inte bara den på gatan, som man gör
          i dag. Få lagar har ett så stort folkligt stöd. I senaste SIFO,
          beställd av Svenska Dagbladet (SvD) sade 81 % av svenska folket
          att lagen är bra och 74 % av de svenska männen.
        </p>
        <p xml:id="i-TGdbVhB5VWTShBgPnKjUdq">
          Av all prostitution har en tredjedel alltid funnits på gatan
          och två tredjedelar inomhus. Detta antas gälla också i dag. Det
          nya är att världen fått Internet. I dag sägs att sexhandeln är
          den tredje störst växande marknaden i Europa efter vapen- och
          knarkhandeln.
        </p>
        <p xml:id="i-LcLAbmAv2dYxspzBdF3oF">
          Enligt Citypolisens prostitutionsgrupp i Stockholm var antalet
          gatuprostituerade före 1999 ca 250 i huvudstaden. Under år 2000
          har 112 prostituerade kvinnor dokumenterats. I Malmö säger prostitutionsgruppen
          att de under år 2000 mött ca 110 gatuprostituerade. Enligt en
          rapport till Rikspolisstyrelsen i februari år 2001 beräknade man
          att det i Sverige fanns ca 2 500 prostituerade kvinnor. Siffran
          för gatuprostituerade är, enligt uppgifter från polisen, totalt
          ca 300 i dag.
        </p>
        <p xml:id="i-GQzWCA6oyW3APDkgiiXmdE">
          Sedan lagen kom har gatuprostitutionen och sexköparna minskat
          kraftigt. Några säger att de kvinnor som har försvunnit från gatan
          har flyttat inomhus. Jag undrar vilka belägg som finns för det.
          Tror någon att exempelvis hemlösa och bostadslösa kvinnor helt
          plötsligt fått egen hemsida? Det är både naivt och cyniskt. Men
          var är kvinnorna? I Stockholm hade 70@80 stycken år 2000 vänt
          sig till Prostitutionscentrum för att få hjälp med att bryta sig
          loss. Ett okänt antal har slutat, enligt deras väninnor på gatan.
          Om vi lägger till 20@30 stycken utländska turistande kvinnor innan
          lagen är antalet 110@120 kvinnor av de minst 150 stycken som försvunnit
          från gatan. Gatuprostitutionen har förändrats sedan år 1999. Tidigare
          var cirka hälften av kvinnorna missbrukare, i dag är den siffran
          över 90 %. Det framgick bl.a. vid mitt besök i Malmö före jul
          och gäller också för Stockholm.
        </p>
        <p xml:id="i-LRoGeccBUxi7hwNMXBHXU1">
          En myt är att få män blivit stoppade, gripna, anmälda och dömda.
          Ca 250 män har anmälts och ca 80 stycken har blivit dömda eller
          fått strafföreläggande sedan lagen år 1999. Otaliga män har blivit
          stoppade i sina bilar på Malmskillnadsgatan för brott mot genomfartsförbudet,
          den s.k. raggarlagen. Antalet sexköpare på Malmskillnadsgatan
          har, enligt polisen, minskat med upp till 70@80 %. Etableringen
          av hallickar med utländsk bakgrund, främst öst, har stoppats.
          Utländska turistande kvinnor som tidigare prostituerade sig på
          Malmskillnadsgatan i Stockholm existerar inte i dag.
        </p>
        <p xml:id="i-EsCFdhgvmSgvFLybWNcNqu">
          Ända från början men också nu är polisen oense om de öronmärkta
          medlen från riksdag och regering till polisen. Varje vecka får
          jag frågor om var pengarna är. Enligt Rikspolischefens besked
          till mig finns sedan år 1999 och årligen 7 miljoner öronmärkta
          pengar till prostitutionsarbetet enligt följande:
        </p>
        <p xml:id="i-XfaNNyfgoyj8muP3e5kCvd">
          Polismyndigheten
        </p>
        <p xml:id="i-Wh5dkW3Vcqn65fTtB7GSZw">
          i Stockholm 3,1 miljoner kronor
        </p>
        <p xml:id="i-Aa7iWt1qNCQmiZ3f1y5pT4">
          Polismyndigheten
        </p>
        <p xml:id="i-E6nApN9otdvUMrSJYegF6h">
          i Västra Götaland 1,5 miljoner kronor
        </p>
        <p xml:id="i-3XQwgbAkc11NWXVjgk3Vkm">
          Polismyndigheten
        </p>
        <p xml:id="i-Kn9jjEwWAYUZKnS8DudzdK">
          i Skåne 1,1 miljoner kronor
        </p>
        <p xml:id="i-DNdM3RoVVF5vmpabLxctcf">
          Polismyndigheten
        </p>
        <p xml:id="i-2iqofXPMNkWG2qC2wG3Mmr">
          i Östergötland 400 000 kr
        </p>
        <p xml:id="i-WJt2jhxjoLyqotFn2siE1b">
          Rikskriminalpolisen 700 000 kr
        </p>
        <p xml:id="i-YLboDMfFbgeBFg4yKrtiBE">
          Utveckling och
        </p>
        <p xml:id="i-D32ozBXp4UpjDfWVGwDFRs">
          strategienheten/RPS 200 000 kr
        </p>
        <p xml:id="i-Hs5D86uhpgdNAcsu82o2yS">
          Summa 7,0 miljoner kronor
        </p>
        <p xml:id="i-LbMXoHo66LjtDdSWqWRVhd">
          Det politiska målet var i etapp 1 att minska gatuprostitutionen
          och försvåra nyrekryteringen av nya kvinnor. Det arbetet har varit
          mycket framgångsrikt. Etapp 2 är det politiska målet: Internet
          och inomhusprostitutionen.
        </p>
        <p xml:id="i-DtWVUUgJCCzpxaAf5bKWYM">
          Efter framgången med etapp 1 tillsatte polisen i Stockholm en
          IT-tjänst (av de öronmärkta skattemedlen) för att kartlägga Internetprostitutionen
          och ta fram rutiner för hur den kunde beivras. Den person som
          senare avslöjades med falsk yrkestitel avslutade aldrig sitt arbete
          (SvD den 14 december år 2000) men senare kunde vi alla läsa om
          resultatet i en kvällstidning och när journalistpriset delades
          ut. Mycket lite har därefter gjorts åt Internetprostitutionen.
        </p>
        <p xml:id="i-HaVmNj4mc5mKGZHHxkUWJQ">
          Eftersom polis och socialtjänst i dag har både erfarenhet, kunskap
          och medel mot gatuprostitutionen kan det arbetet fortsätta som
          hitintills men det är dags att de får börja arbeta med Internet
          och inomhusprostitutionen. Annars kommer det stora folkliga stödet
          att minska. Lagen om könsköp gäller all prostitution inte bara
          den på gatan. Hotet är trafficking dvs. import av utländska kvinnor
          till prostitution. Vi ser en ökningen i hela EU. Ökningen i Europa
          är okontrollerat mycket hög och med risk för smitteffekt till
          Sverige.
        </p>
        <p xml:id="i-31re4sZCZx1FzAP5m4u17M">
          Varför tar inte polisen själva tag i etapp 2? Det kan inte vara
          av ekonomiska skäl. Förklaringen måste vara att polisen i storstäderna
          har liten kunskap och ingen möjlighet att arbeta med Internet,
          då man saknar både datorer, Internet och program. Jag tror att
          det krävs ett initiativ och ett nationellt dataprogram som kan
          användas både centralt, regionalt och lokalt. Enligt polisen i
          Stockholm är de brända av det tidigare misslyckandet. Eftersom
          det här tydligen är ett sådant "hett ämne" och bringar ett så
          högt pris på mediemarknaden krävs en mycket kompetent person med
          stor egen integritet och pondus att leda ett sådant arbete, naturligtvis
          tillsammans med kompetens på området.
        </p>
        <p xml:id="i-14YHLFhgC7dr2ejaXXuRpx">
          Min idé är ett nationellt initiativ av justitieministern och
          rikspolisen. Själva initialarbetet och programvaran bör tas fram
          nationellt men därefter bör inmatningar och bearbetningar göras
          regionalt/lokalt men ur en gemensam databas för studier och forskning.
          Modern teknik är framöver nödvändigt mot trafficking så varför
          inte mota Olle i grind och vara först?
        </p>
        <p xml:id="i-23A7vzn4Rg7XoLFXRjkZHd">
          Av de öronmärkta 7 miljonerna får Rikspolisstyrelsen 200 000@900
          000 kr per år till utvecklingsarbete. En etapp 2 med datorer,
          Internet och skräddarsydda program borde passa in här. För en
          gång skull behövs inte nya medel.
        </p>
        <p xml:id="i-PMwcCdEt2ftc9hnaJMZFrq">
          Gör justitieministern och polischeferna inget hamnar vi i bakvattnet
          när det gäller att tillsammans med Europa bekämpa trafficking.
          Då hjälper inte det nya lagförslaget om människohandel. För koppleri
          ska man kunna få upp till tio års fängelse. Det blir ett stort
          stöd i polisens arbete fortsättningsvis, men enbart lagstiftning
          räcker inte.
        </p>
        <p xml:id="i-TpvZpRYH5HUmB2WTXWWzVF">
          Den senaste veckans debatt har med stor kraft visat att frågan
          återigen är aktuell och att det krävs regeringsinitiativ.
        </p>
        <p xml:id="i-BqB16Gk99JEm9wUZBUeoN3">
          Min fråga till justitieministern är om han avser att initiera
          en fortsättning på arbetet mot prostitution, som avser Internet
          och inomhusprostitution.
        </p>
      </div>
    </body>
  </text>
</TEI>
