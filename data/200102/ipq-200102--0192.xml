<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0192">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0192</head>
        <author who="i-R9MuNkxgtjYredKHhh6ujV">Bill, Per (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>tågtrafiken mellan Uppsala och Stockholm</topic>
        <docDate when="2002-01-22">den 22 januari</docDate>
        <status when="2002-01-31" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10192</external_id>
        <debate>
          <turn when="2002-01-31 15:27:16" duration="215">Näringsminister Björn (S)</turn>
          <turn when="2002-01-31 15:30:47" duration="256">Per Bill (M)</turn>
          <turn when="2002-01-31 15:35:00" duration="252">Näringsminister Björn (S)</turn>
          <turn when="2002-01-31 15:39:09" duration="249">Per Bill (M)</turn>
          <turn when="2002-01-31 15:43:15" duration="161">Näringsminister Björn (S)</turn>
          <turn when="2002-01-31 15:45:53" duration="136">Per Bill (M)</turn>
          <turn when="2002-01-31 15:48:05" duration="103">Näringsminister Björn (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:192 av Per Bill (m) till näringsminister
          Björn Rosengren om tågtrafiken mellan Uppsala och Stockholm
        </IPQ_title>
      </div>
      <div type="IPQuestionBody">
        <p xml:id="i-Aty24WUjarhiTEis8f2wL">
          Varje dag pendlar tusentals personer mellan Uppsala och Stockholm.
          Enligt SJ:s egna beräkningar trafikeras sträckan av över 10 000
          resenärer dagligen och en försening i morgontrafiken drabbar mer
          än 3 000 personer.
        </p>
        <p xml:id="i-LrKT6ZaN391zRKgrXMhdSb">
          Vi som pendlar är beroende av det statliga järnvägsföretaget
          SJ. Under jul och nyår i det närmaste lamslogs tågtrafiken, såväl
          mellan Uppsala och Stockholm som i hela landet, av ofantliga förseningar
          och inställda avgångar. Enligt SJ rådde normalläge i tågtrafiken
          fram till den 20 december. Därefter inträffade det "tågkaos" som
          rådde närmast oavbrutet fram till den 15 januari. Under den tiden
          drabbades tiotusentals pendlare och andra resenärer.
        </p>
        <p xml:id="i-55q5TauJs63sEPLRYBivvV">
          Klagomålen var många. T.ex. upplevde pendlarna att det var mycket
          svårt att få information från SJ, både via deras hemsida och telefon,
          om vilka tåg som var inställda och försenade. Inställda tågavgångar
          meddelades ofta mycket sent och efter att passagerarna fått vänta
          länge, ibland timtals, på tåget. De tåg som avgick var fullpackade.
        </p>
        <p xml:id="i-Xn8L2bkmhKJXzY8SUDuoUi">
          Med anledning av tågkaoset har det framkommit att näringsministern
          samlat berörda parter till ett samtal och att SJ ska återkomma
          med förslag till förbättringar. Bl.a. har en resegaranti som lovar
          pengarna tillbaka vid inställd eller försenad avgång diskuterats,
          något som i dag tillämpas av det privata Tågkompaniet. Frågan
          är om det här räcker. Med tanke på vårt lands nordliga breddgrader
          är det inte helt osannolikt att liknande väderförhållanden uppträder
          igen. Finns det då någon egentlig beredskap från SJ:s sida, eller
          är det som många resenärer känner att det stora, statliga bolaget
          struntar i sina passagerare, behagligt befriade från konkurrens
          som de är?
        </p>
        <p xml:id="i-KU4iNG8pVJsgP9XGoLpYrb">
          Vilka konkreta åtgärder avser näringsministern vidta för att
          tillse att ett dylikt tågkaos inte framgent kommer att drabba
          tågresenärerna mellan Uppsala och Stockholm?
        </p>
      </div>
    </body>
  </text>
</TEI>
