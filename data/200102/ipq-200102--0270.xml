<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0270">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0270</head>
        <author who="i-KdNZEf7wb1MAJv58QEHYrr">Lindblad, Göran (m) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>integrationspolitiken</topic>
        <docDate when="2002-02-20">den 20 februari</docDate>
        <status when="2002-03-05" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GP10270</external_id>
        <debate>
          <turn when="2002-03-05 14:15:30" duration="321">Statsråd Mona Sahlin (S)</turn>
          <turn when="2002-03-05 14:20:47" duration="238">Göran Lindblad (M)</turn>
          <turn when="2002-03-05 14:24:42" duration="236">Sten Andersson (-)</turn>
          <turn when="2002-03-05 14:28:33" duration="266">Statsråd Mona Sahlin (S)</turn>
          <turn when="2002-03-05 14:32:56" duration="220">Göran Lindblad (M)</turn>
          <turn when="2002-03-05 14:36:32" duration="133">Sten Andersson (-)</turn>
          <turn when="2002-03-05 14:38:41" duration="255">Statsråd Mona Sahlin (S)</turn>
          <turn when="2002-03-05 14:42:51" duration="140">Göran Lindblad (M)</turn>
          <turn when="2002-03-05 14:45:05" duration="132">Statsråd Mona Sahlin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:270 av Göran Lindblad (m) till statsrådet
          Mona Sahlin om integrationspolitiken
        </IPQ_title>
      </div>
      <div type="IPQuestionBody">
        <p xml:id="i-6h1tDorS7w8dWrA8t5Suhk">
          Integrationsverket presenterade nyligen sin årsrapport för 2001,
          och det är en nedslående läsning. Rapporten är en lång lista på
          misslyckanden, misslyckanden som länge varit mer eller mindre
          kända. Det står klart för var och en som studerar den svenska
          integrationspolitiken att den är ett fullkomligt fiasko. Introduktion
          och integration i det svenska samhället har i stället blivit passivisering
          och utanförskap. De som tjänat på den svenska integrationspolitiken
          är de som arbetar i denna sektor, som kan liknas vid en integrations-
          och omhändertagandeindustri.
        </p>
        <p xml:id="i-KBoMAySx4Uhf1m1RyCcrzv">
          På område efter område, från mottagning, introduktion, språkundervisning
          och kontakt med arbetsmarknaden, är de resultat som uppnåtts med
          nuvarande integrationspolitik otillfredsställande. Några exempel
          ur Integrationsverkets rapport synliggör detta.
        </p>
        <p xml:id="i-9Uy8irGE5qnoDNCQYMz7eZ">
          "När det gäller undervisningen i svenska för invandrare var det
          under 1999 knappt i var fjärde kommun som de nyanlända kunde börja
          undervisningen omedelbart. De långa väntetiderna är i sig en viktig
          orsak till passivisering och utanförskap även från det svenska
          samhället i stort."
        </p>
        <p xml:id="i-3XytBN9GtgDvTAvng32QtF">
          "Från och med 1997 har Integrationsverket uppgifter om orsakerna
          till avbrott/avslut av svenskundervisningen. Endast mellan 20
          och 30 procent avslutade undervisningen med godkänt betyg efter
          tre, fyra år."
        </p>
        <p xml:id="i-ABfoBgKSLFjn8dsM6gQw9w">
          "Integrationsverkets inventering visar att omkring 40 procent
          av de 112 mottagningskommunerna inte erbjöd några möjligheter
          att välja inriktning på introduktionsprogrammet år 1999."
        </p>
        <p xml:id="i-CK88FXKhVG99C2HD4aBWd3">
          "Av de utlandsfödda var 13 procent (öppet) arbetslösa 2000 jämfört
          med endast 3 procent för infödda."
        </p>
        <p xml:id="i-H6RrYG6P2uZVgZqLXYPN4o">
          "En AMS-studie visar att endast ca 40 procent de utlandsfödda
          akademikerna hade ett arbete som motsvarade deras utbildningsnivå.
          Detta kan jämföras med 85 procent av de som är födda i Sverige."
        </p>
        <p xml:id="i-6ZSN6VinHp1ZJY3i2rfiA9">
          Arbetsmarknadens utveckling har stor betydelse för hur invandrade
          klarar sig i Sverige. Fram till mitten av 1970-talet hade utländska
          medborgare faktiskt en högre sysselsättningsgrad än svenska medborgare.
          De som kom till Sverige innan 70-talet hade också en likartad
          inkomstutveckling som infödda svenskar. Därefter har det gått
          sämre. Ytterligare ett tecken på arbetsmarknadens betydelse är
          det faktum att sysselsättningen i invandrargrupper ökat under
          högkonjunkturen under senare delen av 1990-talet, även om denna
          ökning i många fall är från en låg nivå.
        </p>
        <p xml:id="i-Vr2qm4wdS6tgyTfvx8TG69">
          Det är bekymmersamt att den ekonomiska utvecklingen varit svag
          under de senaste 30 åren, och att en stor del av befolkningen
          står utanför arbetsmarknaden trots en god konjunktur under senare
          delen av 1990-talet.
        </p>
        <p xml:id="i-TFe7imzSzxdN6Y4Ny1DSJH">
          Integrationsverket har listat ett antal åtgärder för att förbättra
          invandrades möjligheter i Sverige. Bl.a. nämns mer individualiserad
          introduktion, vikten av ett snabbt inträde på arbetsmarknaden
          och språkstudier som sker parallellt med arbete.
        </p>
        <p xml:id="i-K6juLCkmvGqi4PefQS51Dg">
          Mot bakgrund av detta vill jag fråga statsrådet följande:
        </p>
        <p xml:id="i-Em6oikLsPextFsabmHG5Kn">
          Vilka åtgärder avser statsrådet att vidta för att omsätta Integrationsverkets
          rekommendationer i praktisk handling?
        </p>
        <p xml:id="i-C1xW8bu2y3NPBXmXDqjgS1"/>
      </div>
    </body>
  </text>
</TEI>
