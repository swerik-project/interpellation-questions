<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0314">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0314</head>
        <author who="i-EFJ93MgPh6dJrzDB1Tt657">Andersson, Yvonne (kd) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>kvaliteten på svensk forskning</topic>
        <docDate when="2002-03-15">den 15 mars</docDate>
        <status when="unknown" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GP10314</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:314 av Yvonne Andersson (kd) till utbildningsminister
          Thomas Östros om kvaliteten på svensk forskning
        </IPQ_title>
      </div>
      <div type="IPQuestionBody">
        <p xml:id="i-Mr4FYzNWqbpUiVDvsYCBkZ">
          Nyligen presenterades en ny undersökning av SUHF om den högre
          utbildningen i landet. Av den framgår att de besparingar som genomförts
          under 1990-talet har urholkat anslagen till landets högre lärosäten.
          Samtidigt har antalet studenter i det närmaste fördubblats som
          ett led i statsmakternas politik att runt hälften av svenskarna
          på sikt ska läsa på högre utbildningar. Fler har alltså blivit
          tvingade att dela på en mindre kaka.
        </p>
        <p xml:id="i-9vUZnSH92yhNyhgxapwp6T">
          Kvaliteten på svensk grundforskning tycks vara sjunkande. Orsaken
          är minskade fakultetsanslag i kombination med krav på utbildning
          av fler studenter vid universiteten. Våra professorer och docenter
          har fått allt mindre tid över till forskning. Enligt den internationella
          statistiken citeras artiklar av svenska forskare alltmer sällan.
          Kritiken ligger i linje med de slutsatser som Vetenskapsrådet
          tidigare i veckan presenterade. Där framgick att de offentliga
          medlen till forskning minskat med 1,6 miljard kronor under 1990-talet.
          Detta är djupt oroande.
        </p>
        <p xml:id="i-5SpRdAV3ypSs2Y4JfJdZuP">
          Utbildningsministern har återkommande konstaterat att Sverige
          ligger långt framme som forskningsnation. De nu redovisade undersökningarna
          visar att detta är en sanning med modifikation. Eftersom forskningen
          är underfinansierad står vi inför en begynnande forskningskollaps
          @ helt förödande för en liten nation som Sverige som är beroende
          av forskningen för att behålla sin ekonomiska standard.
        </p>
        <p xml:id="i-XEK3MQDvqj358LphjJbLmE">
          Det är inte bara Sverige som brottas med de här problemen. Men
          det är nu vi måste lösa dem. För att komma tillbaka till den nivå
          som rådde 1990 krävs ca 3 miljarder kronor. Det är ingen oöverstiglig
          summa, inte minst med tanke på att forskningen är så betydelsefull
          för vår framtid.
        </p>
        <p xml:id="i-WtbzqByyggwEM7s6uR4d2u">
          Vad avser ministern göra för att förstärka forskningen vid våra
          universitet och högskolor?
        </p>
      </div>
    </body>
  </text>
</TEI>
