<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0053">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0053</head>
        <author who="i-839FvTzHpvrdX4J7ckfWSt">Brus, Sven (kd) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>platsbrist i kommunala äldreboenden</topic>
        <docDate when="2001-11-02">den 2 november</docDate>
        <status when="2001-11-19" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GP1053</external_id>
        <debate>
          <turn when="2001-11-19 10:38:12" duration="142">Socialminister Lars Engq (S)</turn>
          <turn when="2001-11-19 10:40:30" duration="160">Sven Brus (Kd)</turn>
          <turn when="2001-11-19 10:43:06" duration="152">Socialminister Lars Engq (S)</turn>
          <turn when="2001-11-19 10:45:34" duration="207">Sven Brus (Kd)</turn>
          <turn when="2001-11-19 10:48:56" duration="152">Socialminister Lars Engq (S)</turn>
          <turn when="2001-11-19 10:51:25" duration="127">Sven Brus (Kd)</turn>
          <turn when="2001-11-19 10:53:29" duration="118">Socialminister Lars Engq (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:53 av Sven Brus (kd) till socialminister
          Lars Engqvist om platsbrist i kommunala äldreboenden
        </IPQ_title>
      </div>
      <div type="IPQuestionBody">
        <p xml:id="i-Ubnd1R5FkJWNrhmszzLZF6">
          Redan i mitten av år 2000 gjordes en kartläggning av Socialstyrelsen
          och länsstyrelserna kring tillgången på platser i särskilt boende
          för äldre i landets kommuner. Rapporten Rättssäkerheten inom äldreomsorgen
          var ett led i tillsynen inom äldreomsorgen och av denna framgick
          att de äldres boendesituation var oacceptabel. Hälften av landets
          kommuner förmådde inte tillhandahålla platser i en utsträckning
          som svarade mot behoven. Inte ens fattade biståndsbeslut kunde
          uppfyllas. Vid undersökningstillfället befann sig ca 2 800 äldre
          i landet i den situationen att man fått ett biståndsbeslut om
          särskilt boende, men ingen plats. Ytterligare ca 2 000 äldre hade
          fått sina ansökningar avslagna trots att de i själva verket bedömdes
          vara i behov av plats. Denna situation måste ses som djupt otillfredsställande
          med tanke på att de äldre personer som väntar på plats också i
          de flesta fall har mycket omfattande behov av vård, omsorg och
          trygghet.
        </p>
        <p xml:id="i-KFcLbzx4GSryQNTGu4U8ZY">
          Antalet vårdplatser i Sverige har mer än halverats sedan slutet
          av 80-talet. Minskningen av landstingsvårdens sjukhusplatser har
          inte ersatts av en utbyggnad av kommunernas särskilda boendeformer
          i en omfattning som motsvarat behoven. Följderna av dessa kraftiga
          neddragningar tydliggörs av den relaterade undersökningen och
          såväl Socialstyrelsen som länsstyrelsen anser att de äldres boendesituation
          är oacceptabel.
        </p>
        <p xml:id="i-FnW8z8dsRybCRo8vAA1JFL">
          I maj detta år ställde jag en interpellation till socialministern
          kring situationen för de äldre och den konstaterade bristen på
          vård- och boendeplatser i kommunerna. Av interpellationssvaret
          framgick att regeringen avsåg att snarast göra en uppföljande
          undersökning, vilken i sin tur skulle ligga till grund för mera
          långsiktiga överväganden. Statsrådet uttalade också vid det tillfället
          som sin uppfattning att situationen för de äldre var oacceptabel.
        </p>
        <p xml:id="i-HNPrRyogzSFu6fi1tNNuBz">
          Behovet av en värdig vård och omsorg om de äldre är en av de
          viktigaste framtidsfrågorna i vårt samhälle. Även om de äldres
          hälsa förbättras och de friska åren blir fler kommer behovet av
          särskilda boendeformer med god vård och omsorg att vara ökande
          med hänvisning till den demografiska utvecklingen de närmaste
          årtiondena. Många äldre människor känner i dag en förklarlig oro
          inför framtiden och en situation med bestående, eller t.o.m. allvarligare
          brist på platser i kommunernas särskilda boenden.
        </p>
        <p xml:id="i-LkohmWATck6mRAyzCAydvK">
          Mina frågor till socialministern blir därför dessa:
        </p>
      </div>
    </body>
  </text>
</TEI>
