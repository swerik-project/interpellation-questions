<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0039">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0039</head>
        <author who="i-8Nio1rUw3hSjL6pvCGw22Y">Hägg, Carina (s) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>kvinnornas situation i Afghanistan</topic>
        <docDate when="2001-10-24">den 24 oktober</docDate>
        <status when="2001-11-16" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GP1039</external_id>
        <debate>
          <turn when="2001-11-16 09:00:59" duration="264">Utrikesminister Anna Lin (S)</turn>
          <turn when="2001-11-16 09:05:20" duration="280">Carina Hägg (S)</turn>
          <turn when="2001-11-16 09:09:56" duration="256">Andre vice talman Eva Ze (V)</turn>
          <turn when="2001-11-16 09:14:08" duration="160">Utrikesminister Anna Lin (S)</turn>
          <turn when="2001-11-16 09:16:44" duration="274">Carina Hägg (S)</turn>
          <turn when="2001-11-16 09:21:14" duration="154">Andre vice talman Eva Ze (V)</turn>
          <turn when="2001-11-16 09:23:45" duration="143">Utrikesminister Anna Lin (S)</turn>
          <turn when="2001-11-16 09:26:05" duration="133">Carina Hägg (S)</turn>
          <turn when="2001-11-16 09:28:15" duration="131">Utrikesminister Anna Lin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:39 av Carina Hägg (s) till utrikesminister
          Anna Lindh om kvinnornas situation i Afghanistan
        </IPQ_title>
      </div>
      <div type="IPQuestionBody">
        <p xml:id="i-Kwmkz9T74pVJyJAukF2EV1">
          Afghanistan är sedan många år ett land där civilbefolkningen
          utsätts för svåra lidanden genom krig och talibanregimens förföljelser.
          Bombningarna som en följd av terrorattacken i USA har ytterligare
          ökat civilbefolkningens lidande. Detta är ett faktum alldeles
          oavsett vilken uppfattning man har om bombningarna står i överensstämmelse
          med folkrätten eller ej.
        </p>
        <p xml:id="i-6kGhqjDuwX6XQENMoXTwSH">
          Det afghanska folkets utsatta läge kan beskrivas ur många aspekter.
          Jag ska här koncentrera mig på kvinnornas situation.
        </p>
        <p xml:id="i-WcjjQU71A5KyaMvztpVcp4">
          Målet för FN:s, den svenska regeringens och olika hjälporganisationers
          arbete måste självklart vara att genom aktiva insatser efter talibanregimens
          fall bidra till att skapa ett fredligt och demokratiskt Afghanistan.
          I skapandet av ett demokratiskt Afghanistan måste kvinnorna kunna
          delta.
        </p>
        <p xml:id="i-61Vk71XqqZDJ3jKBfJtXdb">
          Kvinnorna, och barnen, var talibanernas första offer. Den segregering
          av kvinnorna som har skett är en form av apartheid. De afghanska
          kvinnorna har berövats alla mänskliga rättigheter @ rätten till
          utbildning, till hälsovård, till att arbeta och försörja sig och
          sina barn, rätten att yttra sig offentligt och att fritt röra
          sig i sitt land. De får inte klä sig som de vill och de får inte
          visa sina ansikten.
        </p>
        <p xml:id="i-6ZnJ1kf1UstAKpVBdz2Lcz">
          Civilbefolkningen i Afghanistan har utsatts för svåra lidanden
          men kvinnorna har drabbats hårdast. Hälsa, kaloriintag, dödlighet
          @ vad vi än tittar på är kvinnorna mest utsatta.
        </p>
        <p xml:id="i-2GgAtnoCRQY2BtwuKx4KnL">
          Sverige är ett av världens mest jämställda länder. Vi kan inte
          nöja oss med att arbeta för jämställdhet i vårt eget land. Vi
          har också en plikt att stödja kvinnor i andra länder, särskilt
          i länder som Afghanistan där kvinnoförtrycket är så starkt.
        </p>
        <p xml:id="i-Eg5T8DjbdiLKwT53NPGNRn">
          När talibanregimen har fallit och arbetet inleds att stödja skapandet
          av ett demokratiskt Afghanistan är det alltså nödvändigt att lyfta
          fram kvinnornas situation. Vi ska inte ha ambitionen att överföra
          den svenska jämställdhetsmodellen till Afghanistan. Utgångspunkten
          ska vara de förutsättningar som råder i landet.
        </p>
        <p xml:id="i-Q7aiuu5QddRBdWtcbLoPi2">
          Men i de förutsättningarna ingår att kvinnorna ska ha en självklar
          plats när det framtida Afghanistan utformas. Det förtryck av landets
          kvinnor som talibanerna utövar är ingen del av landets kultur
          eller traditioner.
        </p>
        <p xml:id="i-PTBswBzWRYVWxoTkCfZn8E">
          I dag talar man om att hela befolkningen måste vara representerad
          i den framtida regeringen. Men vad som då avses är hela den manliga
          befolkningen. Kvinnorna är uteslutna från de samtal som pågår.
        </p>
        <p xml:id="i-Bwy9YXa8Qdad5HqMePoTFZ">
          Många vill sammankalla en nationalförsamling för att organisera
          ett Afghanistan efter talibanerna. En annan möjlighet är att FN
          under en övergångsperiod tar ansvar för landet. Oavsett vilken
          lösning man väljer måste ett visst antal platser reserveras för
          kvinnorna. Den linjen måste Sverige och den svenska regeringen
          med kraft driva.
        </p>
        <p xml:id="i-51cZNyZG2JNufrJ6kC3rtD">
          Jag vill fråga utrikesminister Anna Lindh vilka insatser den
          svenska regeringen är beredd att göra för att kvinnorna ska få
          sin rättmätiga plats i Afghanistans framtida regering.
        </p>
      </div>
    </body>
  </text>
</TEI>
