<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0004">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0004</head>
        <author who="i-EANGVQ7bBDvQLJRQXHptPX">Johansson, Kenneth (c) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>subventionerad hemservice för pensionärer</topic>
        <docDate when="2001-09-18">den 18 september</docDate>
        <status when="2001-10-16" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GP104</external_id>
        <debate>
          <turn when="2001-10-16 14:28:35" duration="572">Socialminister Lars Engq (S)</turn>
          <turn when="2001-10-16 14:38:02" duration="638">Kenneth Johansson (C)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:4 av Kenneth Johansson (c) till socialminister
          Lars Engqvist om subventionerad hemservice för pensionärer
        </IPQ_title>
      </div>
      <div type="IPQuestionBody">
        <p xml:id="i-HetLQsxtiWP947ShrmayS5">
          Kommunernas ansträngda ekonomi och ett ökat antal äldre har lett
          till att hemtjänsten har utvecklats från något av en allmän hemservice
          till att kommunerna begränsar sina insatser till i första hand
          de allra nödvändigaste omvårdnadsinsatserna. Denna begränsning
          försvårar för många äldre människor med välfärdsförluster och
          sänkt livskvalitet som resultat. Många pensionärshushåll som inte
          får hemtjänst har ju ändå behov av service som t.ex. hjälp med
          grundlig städning, putsa fönster, skotta snö och handla.
        </p>
        <p xml:id="i-99eHu1rJ7WuKFHqhnNZhpL">
          Centerpartiet har under en följd av år lagt förslag i riksdagen
          om att utveckla hemservicesektorn för äldre. Vårt förslag är att
          utveckla en form av hemservicecheckar för pensionärshushåll. Vår
          tanke är att erbjudandet ska omfatta alla pensionärshushåll, förtids-
          och folkpensionärer, och ska gälla för alla normalt förekommande
          tjänster i hemmet. Det som redan förekommer inom den behovsprövade
          hemtjänsten ska inte ingå i systemet. Vårt förslag är ett viktigt
          komplement till hemtjänsten, bidrar till ökad livskvalitet genom
          ökad trygghet i det egna hemmet. Anhörigas tid kan användas till
          annat än praktiska sysslor. En generell välfärdspolitik med ökade
          möjligheter till service i hemmet kommer att på sikt leda till
          att färre pensionärer behöver kommunens insatser.
        </p>
        <p xml:id="i-S1FhSLAQ67YVZJrN4LCCBQ">
          Jag har även tagit del av den utvärdering som gjorts av Kommunals
          försöksprojekt med subventionerad hemservice (80+) i Örebro. De
          kallar den, helt riktigt, "en billig välfärds- och valfrihetsreform".
          Mycket stämmer väl med intentionerna i Centerpartiets förslag.
          Jag har också, till min glädje, sett en del positiva uttalanden
          från socialministerns sida beträffande subventionerad hemservice.
        </p>
        <p xml:id="i-PHKs1stiExWfMz94HLCXSR">
          Mina frågor till socialministern:
        </p>
        <p xml:id="i-Uv3YWYFxBxqAf86FAkPFzY">
          Avser socialministern att utveckla ett system med subventionerad
          hemservice alternativt hemservicecheckar?
        </p>
        <p xml:id="i-XUPfowZyVK7wB2Q2Vp8svJ">
          Avser socialministern att avsätta ekonomiska medel för ändamålet?
        </p>
        <p xml:id="i-5cpg3dB6BENZVsSk2DfSsj">
          Vilka åtgärder i övrigt avser socialministern vidta för att möjliggöra
          för pensionärerna att komplettera kommunernas hemtjänst?
        </p>
      </div>
    </body>
  </text>
</TEI>
