<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0315">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0315</head>
        <author who="i-4htYS85JpBwxyYZ32aVtBc">Tjernberg, Gunilla (kd) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>specialdestinerade medel till förskolan</topic>
        <docDate when="2002-03-15">den 15 mars</docDate>
        <status when="unknown" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GP10315</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:315 av Gunilla Tjernberg (kd) till utbildningsminister
          Thomas Östros om specialdestinerade medel till förskolan
        </IPQ_title>
      </div>
      <div type="IPQuestionBody">
        <p xml:id="i-UfrrSc4KkjoeMUeRkePiuk">
          Under 1990-talets krisår minskade personalen i de flesta skolor
          runtom i landet. Kommunernas ekonomier var ur balans och de tvingades
          att spara på alla områden. I skolorna drogs det in tjänster såväl
          bland lärare och specialpedagoger som kuratorer och skolsköterskor.
        </p>
        <p xml:id="i-YhtvsFdAy8rVL92bdQyT6">
          Sedan krisåren har de flesta kommuners ekonomier förbättrats
          och de kommunala verksamheterna förstärkts. På många håll finns
          dock fortfarande en personalbrist i skola och förskola. För att
          råda bot på detta beslutade regeringen att ge kommunerna öronmärkta
          resurser till personalförstärkningar. Vi kristdemokrater hade
          föredragit att resurserna tillfallit kommunerna utan öronmärkning,
          då hade kommunerna själva fått avgöra var de bäst behövs. Det
          finns säkert exempel på skolor där behovet av t.ex. läroböcker
          är större än behovet av en ny lärare. Trots att resurserna är
          kraftigt centralstyrda är de dock ett välkommet tillskott i de
          flesta kommuner och skolor.
        </p>
        <p xml:id="i-SsNdyzKRW9T2WaNspDUTvw">
          Vissa kommuner har haft fortsatta ekonomiska underskott under
          1990-talet. Regeringen har därför ställt hårda krav på att dessa
          kommuner ska få sina ekonomier i balans, vilket krävt besparingar
          på den kommunala verksamheten. De specialdestinerade bidragen
          får dock inte användas för att ersätta tjänster som kommunen tidigare
          dragit in. Det innebär att de kommuner som, på regeringens uppmaning,
          tvingats göra besparingar under senare år får ingen del av de
          extra resurserna. Detta trots att det kanske är dessa kommuner
          som har det största behovet. De uteblivna resurserna drabbar naturligtvis
          skolorna och i förlängningen skolbarnen.
        </p>
        <p xml:id="i-8yH2GC24Qxk161NBY2jXMD">
          Vad avser statrådet göra för de kommuner som inte får del av
          de specialdestinerade resurserna till skola och förskola?
        </p>
      </div>
    </body>
  </text>
</TEI>
