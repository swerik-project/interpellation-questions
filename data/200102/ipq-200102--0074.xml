<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0074">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0074</head>
        <author who="i-62beZab5asYtPmcYVDdXC5">Söderqvist, Nils-Erik (s) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>EU-skatter på  alkoholdrycker</topic>
        <docDate when="2001-11-14">den 14 november</docDate>
        <status when="2001-11-26" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GP1074</external_id>
        <debate>
          <turn when="2001-11-26 12:15:39" duration="168">Finansminister Bosse Rin (S)</turn>
          <turn when="2001-11-26 12:18:23" duration="182">Nils-Erik Söderqvist (S)</turn>
          <turn when="2001-11-26 12:21:22" duration="227">Carl Erik Hedlund (M)</turn>
          <turn when="2001-11-26 12:25:06" duration="212">Finansminister Bosse Rin (S)</turn>
          <turn when="2001-11-26 12:28:34" duration="298">Nils-Erik Söderqvist (S)</turn>
          <turn when="2001-11-26 12:33:28" duration="128">Carl Erik Hedlund (M)</turn>
          <turn when="2001-11-26 12:35:33" duration="169">Finansminister Bosse Rin (S)</turn>
          <turn when="2001-11-26 12:38:19" duration="147">Nils-Erik Söderqvist (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:74 av Nils-Erik Söderqvist (s) till finansminister
          Bosse Ringholm om EU-skatter på alkoholdrycker
        </IPQ_title>
      </div>
      <div type="IPQuestionBody">
        <p xml:id="i-Wa3U6fNpBj6QLfXBnaxT2i">
          I ett antal dokument har Sverige slagit fast att vi kommer att
          driva kravet på en ansvarsfull och restriktiv, europeisk alkoholpolitik
          med utgångspunkt i EU:s kompetensområden om folkhälsa. Inom EU
          finns för närvarande en minimibeskattning för öl och spritdrycker,
          medan den för vin är noll. Det senare kan ses som en konsekvens
          av att vissa EU-länder snarare betraktar vin som ett livsmedel
          än som alkoholdryck.
        </p>
        <p xml:id="i-YAHPpxCcZFpChTKV6hXinx">
          Nu bereds ett arbete inom den europeiska kommissionen med ett
          förslag att införa såväl ett gemensamt golv som tak för alkoholbeskattningen.
          Skulle ett gemensamt tak för alkoholbeskattningen vinna gehör
          i Europeiska unionen kan vi förvänta oss ökade inte minskade alkoholskador
          och samhällskostnader.
        </p>
        <p xml:id="i-89d4cQHTg2Zhe766ea2F5k">
          Internationellt sett är de svenska punktskattenivåerna relativt
          höga, men samtidigt kan vi peka på vår relativt begränsade omfattning
          av alkoholskador. Det finns ett starkt samband mellan dessa båda
          faktorer. Alkoholskatterna är viktiga ur flera aspekter. Dels
          som dämpande av konsumtion, för att därmed minska skadorna och
          dels som följdeffekt för samhällets kostnader vad gäller alkoholkonsumtion.
          Men det skattesystem som nu diskuteras inom EU riskerar att leda
          till såväl ökade alkoholskador som ökade kostnader i samma takt
          som alkoholskatterna minskar. EU:s inre marknad med regler för
          konkurrens på lika villkor och EU:s folkhälsopolitik riskerar
          därmed att regelbundet komma i konflikt med varandra.
        </p>
        <p xml:id="i-Bm7JySTuGt2DCz3Z2hppfE">
          Givetvis uppstår stora skillnader när olika skattesystem ska
          mötas. Vi måste ha förståelse för att det, inom en gemensam marknad,
          måste finnas ett visst mått av närmande inom vissa områden. Vi
          måste även ta i beaktande att den europeiska alkoholindustrin
          är storproducent av många alkoholsorter och är därmed en stark
          lobbygrupp som givetvis verkar för låg beskattning av alkohol.
        </p>
        <p xml:id="i-545PUkhXDZt7Qib2Bd5Rvk">
          Av den konsekvensutredning som Folkhälsoinstitutet genomfört,
          och som överlämnades till Socialdepartementet år 2000, framgår
          vilka allvarliga konsekvenser en skattesänkning kan komma att
          få. I utredningen konstateras bl.a. "Ökningen i totaldödlighet
          på grund av en ökad alkoholkonsumtion blir sannolikt avsevärd:
          500@1 000 ytterligare dödsfall i det gynnsammaste alternativet
          och betydligt mera i de övriga." Enligt den bedömningsgrund som
          Folkhälsoinstitutets utredning utgår ifrån kommer antalet döda
          i alkoholrelaterade sjukdomar, skador och olyckor att öka ytterligare.
        </p>
        <p xml:id="i-LwaoLLgRH81WzzhQLNb1QS">
          Inför Sveriges anslutning till EU, presenterade CAN (Centralförbundet
          för alkohol- och narkotikaupplysning) en internationellt ledd
          studie om konsekvenserna i Sverige av en prismässig respektive
          regelmässig anpassning till dansk, respektive tysk nivå av den
          svenska alkoholpolitiken. Studien visade en mycket kraftig ökning
          av skadebilden.
        </p>
        <p xml:id="i-EGnWUq4pLvuFZmG5PnrH8K">
          Med hänsyn till de förslag som för närvarande bereds i Europeiska
          kommissionen är det angeläget att finansministern redovisar den
          svenska regeringens överväganden i beredningsarbetet inför eventuella
          rådsbeslut beträffande skattesatser på alkohol.
        </p>
        <p xml:id="i-B93SXf1gsJCZRs6W6ttUF2">
          Med anledning av ovanstående vill jag fråga finansministern om
          den svenska regeringen anser det rimligt att acceptera en av EU
          formellt fastställd högsta skattesats för alkoholdrycker.
        </p>
      </div>
    </body>
  </text>
</TEI>
