<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0295">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0295</head>
        <author who="i-4HwVdTBbapZ5KwNJtKs6Ux">Andersson, Marianne (c) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>säkerhetsrådets resolution 1325</topic>
        <docDate when="2002-03-08">den 8 mars</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GP10295</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:295 av Marianne Andersson (c) till utrikesminister
          Anna Lindh om säkerhetsrådets resolution 1325
        </IPQ_title>
      </div>
      <div type="IPQuestionBody">
        <p xml:id="i-WfT79nE8vSPQzxBubdaDkb">
          Förenta nationerna, FN, har på många olika sätt arbetat med kvinnors
          rättigheter och skyldigheter. Det har också givit resultat. Men
          de olika beslut som fattats av FN:s generalförsamling, säkerhetsråd,
          av FN speciellt anordnade konferenser m.m. har föregåtts av medlemsländers
          och frivilliga organisationers intensiva opinionsbildande verksamhet.
        </p>
        <p xml:id="i-225tQsK1WE7Q4LZbfJW3ES">
          Som exempel kan nämnas av FN anordnade kvinnokonferenser i Rio,
          Köpenhamn, Nairobi, Beijing, New York m.fl. I sammanhanget bör
          också nämnas Konferensen i Wien 1993 om mänskliga rättigheter.
        </p>
        <p xml:id="i-SovwTnEqJEsEcZX2BRGTsn">
          De dokument som berör kvinnors rättigheter och skyldigheter och
          som antagits av FN är bl.a. annat FN:s stadgar, FN:s allmänna
          förklaring om de mänskliga rättigheterna, (Human Rights/Convention
          1948), Convention on the Political Rights of Women, UN, 52, Convention
          on the Elimination of All Forms of Discrimination against Women
          CEDAW, UN, 93, Declaration on the Elimination of Violence against
          Women UN, 93, World Conference on Human Rights, Vienna Declaration
          and Programme of Action, A/CONF.157/23, 12 July 1993, Beijing,
          Resolution 1325 (2000), adopted by the Security Council on 31
          October 2000.
        </p>
        <p xml:id="i-THyYfiyx9S2kAYiWiyxyFh">
          FN har således i olika sammanhang lyft fram kvinnans situation
          och även pekat på olika möjligheter för medlemsländerna att arbeta
          för att ta till vara kvinnors kunskaper, resurser och möjligheter
          samt för att ändra den nedvärderande synen på kvinnan. Trots detta
          är kvinnan långt ifrån jämställd med mannen. Som exempel kan nämnas
          den ojämlika utbildningen, könsstympning, hedersmord, hiv/aids,
          prenatal könsdiskriminering, slaveri, prostitution, trafficking,
          systematiska våldtäkter, löneskillnader mellan kvinnor och män,
          kvinnors låga representation vad gäller högre poster inom näringslivet
          etc. Det behövs kunskap och insikt om gender-perspektivet.
        </p>
        <p xml:id="i-RzhWMUbDt3P5zoggyUnHHS">
          De resolutioner, konventioner och deklarationer som utarbetas
          och antas måste även vara tydliga, så att de inte kan missförstås.
          Det finns anledning att exempelvis särskilt fundera över Artikel
          1 FN:s Allmänna förklaring om de mänskliga rättigheterna. Där
          står att "alla människor är födda fria och lika i värde och rättigheter.
          De är utrustade med förnuft och samvete och bör handla gentemot
          varandra i en anda av broderskap."
        </p>
        <p xml:id="i-HHKNFnaKb3QgrQX56vipeb">
          Genom att ordet "broderskap" (brotherhood) används anser många
          kvinnor att orden i portalparagrafen inte gäller dem. Broderskap
          är en speciell manlig företeelse. Genom detta enda lilla ord omfattas
          inte hälften av mänskligheten av de mänskliga rättigheterna. Först
          genom tillägget i Wien 1993 inkluderades kvinnor i alla mänskliga
          rättigheter.
        </p>
        <p xml:id="i-Q4DcGUZP2H41JpPksoJP6m">
          Den senast framtagna handlingen, som gäller kvinnors situation,
          är Resolution 1325/2000. Den antogs av FN:s säkerhetsråd den 31
          oktober 2000. Den belyser bl.a. kvinnors viktiga roll vid förebyggandet
          av konflikter och i arbete för fred. Den pekar också på vikten
          av att kvinnor på jämlika villkor deltar och engageras fullt ut
          i alla insatser för försvar och bevarande av fred och säkerhet
          samt behovet av att öka deras roller gällande att fatta beslut,
          konfliktförebyggande verksamhet och lösningar av problem. Men
          för att kvinnor ska fullt ut kunna delta i fredsdarbete fordras
          garantier för deras skydd och säkerhet. Samtidigt måste arbetet
          med att höja kvinnans status intensifieras.
        </p>
        <p xml:id="i-Gn1drbAek3LdNLDB6FDTME">
          Resolution 1325 är främst en handlingsplan inom FN-systemet,
          men där ingår också punkter som riktar sig till medlemsländerna.
          Det finns därför anledning att inrätta en uppföljningsmekanism
          gällande resolution 1325. I uppföljningen av CEDAW-konventionen
          finns exempel på hur en uppföljning kan gå till och avrapporteras
          till medlemsländerna. Mål och tidsramar kan fastställas, parallellbevakning
          inrättas och rapporteringen bli bättre. Det skulle ge en ökad
          press på länderna då ingen vill framstå som ett land som inte
          följer FN:s resolution.
        </p>
        <p xml:id="i-BpW7y5Y4yhokheHGMn8dUL">
          För en kraftfull markering av kvinnans betydelse i fredsarbete
          på olika plan och nivåer i krisdrabbade länder är det därför angeläget
          att Sverige i EU arbetar för att en uppföljningsmekanism av resolution
          1325 kommer till stånd.
        </p>
        <p xml:id="i-HgTyyix5hgC3YrZ9rfaQXR">
          Resolution 1325 ger stöd för att i de sammanhang där exempelvis
          Sverige medverkar vid fredssamtal måste Sverige också bevaka att
          kvinnors medverkan ökar i arbetet på samtliga nivåer för att lösa
          konflikten. Detta uppdrag gäller både då svenska delegater deltar
          i fredssamtalen och/eller då Sverige helt eller delvis finansierar
          sådana samtal.
        </p>
        <p xml:id="i-MiqJRvrAxstUct7d23zhrs">
          I svensk jämställdhetspolitik har mainstreaming lyfts fram som
          ett verktyg. Mångas erfarenheter är att det verktyget är för svagt
          i exempelvis krigs- och konfliktområden, där kvinnor är utestängda
          från att delta i beslutsfattandet. Där kommer att behövas ett
          annat instrument/system för att kvinnor ska komma med och också
          ges resurser för det fredsbyggande arbetet.
        </p>
        <p xml:id="i-8UvZgyKaX2693wNn8DfwWz">
          Som exempel kan nämnas att CEDAW-konventionen stadgar i artikel
          4 att "vidtagande av särskilda åtgärder för att påskynda faktisk
          jämställdhet mellan män och kvinnor skall inte betraktas såsom
          diskriminering enligt denna konvention..." Förutom att ge finansiella
          resurser kan det därför också bli nödvändigt att kräva kvotering
          enligt ovanstående CEDAW-artikel.
        </p>
        <p xml:id="i-MdNjwVGNzYPGNLfGFAk3Kx">
          Mina frågor till utrikesministern är:
        </p>
        <p xml:id="i-7yaCyu7ySE1uCL22PAZ5i5">
          Hur avser utrikesministern arbeta för att framtida dokumenttexter
          blir könsneutrala?
        </p>
        <p xml:id="i-PkbxYD3VT1Jz9awPC8YSKm">
          På vilket sätt kommer utrikesministern att arbeta för att resolution
          1325/2000 implementeras i freds-och konfliktförebyggande arbete?
        </p>
        <p xml:id="i-JvFQra8CmZB7G8khV6neBB">
          Är utrikesministern beredd att verka för att en uppföljningsmekanism
          inrättas för att följa tillämpningen av resolution 1325?
        </p>
        <p xml:id="i-X824chZeDSzcdkHs98RgxM">
          På vad sätt ämnar utrikesministern verka för att representationen
          av kvinnor ökar vid svenska delegationer för freds- och konfliktförebyggande
          arbete?
        </p>
        <p xml:id="i-8yBxJ7kZU1mfnB8QwgDTtQ">
          På vad sätt tänker utrikesministern arbeta för att ett mer kraftfullt
          instrument än mainstreaming används för att öka kvinnors representation
          vid freds- och konfliktförebyggande samtal/arbete?
        </p>
      </div>
    </body>
  </text>
</TEI>
