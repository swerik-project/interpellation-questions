<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0068">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0068</head>
        <author who="i-T9dFBJ1pv742mQeG3uLBtA">Viklund, Margareta (kd) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>de hemlösa</topic>
        <docDate when="2001-11-09">den 9 november</docDate>
        <status when="2001-11-26" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GP1068</external_id>
        <debate>
          <turn when="2001-11-26 11:52:06" duration="178">Socialminister Lars Engq (S)</turn>
          <turn when="2001-11-26 11:55:00" duration="214">Margareta Viklund (Kd)</turn>
          <turn when="2001-11-26 11:58:30" duration="206">Marianne Samuelsson (Mp)</turn>
          <turn when="2001-11-26 12:01:52" duration="264">Socialminister Lars Engq (S)</turn>
          <turn when="2001-11-26 12:06:13" duration="236">Margareta Viklund (Kd)</turn>
          <turn when="2001-11-26 12:10:05" duration="114">Marianne Samuelsson (Mp)</turn>
          <turn when="2001-11-26 12:11:55" duration="94">Socialminister Lars Engq (S)</turn>
          <turn when="2001-11-26 12:13:25" duration="138">Margareta Viklund (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:68 av Margareta Viklund (kd) till socialminister
          Lars Engqvist om de hemlösa
        </IPQ_title>
      </div>
      <div type="IPQuestionBody">
        <p xml:id="i-Kg9GNAFkPmkoMj2wdZe8eX">
          Enligt Socialstyrelsen definieras hemlösa som "personer som saknar
          egen eller förhyrd bostad och som inte bor i något stadigvarande
          inneboendeförhållande samt är hänvisade till tillfälliga boendealternativ
          eller är uteliggare. Till de hemlösa räknas således personer som
          bor på institutioner eller härbärgen och som inte har någon bostad
          ordnad vid en eventuell utskrivning. Till de hemlösa räknas också
          personer som tillfälligt bor hos kompisar eller bekanta. Däremot
          räknas inte personer som hyr i andra hand, eller som bor inneboende
          hos någon anhörig eller nära släkting."
        </p>
        <p xml:id="i-DTWdAE4ZGpo2SKHNQuUxrJ">
          Undersökningar pekar på att ca 5 000 människor i Storstockholm
          saknar eget tak över huvudet. Av dem är några hundra uteliggare
          @ både män och kvinnor. Enligt Situation Stockholm, de hemlösas
          tidning i Stockholm, är antalet hemlösa i hela landet mellan 8
          000 och 10 000 personer.
        </p>
        <p xml:id="i-3n1cQxDg1MYXJZo9FkMzZ8">
          Enligt Kommittén för hemlösa (SOU 2000:14) finns drygt 1 000
          hemlösa i Göteborg. I Malmö finns 480 hemlösa, enligt statistik
          från kommunens hemsida. Länsstyrelsen befarar dock att mörkertalet
          är stort. Enligt kommittén för hemlösa har förutom de nämnda områdena
          nio kommuner redovisat mer än 100 hemlösa (våren 1999), nämligen
          Norrköping, Helsingborg, Västerås, Uppsala, Södertälje, Jönköping,
          Eskilstuna, Lund och Linköping.
        </p>
        <p xml:id="i-FWmVvceWShJx2McMMZ1p1P">
          Missbruk, skilsmässa, psykisk sjukdom eller personlig konkurs
          är enligt tidningen Situation Stockholm, några av de vanligare
          anledningarna till hemlöshet. Bland de hemlösa kvinnorna har i
          dag 54 % psykiska sjukdomar. Motsvarande siffra för män är 38
          %. Antalet psykiskt sjuka bland de hemlösa är därmed mer än dubbelt
          så stort som 1993 då drygt 16 % var psykiskt sjuka, dvs. före
          den s.k. psykiatrireformen. 40 % har sjukbidrag eller är förtidspensionerade.
          Uppgift om andelen hemlösa med hiv/aids saknas.
        </p>
        <p xml:id="i-2KpNve4xC4DLF5nPztzueF">
          Antalet hemlösa minskade under 1970-talet, men har nu ökat igen.
          Den främsta orsaken till minskningen var i första hand att det
          byggdes fler bostäder, framför allt inom ramen för det s.k. miljonprogrammet.
        </p>
        <p xml:id="i-MdL4PzAsAP58LnAWSKMHJR">
          Samtidigt fick gruppen ensamstående hemlösa större möjlighet
          att efterfråga bostad eftersom bostadskostnaden lades in i socialbidragsnormen.
          Också den ökade förtidspensioneringen av socialt utsatta och införandet
          av mer generösa kommunala bostadstillägg gjorde att dessa grupper
          aktivt kunde efterfråga en bostad.
        </p>
        <p xml:id="i-7w7UQnATbp5uxRHq33grmj">
          Förmågan att inte kunna kontrollera alkohol- och narkotika är
          en annan betydelsefull faktor för hemlöshet och kan inte nog understrykas.
          År 1999 är procentandelen män med missbruk 81 % jämfört med 59
          % bland kvinnor.
        </p>
        <p xml:id="i-2aqevHMD27V5y63TXYiw61">
          Det är alkohol och narkotika som är den helt dominerande orsaken
          till den stora överdödligheten bland hemlösa, också bland de hemlösa
          som primärt har psykiatriska problem. En viktig negativ lärdom
          av 1970-talets program var att man inte kontrollerade droganvändningen.
          Detta ledde till att dödligheten bland hemlösa var högre på 1970-talet
          än på 1960-talet trots att vårdens materiella standard hade förbättrats
          avsevärt.
        </p>
        <p xml:id="i-2gUB17o7HRf3d5UjYA5wdu">
          Det är en skamfläck för Sverige och den förda politiken att så
          många människor i vår huvudstad och vårt land är hemlösa. Alla
          människor har rätt till tak över huvudet och rätt att få kalla
          en plats för sitt hem. Tillgången på bostäder och möjligheten
          att efterfråga bostäder samt tillgången till institutioner för
          den begränsade grupp som inte klarar att bo i en egen bostad är
          en avgörande faktor för hemlösheten.
        </p>
        <p xml:id="i-GX2saiesPqfbuGTtZiXZKF">
          När nu så många människor har lämnats utanför välfärdssystemet,
          hälso- och sjukvården och socialvården är det mer än berömvärt
          att det finns frivilliga organisationer som åtminstone till viss
          del kan träda in i deras ställe. Men det ansvar som välfärdsstaten
          har mot även de mest utsatta och svagaste i samhället går inte
          att komma ifrån. Problemet med hemlöshet går att lösa och måste
          lösas. En handlingsplan och ett åtgärdsprogram måste därför utformas
          i samverkan mellan staten, landstingen och kommunerna, där de
          olika huvudmännens ansvarsområden tydligt klargörs.
        </p>
        <p xml:id="i-4fHYGPbf2PmuZBaF5aCGRA">
          Den erfarenhet som finns av goda behandlings- och vårdresultat
          måste tas till vara i ett aktivt arbete för de hemlösa. De hemlösa
          måste också ha möjlighet att göra sina röster hörda och själva
          kunna medverka aktivt vid utformningen av sin eventuella vård
          och behandling. Delaktighet ingår i begreppen demokrati och mänskliga
          rättigheter.
        </p>
        <p xml:id="i-G9RgRc5abVHpDYPT12qm99">
          Mina frågor till socialministern:
        </p>
        <p xml:id="i-NK8HwY9gUbGnz6PLS5S5hA">
          Vilka åtgärder tänker ministern vidta för att komma till rätta
          med de hemlösas situation?
        </p>
        <p xml:id="i-TbYKnMjWYB4QnRmh9Evrby">
          På vad sätt tänker regeringen i ett aktivt arbete för de hemlösa
          ta till vara de goda behandlings- och vårdresultat som finns?
        </p>
        <p xml:id="i-2sNwBMS4pcnqB2uqjTZea2">
          Är ministern beredd att i samverkan med bl.a. kommuner och landsting
          utforma en handlingplan för att klargöra de olika huvudmännens
          ansvar och för att komma till rätta med de hemlösas situation
          i vårt land?
        </p>
      </div>
    </body>
  </text>
</TEI>
