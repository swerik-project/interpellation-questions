<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0027">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0027</head>
        <author who="i-5CH7vHLGXLfDB5Tn7xx95V">Holma, Siv (v) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>flygtrafik till och från Kiruna</topic>
        <docDate when="2001-10-16">den 16 oktober</docDate>
        <status when="2001-10-30" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP1027</external_id>
        <debate>
          <turn when="2001-10-30 14:01:51" duration="207">Näringsminister Björn (S)</turn>
          <turn when="2001-10-30 14:05:14" duration="289">Siv Holma (V)</turn>
          <turn when="2001-10-30 14:09:59" duration="1297">Kristina Zakrisson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:27 av Siv Holma (v) till näringsminister
          Björn Rosengren om flygtrafik till och från Kiruna
        </IPQ_title>
      </div>
      <div type="IPQuestionBody">
        <p xml:id="i-Y9hBsfN91xzushtZuUUuii">
          I regionalpolitiska propositionen 2001/02:4 anges hur en politik
          för tillväxt och livskraft ska uppnås i hela landet. Propositionen
          poängterar att ansvaret för att målet för den regionala uvecklingen
          bör också finnas i transportpolitiken. Vidare att statliga myndigheter
          ska inom sina verksamhetsområden verka för att de regionalpolitiska
          målen uppnås.
        </p>
        <p xml:id="i-UWNLW2G8awao9Zo9YMHHGb">
          I infrastrukturpropositionen 2001/02:20 Infrastruktur för ett
          långsiktigt hållbart transportsystem framgår under avsnittet 7.7
          Minskande konkurrens inom inrikesflyget "att när inrikesflyget
          avreglerades innebar den fria prissättningen och rätten att fritt
          träda ut och in på marknaden att lönsamma linjer kunde överges."
          Konsekvensen har blivit att kommunerna i skogslänen ansett sig
          tvingade till att ta finansieringsansvaret av regionalpolitiskt
          motiverad men företagsekonomiskt olönsam flygtrafik. Vidare framkommer
          att regeringen givit ett uppdrag den 31 maj 2001 till Luftfartsverket
          om att bl.a. utreda förutsättningarna för en utvidgad upphandling
          av flygtrafik.
        </p>
        <p xml:id="i-BE9xiE49BpMsjAn91H4mTd">
          När det gäller kommunala flygplatser har ett upphandlingsförfarande
          startat där Rikstrafiken ges ett särskilt ansvar att trygga flygtrafiken
          på vissa av de kommunala flygplatserna i Norrlands inland.
        </p>
        <p xml:id="i-NAuBT5gKoge8QuFdAphaJ4">
          Trots dessa uppräknade positiva regionalpolitiska insatser har
          akuta problem uppstått för flygtrafiken på Kiruna.
        </p>
        <p xml:id="i-WApy2T4jcqrEb4GxZj3oqs">
          Enligt tidningsuppgifter i Norrbotten har Skyways planer på att
          lägga ned sin flygtrafik på Kiruna fr.o.m. den 1 november i år.
          Också SAS har ifrågasatt den tidiga turen från Kiruna och den
          sena turen från Stockholm. Orsaken till att SAS funderar på att
          ompröva sina linjer är den nedgång i flygtrafiken som skett efter
          terrorattacken mot USA i september. Det skulle alltså finnas "dramatiska
          förändringar" som skäl för att lägga ned Kirunatrafiken helt och
          hållet efter oktober månad 2002.
        </p>
        <p xml:id="i-MSV5CkcADK7hm4h616Wzn1">
          Flygbolaget Skyways har meddelat att de avvaktar med att fatta
          beslut om nedläggning av flygförbindelsen Kiruna@Gällivare@Luleå.
          Skyways förhandlar för närvarande med Kiruna kommun och flygrådet
          i Kiruna. Troligtvis handlar det om att det behövs någon form
          av finansiell garanti för att flygbolaget ska kunna upprätthålla
          sina flyglinjer.
        </p>
        <p xml:id="i-7CFqwY54DTWMoBA7Nxc9Gy">
          Kiruna flygråd har tillsatt en särskild arbetsgrupp som ska arbeta
          för att SAS och Skyways flyglinjer inte läggs ned. Till detta
          kan tilläggas att Kiruna har de senaste sex åren ökat markant
          sitt flygpassagerarantal. Inte sedan 1990 har passagerarantalet
          varit så högt som nu.
        </p>
        <p xml:id="i-MmkBgZRDicY1u3SyeSev3f">
          Samtidigt som flygbolag aviserar nedläggning av flyglinjer i
          Kiruna kan man i länstidningarna läsa att Luleå kan utöka antalet
          flygturer mellan Luleå och Stockholm.
        </p>
        <p xml:id="i-5ZuFjKDG5qtAxUfWzyooeP">
          Sammanfattningsvis har Kirunas flygtrafik fått akuta problem
          som behöver få en snabb lösning. Det behöver också vidtas åtgärder
          på lång sikt.
        </p>
        <p xml:id="i-DwmC1XjT25Q1VL17J8zQZu">
          Jag vill fråga näringsministern följande:
        </p>
        <p xml:id="i-NFkBj9b6zn7bwwDvUapRyK">
          1. Vilka åtgärder avser näringsministern att vidta för att trygga
          de nuvarande flyglinjerna till och från Kiruna?
        </p>
        <p xml:id="i-YSSvhUFq4ot49gX5ViyKq3">
          2. Kan en samordning av upphandlingen av kommunal och statlig
          flygtrafik för den interna norrlandstrafiken vara en möjlig lösning
          för att långsiktigt trygga även de nämnda flygturerna till och
          från Kiruna?
        </p>
      </div>
    </body>
  </text>
</TEI>
