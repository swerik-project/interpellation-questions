<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0432">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0432</head>
        <author who="i-C44sMEE9ocAndjedeN9fLp">Ruwaida, Yvonne (mp) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>USA:s nya utrikespolitiska agenda</topic>
        <docDate when="2002-04-26">den 26 april</docDate>
        <status when="2002-06-03" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GP10432</external_id>
        <debate>
          <turn when="2002-06-03 11:52:26" duration="245">Utrikesminister Anna Lin (S)</turn>
          <turn when="2002-06-03 11:56:27" duration="258">Yvonne Ruwaida (Mp)</turn>
          <turn when="2002-06-03 12:00:41" duration="158">Utrikesminister Anna Lin (S)</turn>
          <turn when="2002-06-03 12:03:15" duration="258">Yvonne Ruwaida (Mp)</turn>
          <turn when="2002-06-03 12:07:29" duration="186">Utrikesminister Anna Lin (S)</turn>
          <turn when="2002-06-03 12:10:31" duration="136">Yvonne Ruwaida (Mp)</turn>
          <turn when="2002-06-03 12:12:43" duration="92">Utrikesminister Anna Lin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:432 av Yvonne Ruwaida (mp) till utrikesminister
          Anna Lindh om USA:s nya utrikespolitiska agenda
        </IPQ_title>
      </div>
      <div type="IPQuestionBody">
        <p xml:id="i-3f8VWeipvc3n12YS7ATeYc">
          Efter terrorattackerna mot New York och Washington den 11 september
          förra året slöt nästan hela världen upp bakom en sårad och skakad
          amerikansk nation. Det var både naturligt och riktigt.
        </p>
        <p xml:id="i-SbTP7fTv4CS5TjhYpHJuxZ">
          När tusentals oskyldiga civila dödas av fanatiska fundamentalister
          sluter världen självklart upp bakom offren. Inledningsvis har
          även den amerikanska kampen mot terrorismen fått politiskt stöd
          från stora delar av världen. Det är många som räds detta osynliga
          hot, som utan förvarning kan tänka sig att döda tusentals civila.
        </p>
        <p xml:id="i-8bYrg78njSfpAFhZtKN4w1">
          För oss som vill fortsätta leva i öppna demokratiska samhällen
          är terrorn givetvis en fruktad fiende. Men sedan den militära
          operationen i Afghanistan är att betrakta som avslutad i fråga
          om terrorbekämpning, finns det goda skäl att förhålla sig mer
          skeptisk till fortsatt amerikansk uppladdning. Krigsretoriken
          från Vita huset börjar inte bli bara påfrestande i sin nationalistiska
          uppblåsthet utan även en fara för den internationella säkerheten.
        </p>
        <p xml:id="i-FPF2tvSGLnzNMBeQSiwyhE">
          När USA:s president Bush i sitt tal om tillståndet i den amerikanska
          nationen kallade Iran, Irak och Nordkorea för "ondskans axelmakter",
          föreföll det mest vara retorik ägnat den politiska hemmamarknaden.
          Nu talar dock alltmer för att Bush har för avsikt att följa upp
          sitt tal både militärt och diplomatiskt. Utrikes- och säkerhetspolitiskt
          är det en återgång till Ronald Reagans maktpolitik. Massiv militär
          upprustning, men inte för att möta en stark väl definierad fiende
          som Sovjetunionen. I stället en världsomspännande jakt på det
          som kallas den internationella terrorismen.
        </p>
        <p xml:id="i-XNzat4PRJii7LZVQfuPfTf">
          Alltsedan terrorattackerna den 11 september domineras den internationella
          agendan av USA:s kamp mot terrorism. Men syftet med kampen och
          dess utformning har också skapat tvivel världen över. Att bekämpa
          den nya globala terrorismen får inte ske bara genom bestraffning
          av terroristerna. Man måste också belysa de bakomliggande orsakerna
          för terrorism: Stora grupper av världsbefolkningen marginaliserats
          genom inkomstklyftor, förtryck och kolonialismens efterverkningar.
        </p>
        <p xml:id="i-5Rjzcw1ATKwxGkhSHrkZza">
          En "snabbinsats" mot terrorism enligt USA:s modell äventyrar
          inte bara den globala säkerheten. Den allmänna rättssäkerheten
          håller på att urholkas. Vi ser en utveckling mot mer av ett "kontroll-"
          och "övervakningssamhälle" där medborgarnas civila och politiska
          rättigheter inskränks alltmer och den personliga integriteten
          sätts ur spel. Detta får aldrig ske i "terrorismbekämpningens
          namn".
        </p>
        <p xml:id="i-EdLf9t3YxSy1ncT8YvBqNS">
          FN och EU måste se till att såväl nationell lagstiftning som
          internationella överenskommelser om de mänskliga rättigheterna
          och de medborgerliga fri- och rättigheterna inte urholkas av US-administrationens
          och det internationella samfundets kamp mot terrorism.
        </p>
        <p xml:id="i-YFN271FqSrf2wgJAKMfeeA">
          Om Bushadministrationen får sitt budgetförslag igenom i kongressen,
          kommer USA att ensamt stå för halva världens militära utgifter.
          USA tog sig rätten att bestämma över världspolitiken den 11 september.
          USA förväntar sig uppställning på temat "de som inte är med oss
          stöder terroristerna".
        </p>
        <p xml:id="i-52C3ALRRQb1n81TPu6qG4o">
          Det betyder att allt som USA gör vägs och mäts i en amerikansk
          vågskål. Isolationism ligger i den ena vågskålen, militära aktioner
          för att skydda USA i den andra. Utrymmet för "den goda världsmedborgaren"
          krymper. Internationella konflikter sätts i relation till "hur
          påverkar det USA?". På samma sätt värderas internationella avtal
          vad gäller allt från miljön till krigstribunaler. Det utvidgade
          säkerhetstänkandet krockar dramatiskt med demokratiska fri- och
          rättigheter. Registrering, övervakning och avlyssning är inslag
          som förändrar ett öppet, demokratiskt samhälle.
        </p>
        <p xml:id="i-VQ9SDdV5Pk1uUUmWEjUKKu">
          I ett tal vid en minnesceremoni ett halvår efter attackerna den
          11 september underströk USA:s president Bush att "USA förväntar
          sig att omvärlden hjälper till i kampen mot 'parasiterna' som
          hotar världsfreden." Bush framhöll att "USA är berett att hjälpa
          länder i den nu påbörjade andra fasen av kriget mot terrorismen
          och manade att alla måste vara redo att 'konfrontera' länder som
          utvecklat massförstörelsevapen @ och terrorister som 'hungrar'
          efter sådana vapen."
        </p>
        <p xml:id="i-Po5nBpYUQZDEAUWDBBDPUk">
          USA:s president upprepade i ett tal förra veckan, med trolig
          hänsyftning till Irak, varningen att länder som utvecklar massförstörelsevapen
          snart kommer att få möta USA:s vrede. Bush har gång på gång hotat
          med en militäraktion mot Bagdad och markerat en möjlig utvidgning
          av det USA-ledda kriget mot terrorismen. Den aggressiva utrikespolitik
          som Vita huset står för i dag borde få omvärlden att bli mer kritisk
          till USA. Inte minst viktigt är det att de europeiska staterna
          vågar säga ifrån när amerikanarna väljer att gå sin egen farliga
          väg.
        </p>
        <p xml:id="i-C6ZzejoonWC485mRsrmzju">
          Sverige och EU kan i längden inte vara tysta och tolerera att
          USA går sin egen väg i den internationella politiken. Men någon
          kritik mot USA vågar sig EU:s utrikesministrar inte på. Förklaringen
          till undfallenheten ska sökas i det faktum att det europeiska
          självförtroendet i förhållande till USA är sällsynt dåligt.
        </p>
        <p xml:id="i-92Fx7JDH6mvJKkynb7jEpr">
          Därför anser jag att det är hög tid att Sverige och EU borde
          höja sin röst gentemot USA:
        </p>
        <p xml:id="i-HcAAVy8GVF18Za6VU5TMMc">
          Med hänvisning till det anförda vill jag ställa följande frågor
          till utrikesministern:
        </p>
        <p xml:id="i-TzgS7jbWc1jUoLt9vieK73">
          1. Hur avser utrikesministern att agera på USA:s nya utrikespolitiska
          agenda efter terrorattackerna den 11 september?
        </p>
        <p xml:id="i-DaZc58peGFB8r3UV3pJjiF">
          2. Hur avser utrikesministern att agera på USA:s strategi att
          bekämpa terrorism utanför dess egna gränser?
        </p>
        <p xml:id="i-GQwyn6jvgssoxdXefjWAXi">
          3. Hur avser utrikesministern att agera på att Bushadministrationen
          gör sig redo för ett angrepp mot Irak?
        </p>
        <p xml:id="i-Bq3PasTHc6MPhw3rVfV3jn">
          4. Hur avser utrikesministern att agera på det faktum att USA
          kommer att stå ensamt för halva världens militära budget, om Bushadministrationens
          budgetförslag går igenom?
        </p>
        <p xml:id="i-9LPHH2CExoejnNtsHU2h8a">
          5. Hur avser utrikesministern att agera på det faktum att USA
          inte har ratificerat Kyotoavtalet?
        </p>
        <p xml:id="i-Abjx4wv6qwkn52HxVtLTFb">
          6. Hur avser utrikesministern att agera på det faktum att USA
          har sagt upp rustningskontrollavtalet?
        </p>
        <p xml:id="i-SEXTFZ9GcXpC6vEc7PfqUr">
          7. Hur avser utrikesministern att agera på det faktum att USA
          har sagt nej till provstoppsavtalet för kärnvapen?
        </p>
        <p xml:id="i-MRLAzaPsgX71osB4pfDsu4">
          8. Hur avser utrikesministern att agera på det faktum att USA
          har planer att utveckla ett eget missilförsvar (NMD)?
        </p>
        <p xml:id="i-NEbdHmZKXoinzZhdtdZDAD">
          9. Hur avser utrikesministern att agera på det faktum att USA
          ännu inte har betalat sina skulder gentemot FN (en av tre avbetalningar
          är gjord)?
        </p>
        <p xml:id="i-VoXtdtmy1PqkZQ7zSXx8bq">
          10. Hur avser utrikesministern att agera på det faktum att USA
          inte tänker ratificera den permanenta internationella brottmålsdomstolen?
        </p>
        <p xml:id="i-MCS1aMhekUfUeestqTUzPF">
          11. Hur avser utrikesministern att agera på det faktum att Bushadministrationen
          förespråkar en användning av taktiska kärnvapen i framtida krig?
        </p>
        <p xml:id="i-R5NN9cH28PxgEsBCrQoVHD">
          12. Vad kommer utrikesministern att göra gentemot USA:s alltmer
          aggressiva och unilaterala utrikespolitik som bidrar till en skärpning
          av det säkerhetspolitiska läget i världen?
        </p>
        <p xml:id="i-BUNPJA7kbRmqk21T6DFjZC">
          13. Vad avser utrikesministern att göra inom EU och FN för att
          förhindra att den globala kampen mot terrorism upphäver internationella
          överenskommelser om de mänskliga rättigheterna och de medborgerliga
          fri- och rättigheterna?
        </p>
        <p xml:id="i-2CM1JXiUSgnUDNpQuhr61g">
          14. Vad avser utrikesministern att göra för att förhindra framtida
          militära konfrontationer mellan USA och länder som USA:s president
          Bush betecknade i sitt tal till nationen som "ondskans axelmakter"?
        </p>
      </div>
    </body>
  </text>
</TEI>
