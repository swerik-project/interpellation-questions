<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0097">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0097</head>
        <author who="i-839FvTzHpvrdX4J7ckfWSt">Brus, Sven (kd) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>arvsskatten</topic>
        <docDate when="2001-11-23">den 23 november</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GP1097</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:97 av Sven Brus (kd) till finansminister
          Bosse Ringholm om arvsskatten
        </IPQ_title>
      </div>
      <div type="IPQuestionBody">
        <p xml:id="i-9uDY3qSETe6KAkunaj8iCL">
          I år har taxeringsvärdena på fastigheter höjts för första gången
          sedan 1997. Fastighetsskatten har kommit att slå hårt på många
          platser i Sverige och regeringen har tvingats till flera eftergifter.
          Under året har man sänkt skattesatsen för fastigheter två gånger
          och man har sett sig tvingad att införa en begränsningsregel i
          fastighetsskatten för att några hushåll ska kunna undkomma de
          allra värsta effekterna av de höjda taxeringsvärdena. Trots reträtterna
          har regeringen inte kunnat tillstå att fastighetsskatten har principella
          brister.
        </p>
        <p xml:id="i-6fy6B5D7E6wzjrHk5xHL4p">
          Regeringens skattesänkningar och begränsningsregeln har dock
          inte hjälpt dem som drabbas av förmögenhetsskatt och arvsskatt
          på grund av de höjda taxeringsvärdena. Medelinkomsttagare utan
          någon nämnvärd monetär förmögenhet får betala förmögenhetsskatt.
          Därför måste fastighetsskatt och förmögenhetsskatt för bostaden
          betalas med hushållens löpande arbetsinkomster.
        </p>
        <p xml:id="i-Fwy4qZrHuinxwg2i17CKNQ">
          Trots dessa brister i regeringens fastighetsskattepolitik utgörs
          det allra grövsta problemet inte av de ovan nämnda. Arvsskatten
          är den skatt som på det mest orimliga sätt förändras av de höjda
          taxeringsvärdena.
        </p>
        <p xml:id="i-FA33V9ybszDqtUGqmxAwCj">
          Vid en makes/makas dödsfall tillåts den kvarlevande att göra
          ett grundavdrag ifrån arvsskatten på 280 000 kr. Därefter beskattas
          de första 300 000 kronorna med 10 % arvsskatt. Mellan 300 000
          kr och 600 000 kr läggs en skatt på 20 % och belopp därutöver
          beskattas med 30 % arvsskatt.
        </p>
        <p xml:id="i-TnaVhxCYs99aU4RGtwipzo">
          Grundavdraget har förut räckt en bra bit då makars fastigheter
          kanske varit taxerade på belopp upp till 1 miljon kronor. Efter
          grundavdrag har återstått ett arv på 150 000@250 000 kr som då
          beskattats med 10 %, men med de nya taxeringsvärdena har arvsskatten
          exploderat. Med ett fördubblat taxeringsvärde till runt 2 miljoner
          skulle ett arv på 1 miljon, dvs. den avlidne makens halva av bostaden
          efter grundavdrag uppgå till 720 000 kr. Det medför en arvsskatt
          på 126 000 kr. Marginaleffekten på alla andra ärvda tillgångar
          blir 30 %.
        </p>
        <p xml:id="i-VWdoHhk7M7PUtvXbSqasBG">
          Det är anmärkningsvärt att regeringen inte gjort något i årets
          budgetproposition för att stoppa de mycket skadliga effekterna
          som taxeringsvärdena fått på arvsskatten.
        </p>
        <p xml:id="i-YHkv7h2zsrnQPtzYvJyuqD">
          Min fråga till finansministern blir därför:
        </p>
        <p xml:id="i-MqaC7idQgvN2sWgcv6RXAz">
          Vad avser regeringen göra för att komma till rätta med de orimliga
          effekter på arvsskatten som höjda taxeringsvärden på fastigheter
          fått?
        </p>
      </div>
    </body>
  </text>
</TEI>
