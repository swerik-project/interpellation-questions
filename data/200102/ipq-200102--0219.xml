<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0219">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0219</head>
        <author who="i-ErVmo7eYu7oehJQsJSwD6t">Landgren, Per (kd) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>terapeutisk kloning</topic>
        <docDate when="2002-01-31">den 31 januari</docDate>
        <status when="2002-02-14" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GP10219</external_id>
        <debate>
          <turn when="2002-02-14 15:22:54" duration="178">Utbildningsminister Thom (S)</turn>
          <turn when="2002-02-14 15:25:49" duration="254">Per Landgren (Kd)</turn>
          <turn when="2002-02-14 15:29:59" duration="258">Per Bill (M)</turn>
          <turn when="2002-02-14 15:34:14" duration="265">Utbildningsminister Thom (S)</turn>
          <turn when="2002-02-14 15:38:35" duration="246">Per Landgren (Kd)</turn>
          <turn when="2002-02-14 15:42:38" duration="143">Per Bill (M)</turn>
          <turn when="2002-02-14 15:44:58" duration="125">Utbildningsminister Thom (S)</turn>
          <turn when="2002-02-14 15:47:00" duration="160">Per Landgren (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:219 av Per Landgren (kd) till utbildningsminister
          Thomas Östros om terapeutisk kloning
        </IPQ_title>
      </div>
      <div type="IPQuestionBody">
        <p xml:id="i-Sc2epuCLoA9NxpAF1uBa8i">
          Regeringen öppnade den 29 januari dörrarna för en form av kloning.
          Ministrarna Lars Engqvist och Thomas Östros deklarerade i Dagens
          Nyheter sin positiva inställning till s.k. terapeutisk kloning.
          Denna form av kloning innebär att en genetiskt identisk kopia
          av t.ex. en patient skapas. Det embryonala människolivet släcks
          sedan, för att stamcellerna ska kunna odlas och användas för forskning.
          Genom sin förmåga att bilda olika vävnadsceller ska stamcellerna
          från det klonade embryot kunna användas i behandling av sjukdomar,
          eftersom de inte stöts bort av patienten.
        </p>
        <p xml:id="i-2R6W8soxjM3MAwGpeBB5uZ">
          I debattartikeln meddelade ministrarna att den statliga utredningen
          om genetisk integritet ska få ett tilläggsdirektiv att föreslå
          en lagstiftning, som öppnar för terapeutisk kloning, men förbjuder
          att människor skapas genom samma kloningsteknik, s.k. reproduktiv
          kloning. Utbildningsminister Östros och socialminister Engqvist
          menar visserligen att denna form av kloning måste genomföras "i
          etiskt acceptabla former".
        </p>
        <p xml:id="i-R7kecGY8cvcc6fxgFFiyJM">
          Bara några dagar före ministrarnas utspel rapporterades en sensationell
          upptäckt, som borde kunna förändra bilden helt. Den kanske viktigaste
          cellen alla kategorier hävdas nu ha upptäckts i vuxna människors
          benmärg. Den 23 januari skrev den populärvetenskapliga tidskriften
          New Scientist att den hade fått ta del av en patentansökan från
          forskaren Catherine Verfaillie vid University of Minnesota. Patentansökan
          gäller en adult stamcell, som på engelska kallas multipotent adult
          progenitor cell, MAPC. Den hävdas ha samma dynamiska potential
          som stamceller från mänskliga embryon. Stamcellen kan enligt tidskriften
          bilda alla andra slags vävnadsceller. Forskarlaget har isolerat
          och odlat dylika stamceller från möss, råttor och människa och
          de rapporteras ha utfört en rad lyckade experiment, som bekräftar
          upptäcktens enastående betydelse. Två andra forskargrupper hävdar
          att de funnit liknande stamceller hos möss och ett biotech-företag
          menar sig ha funnit dem i mänsklig hud, muskel och benmärg. Det
          återstår dock att upptäckten dokumenteras och publiceras samt
          till fullo bekräftas av andra fristående forskargrupper.
        </p>
        <p xml:id="i-G9T4aS3WA2THoS3LGpPygy">
          Låt mig mot ovanstående ställa följande frågor:
        </p>
        <p xml:id="i-DN4aMcSD5GRPvkcLMoX17J">
          Om refererade uppgifter visar sig stämma vilka slutsatser drar
          ministrarna med tanke på såväl Vetenskapsrådets som Statens medicinsk-etiska
          råds villkor att den embryonala stamcellsforskningen endast får
          tillåtas om det saknas godtagbara alternativ?
        </p>
        <p xml:id="i-3pSmsLgqBiYBLUaREGaE96">
          Om refererade uppgifter visar sig stämma vilka slutsatser drar
          ministrarna med tanke på det anförda behovet av terapeutisk kloning?
        </p>
        <p xml:id="i-ARPCtfVMYGY61BNuBXjWtx">
          Vilken etik är det ministrarna anför när den terapeutiska kloning
          förutsätts genomföras "i etiskt acceptabla former"?
        </p>
        <p xml:id="i-ErY4CmvvUuuTPzDQBuHf2Z">
          Vilka skulle de oetiska formerna för terapeutisk kloning kunna
          tänkas vara?
        </p>
        <p xml:id="i-VFsW7xKGjqZSNUe1Ho1Y9V">
          Anser utbildningsministern att en etiskt okontroversiell väg
          ska prioriteras framför en etisk kontroversiell väg?
        </p>
        <p xml:id="i-W8tbkCHVmeJJCLfLGBDmZa">
          Anser utbildningsministern att terapeutisk kloning i någon mening
          strider mot människovärdesprincipen?
        </p>
      </div>
    </body>
  </text>
</TEI>
