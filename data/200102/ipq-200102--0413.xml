<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0413">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0413</head>
        <author who="i-2aZQBvMx8o6ihusfvExbt8">Åström, Alice (v) </author>
        <recipient who="i-3kVCtR7mCK6mW2F6oaBMR5">statsminister Göran Persson </recipient>
        <topic>kritik mot Sverige från FN:s kommitté för de mänskliga rättigheterna.</topic>
        <docDate when="2002-04-24">den 25 april</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GP10413</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:413 av Alice Åström (v) till statsminister
          Göran Persson om kritik mot Sverige från FN:s kommitté för de
          mänskliga rättigheterna.
        </IPQ_title>
      </div>
      <div type="IPQuestionBody">
        <p xml:id="i-GmUZSefcq5Xup8Sz1MoQh">
          I en rapport från FN:s kommitté för de mänskliga rättigheterna
          som presenterades i början av april konstateras att Sverige bryter
          mot de mänskliga rättigheterna som man förbundit sig att respektera.
          Av rapporten framgår att kommittén anser att Sverige bryter mot
          inte mindre än 13 artiklar i FN:s konvention om de medborgerliga
          och politiska rättigheterna. Detta är inget gott betyg och de
          rekommendationer som kommittén lägger fram bör givetvis snarast
          följas.
        </p>
        <p xml:id="i-X5WM3hJTBSRvbFnNs8AG34">
          En rekommendation rör möjligheten att i domstol åberopa konventionen.
          Sedan några år är Europakonventionen för de mänskliga rättigheterna
          svensk lag och kan således åberopas men FN:s konvention går i
          vissa frågor längre än den europeiska varför kommittén anser att
          även den förstnämnda ska uppnå samma status.
        </p>
        <p xml:id="i-GJUrjNWXTgPJoGHQDSqvby">
          En annan mycket viktig fråga gäller dödsfall i samband med att
          personer omhändertagits av polisen. Det gäller också det våld
          som användes i samband med Göteborgsdemonstrationerna. Kommittén
          rekommenderar i samband med frågan om våld från polisens sida
          att en översyn av polisens rätt att bära skarpladdade vapen i
          samband med demonstrationer görs, ett krav som också framförts
          av Vänsterpartiet.
        </p>
        <p xml:id="i-SdArmXpGZRKK7tSbxC9TwX">
          Kommittén skriver i sin rapport att den metod att utreda anklagelser
          mot polisen som vi tillämpar i Sverige inte är tillfredsställande.
          Sådana anklagelser mot polisen ska skötas av en från rättsväsendet
          oberoende utredning med möjlighet till insyn och kontroll. Det
          pågår redan en utredning för att lösa denna problematik men med
          tanke på den kritik som framförs av FN:s kommitté för mänskliga
          rättigheter anser jag att denna utredning bör påskyndas.
        </p>
        <p xml:id="i-43LKdLfVAoPEHbzAyWBe7x">
          Slutligen kritiserar FN:s kommitté för mänskliga rättigheter
          det faktum att det förekommer oklarheter när det gäller rätten
          för en anklagad att få tillgång till advokat och tolk. Detta är
          en grundläggande mänsklig rättighet som också försäkras var och
          en genom den europeiska konventionen för mänskliga rättigheter
          och således svensk lag. Att kommittén finner anledning att kritisera
          den svenska lagstiftningen på denna punkt är således mycket allvarligt.
        </p>
        <p xml:id="i-M7fcfPq7SM9QKhMJh2qjMA">
          Mina frågor till statsministern blir således:
        </p>
        <p xml:id="i-8nW1ofiDh9wRMVm5rXqUjL">
          1. Kommer statsministern att lämna förslag om att ge FN:s konvention
          om de medborgerliga och politiska rättigheterna lagform?
        </p>
        <p xml:id="i-TcgDmHuPqTJA8H963MRNR4">
          2. Kommer statsministern att initiera en översyn av polisens
          beväpning i enlighet med den kritik FN:s kommitté för de mänskliga
          rättigheterna presenterar?
        </p>
        <p xml:id="i-Scb9e2CMoMSfCNR11gaWPs">
          3. Kommer statsministern att skynda på utredningen vad gäller
          polisens interna utredningar då denna skarpa kritik framförts
          från FN-kommittén?
        </p>
        <p xml:id="i-J4JjtB6b6htit7j28eyTWy">
          4. Kommer statsministern att utreda kritiken när det gäller oklarheter
          i den svenska lagstiftningen angående rätten till biträde och
          tolk när det gäller personer som anklagas för brott?
        </p>
      </div>
    </body>
  </text>
</TEI>
