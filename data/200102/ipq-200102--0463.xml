<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0463">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0463</head>
        <author who="i-KktUCXax2JFL3tqFqQN9oq">Sellén, Birgitta (c) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>folkbildningens roll i det livslånga lärandet</topic>
        <docDate when="2002-04-26">den 26 april</docDate>
        <status when="unknown" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GP10463</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:463 av Birgitta Sellén (c) till utbildningsminister
          Thomas Östros om folkbildningens roll i det livslånga lärandet
        </IPQ_title>
      </div>
      <div type="IPQuestionBody">
        <p xml:id="i-9j3ZWqRBURugogmCEwZvzv">
          I år är studiecirkeln 100 år.
        </p>
        <p xml:id="i-8K436AC9PUjxKsyi3VggQv">
          Den moderna folkbildningen och studiecirklarna uppstod ur 1800-talets
          omvälvande förändringar då samhället förvandlades från agrar-
          till industrisamhälle. 1902 bildade godtemplaren Oscar Olsson
          den första studiecirkeln. En av folkbildningens viktiga insatser
          var att utveckla de demokratiska idealen och genom bildning, kunskap
          och kultur ge alla medborgare en möjlighet att växa och utvecklas.
        </p>
        <p xml:id="i-HVKa8NoVeZKRDZyJ2k9Mea">
          Detta är alltjämt folkbildningens huvuduppgift. Liksom folkbildningen
          i början av detta sekel behövdes för att förändra samhället, behövs
          folkbildningen i dag som redskap för att förstå och aktivt påverka
          de snabba och dramatiska förändringarna såväl i vardagslivet som
          i vår omvärld.
        </p>
        <p xml:id="i-2DXLimK7StHStkkBb1QUYZ">
          Den nationella folkbildningspolitiken är en hörnsten för att
          stärka och utveckla demokratin i det svenska samhället. Utgångspunkten
          för statens bidragsgivning till studieförbunden är att den ska
        </p>
        <p xml:id="i-ChzoFak1PDbE9jyP9DRknT">
          I det senaste riksdagsbeslutet om folkbildningen betonas betydelsen
          av folkrörelseanknytning, medborgerlig bildning, personlig utveckling
          samt engagemang i samhällsfrågor. Som en viktig grundförutsättning
          för att lösa demokratiuppgiften har staten också framhållit vikten
          av att folkbildningen är oberoende av politiska och ekonomiska
          maktgrupper. Vid 1991 års reformering av statsbidragen till folkbildningen
          markerades detta genom friare resurstilldelning och avreglering.
          Syftet var att ge studieförbunden bättre förutsättningar att nå
          de egna folkbildningsmålen.
        </p>
        <p xml:id="i-TA5aUbogbyzvptpE1Ap9oC">
          Man skulle kanske förledas att tro att en hundra år gammal studiecirkelform
          inte hör hemma i dagens och framtidens samhälle.
        </p>
        <p xml:id="i-3SJw7y4SfJyY3yerTWGjD3">
          Men så är definitivt inte fallet.
        </p>
        <p xml:id="i-cPZWKFBL4TSCJNfofxq5a">
          På område efter område är förväntningarna stora på studieförbunden.
          Kanske är det t.o.m så att dessa förväntningar aldrig varit så
          stora som just nu. Jag kan nämna några exempel på detta:
        </p>
        <p xml:id="i-VF89JC7Va9Eg6LwHav8sp">
          Jag frågar mig om dagens resurser till folkbildningen och studieförbunden
          står i rimlig paritet med de förväntningar stat, landsting och
          kommuner visar på dessa och andra områden.
        </p>
        <p xml:id="i-TFt8rwF5N4n8WqAXVYRzT1">
          Jag har tidigare i en interpellation till ansvarigt statsråd
          uppmärksammat den oro jag hyser för de kraftiga kommunala neddragningarna
          av anslagen till studieförbunden.
        </p>
        <p xml:id="i-ASumzVCgSDQs122T1nGs5H">
          I Riksrevisionsverkets rapport 1999:44 Folkbildning @ styrning
          och kontroll uppmärksammas att de kommunala bidragens storlek
          under senare år kontinuerligt har minskat i förhållande till statsbidraget.
          Sedan Folkbildningsrådet inrättades har i genomsnitt kommunernas
          bidrag per kommuninnevånare och år minskat från 75 kr till 56
          kr i löpande priser. Som andel av statsbidraget har de kommunala
          bidragen minskat från 55 till 43 %. RRV pekar också på en tilltagande
          ryckighet, man höjer ena året och sänker det andra. Nu finns t.o.m
          kommuner som helt och hållet tagit bort stödet till folkbildningen.
          RRV pekar också på att kommunernas bidragsprinciper tycks avlägsna
          sig från de statliga. Kommuner söker använda bidragsgivningen
          för att styra studieförbundens verksamhet efter egna önskemål
          och prioriteringar. Studieförbundens kommunala finansieringsdel
          tenderar alltmer att förlora karaktären av ett allmänt och förhållandevis
          villkorsfritt verksamhetsstöd.
        </p>
        <p xml:id="i-2Pdu5HvNFtHhBJWCvsGCEE">
          Denna problematik kvarstår och har förvärrats. Detta är mycket
          oroväckande.
        </p>
        <p xml:id="i-KxFq4Ge7YBv9MUHpwucNcP">
          Det är väsentligt att även staten säkerställer en rimlig generell
          anslagsnivå för studieförbunden. Under 1990-talet har det statliga
          stödet till folkbildningen genom studieförbunden och folkhögskolorna
          urholkats med drygt 400 miljoner kronor.
        </p>
        <p xml:id="i-RtqnUzZwgGhaNCF5tY5scY">
          Detta rimmar också mycket illa med de ökande förväntningar jag
          redovisat i denna interpellation.
        </p>
        <p xml:id="i-LvS1GG2hzNn3wR8guiYkos">
          Studieförbunden är föremål för förnyad utvärdering. Den tidigare
          genomförda statliga utvärderingen, 1996 (SUFO), visade att studieförbunden
          och folkhögskolorna bedriver en folkbildande verksamhet som står
          i god överensstämmelse med de statliga målen för bidragsgivningen.
          Den nyligen påbörjade utvärderingen får dock inte innebära att
          studieförbunden kommande år försätts i ett olyckligt "vänteläge".
        </p>
        <p xml:id="i-P5XKx9YD3RmrcQ1GyDcnQ1">
          Efter 1990-talets sanering av den svenska ekonomin har de olika
          delarna av utbildningssektorn åter stärkts i syfte att kunna uppfylla
          viktiga roller i ett livslångt lärande. 1990-talets besparingar
          har bytts mot satsningar för framtiden. Sådana offensiva satsningar
          måste kommande år också omfatta studieförbunden.
        </p>
        <p xml:id="i-CxS3aDaMzwarjaZ49J1JPb">
          Mina frågor är därför:
        </p>
        <p xml:id="i-BTgJJFDNF2niw1e39LF1Cr">
          1. Vilka åtgärder avser utbildningsministern vidta för att folkbildningens
          betydelse och roll i samhällsarbetet utvecklas?
        </p>
        <p xml:id="i-SQ6zGGLVQuBLQRQfMaf2PE">
          2. Ser utbildningsministern behov av ytterligare åtgärder för
          att förtydliga kommunernas ansvar för de principer som formats
          i vår nationella folkbildningspolitik?
        </p>
        <p xml:id="i-DbuWGirpot6QRfsWMuwQ5h">
          3. Är utbildningsministern beredd att prioritera anslaget till
          folkbildningen och studieförbunden?
        </p>
        <p xml:id="i-AFrKNELF6uoFNie9cS5t8U"></p>
      </div>
    </body>
  </text>
</TEI>
