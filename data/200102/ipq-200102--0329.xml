<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0329">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0329</head>
        <author who="i-XhKn9p4oQVJvYzm2h78jih">Sjöstrand, Sven-Erik (v) </author>
        <recipient who="i-3MwbJPjHpsScrukDj5ohhN">statsrådet Jan O Karlsson </recipient>
        <topic>asylrätten efter den 11 september</topic>
        <docDate when="2002-03-20">den 20 mars</docDate>
        <status when="2002-05-13" byWhom="statsrådet Jan O Karlsson " byWhomId="i-3MwbJPjHpsScrukDj5ohhN" status="answered">besvarad</status>
        <external_id source="rdwebb">GP10329</external_id>
        <debate>
          <turn when="2002-05-13 15:38:11" duration="280">Statsråd Jan O Karlsson (S)</turn>
          <turn when="2002-05-13 15:42:47" duration="248">Sven-Erik Sjöstrand (V)</turn>
          <turn when="2002-05-13 15:46:52" duration="264">Statsråd Jan O Karlsson (S)</turn>
          <turn when="2002-05-13 15:51:12" duration="202">Sven-Erik Sjöstrand (V)</turn>
          <turn when="2002-05-13 15:54:31" duration="248">Statsråd Jan O Karlsson (S)</turn>
          <turn when="2002-05-13 15:58:34" duration="127">Sven-Erik Sjöstrand (V)</turn>
          <turn when="2002-05-13 16:00:36" duration="151">Statsråd Jan O Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:329 av Sven-Erik Sjöstrand (v) till statsrådet
          Jan O Karlsson om asylrätten efter den 11 september
        </IPQ_title>
      </div>
      <div type="IPQuestionBody">
        <p xml:id="i-SiUQUvUdyDDasQJ3fAsmxR">
          Som en följd av de tragiska händelserna i USA den 11 september
          uppmanade Europeiska rådets (rättsliga och inrikes frågor) extrainsatta
          möte den 20 september 2001 kommissionen att "skyndsamt undersöka
          sambandet mellan att garantera den inre säkerheten och att uppfylla
          internationella skyldigheter och instrument avseende skydd". Den
          5 november 2001 antog kommissionen arbetsdokumentet Sambandet
          mellan att garantera den inre säkerheten och att uppfylla internationella
          skyldigheter och instrument avseende skydd.
        </p>
        <p xml:id="i-Hr2fMJB3Zd93tadCodSUBr">
          Kommissionen framför i dokumentet ett antal olika förslag om
          begränsningar i asylrätten i syfte att minska riskerna för framtida
          terroristhandlingar. Det får nog anses som mycket tveksamt om
          förslagen utgör ett verksamt medel att motverka terrorism. I USA
          hade t.ex. ingen av de inblandade såvitt känt sökt asyl. Däremot
          står det klart att ett genomförande av förslagen allvarligt skulle
          begränsa det rättsliga skyddet för flyktingar.
        </p>
        <p xml:id="i-RZy7uMhpQs4n5rgTmgr4M1">
          På några punkter vill kommissionen inskränka några av de allra
          mest grundläggande bestämmelserna om skydd för de mänskliga rättigheterna.
          Det gäller det absoluta förbudet i artikel 3 i Europakonventionen
          om de mänskliga rättigheterna att avvisa någon trots risk för
          tortyr och förbudet i artikel 5 i samma konvention om förbud mot
          frihetsberövande utan stöd i konventionen. Förslaget innehåller
          ytterligare ett antal förslag om begränsningar av det rättsliga
          skyddet för flyktingar och asylsökande. Jag vill mot denna bakgrund
          fråga statsrådet Jan O Karlsson:
        </p>
        <p xml:id="i-XUUxHofj4eSgzJF1Potm5n">
          1. Kommer regeringen att motsätta sig förslagen i kommissionens
          arbetsdokument om inskränkningar i skyddet för mänskliga rättigheter
          i Europakonventionen om mänskliga rättigheter?
        </p>
        <p xml:id="i-FpS7qyS7sdKeXHno4WqUaK">
          2. Kommer regeringen att motsätta sig att förbuden i artikel
          3 i Europakonventionen om de mänskliga rättigheterna och FN:s
          tortyrkonvention mot avlägsnande av en person som riskerar tortyr
          inte längre ska vara absoluta?
        </p>
        <p xml:id="i-WpGfiCnx29BFf8jNJE1waU">
          3. Vilka åtgärder avser regeringen att vidta för att söka förebygga
          ytterligare angrepp på asylrätten i efterdyningarna av händelserna
          den 11 september?
        </p>
      </div>
    </body>
  </text>
</TEI>
