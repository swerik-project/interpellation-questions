<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0137">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0137</head>
        <author who="i-NgCTKqp2fs7ZtdGdg2MLiL">Biörsmark, Karl-Göran (fp) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>bistånd för demokrati och mänskliga rättigheter</topic>
        <docDate when="2001-12-11">den 11 december</docDate>
        <status when="2002-01-24" byWhom="statsrådet Jan O Karlsson " byWhomId="i-3MwbJPjHpsScrukDj5ohhN" status="answered">besvarad</status>
        <external_id source="rdwebb">GP10137</external_id>
        <debate>
          <turn when="2002-01-24 19:50:11" duration="319">Statsråd Jan O Karlsson (S)</turn>
          <turn when="2002-01-24 19:55:27" duration="271">Karl-Göran Biörsmark (Fp)</turn>
          <turn when="2002-01-24 19:59:55" duration="267">Statsråd Jan O Karlsson (S)</turn>
          <turn when="2002-01-24 20:04:19" duration="263">Karl-Göran Biörsmark (Fp)</turn>
          <turn when="2002-01-24 20:08:38" duration="260">Statsråd Jan O Karlsson (S)</turn>
          <turn when="2002-01-24 20:12:55" duration="143">Karl-Göran Biörsmark (Fp)</turn>
          <turn when="2002-01-24 20:15:15" duration="185">Statsråd Jan O Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:137 av Karl-Göran Biörsmark (fp) till
          utrikesminister Anna Lindh om bistånd för demokrati och mänskliga
          rättigheter
        </IPQ_title>
      </div>
      <div type="IPQuestionBody">
        <p xml:id="i-659zgdYo1Cfw8gMU3B3Utp">
          Bistånd från de rikare delarna av världen till de fattigare länderna
          är inte bara en moralisk plikt utan dessutom en säkerhetspolitisk
          nödvändighet. De fattigare länderna måste ges en möjlighet att
          även de ta del av globaliseringens fördelar. Att på ett effektivt
          och verkningsfullt sätt hjälpa mindre utvecklade länder till högre
          ekonomisk standard, stabilare samhällsinstitutioner etc. är dock
          mycket svårt och kräver att en mängd aspekter tas i beaktning.
        </p>
        <p xml:id="i-U8XxSpXSyDtm5btm3ML395">
          Biståndets effektivitet och lämplighet har flera gånger kunnat
          ifrågasättas och kritiken mot biståndsverksamheten har stundtals
          varit mycket hård. Likafullt är biståndet till utvecklingsländerna
          nödvändigt. Tillfälliga misslyckanden kan inte tillåtas användas
          som skäl till att dra ned på ambitionerna avseende hjälp till
          dem som är i nöd. I stället bör fokus ligga på hur man gör biståndet
          så effektivt och ändamålsenligt som möjligt. Biståndets kvalitet
          är av avgörande betydelse @ för givaren såväl som mottagaren.
          Precis som inom andra skattefinansierade verksamheter måste strävan
          vara att få ut så mycket som möjligt av varje satsad krona.
        </p>
        <p xml:id="i-A5cHyowpUh4D6hpn2ppJzc">
          I det sammanhanget är det av fundamental betydelse att givaren
          av biståndet känner förtroende för den politik som förs i mottagarlandet
          @ för såväl politiken i stort som för politiken inom den berörda
          sektorn. Inslag av villkor eller krav, s.k. konditionalitet, blir
          därmed en nödvändighet för framgångsrik biståndsverksamhet.
        </p>
        <p xml:id="i-NBSQDDvJW5n4zwdkh58Ar">
          Demokrati och respekt för mänskliga rättigheter och för rättsstaten
          utgör grundläggande värderingar och bakom dessa värderingar finns
          det en global uppslutning. Dessa värderingar är de som människor
          världen över vill bygga framtidens samhällen kring. Demokrati
          är den styresform som garanterar att de flesta medborgares intressen
          tas till vara. Att alla människor är födda fria och lika i värde
          och rättigheter är en grundläggande princip och en förutsättning
          för individens livskvalitet. Rättsstaten är garanten för att demokrati
          och mänskliga rättigheter respekteras.
        </p>
        <p xml:id="i-A3idivFQ7c2dxB8hYirC2q">
          Om bistånd ska få bestående effekter, krävs att det sker i en
          atmosfär präglad av demokrati och respekt för mänskliga rättigheter
          och rättsstaten, eller av en genuin strävan att uppnå detta. Krav
          på demokrati, mänskliga rättigheter och rättsstat, eller uppriktiga
          försök att uppnå detta, är därför en nödvändig bas för all biståndsverksamhet.
        </p>
        <p xml:id="i-5GT7Ym2rXxgZHewjDZwyCz">
          Vad ämnar statsrådet vidta för åtgärder för att främja en alltigenom
          effektiv och ändamålsenlig svensk biståndsverksamhet, grundad
          på demokrati och respekt för mänskliga rättigheter och rättsstaten?
        </p>
      </div>
    </body>
  </text>
</TEI>
