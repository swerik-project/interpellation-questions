<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0114">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0114</head>
        <author who="i-4SAiMdwrEthd2M8z2yjtkv">Narti, Ana Maria (fp) </author>
        <recipient who="i-JchxQfU1zc3XVbvadFgBSn">kulturminister Marita Ulvskog </recipient>
        <topic>Drottningholms teater och Sveriges teatersamlingar</topic>
        <docDate when="2001-11-29">den 29 november</docDate>
        <status when="unknown" byWhom="kulturminister Marita Ulvskog " byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GP10114</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:114 av Ana Maria Narti (fp) till kulturminister
          Marita Ulvskog om Drottningholms teater och Sveriges teatersamlingar
        </IPQ_title>
      </div>
      <div type="IPQuestionBody">
        <p xml:id="i-VrRqjUe59JQeQSyBeLnk8s">
          Så som jag redan har konstaterat i motioner från tidigare år
          utgör Drottningholms teater en av Sveriges mest kända nationellt
          och internationellt mest uppskattade kulturskatter.
        </p>
        <p xml:id="i-UKV1yjXsBvwdguVcEWJmBW">
          Många människor besöker teatern under sommaren och många slåss
          för att få tag på biljetter under de korta spelsäsongerna. Kopplad
          till teatern fungerar den också som ett museum som nu för tiden
          har bytt namn och med rätta tagit sig benämningen Sveriges teatersamlingar.
          Ett ovärderligt förråd av unika föremål och dokument har samlats
          vid denna lilla institution. Samlingarnas värdefulla objekt saknar
          motsvarighet i andra länder.
        </p>
        <p xml:id="i-8kciFob2mguYCnWvAgbmfr">
          Både teatern och museet lider av kronisk brist på pengar. För
          att åtminstone lindra denna brist har regeringen beviljat tillfälliga
          anslagsökningar: 1 miljon till scenverksamheten och en halv miljon
          till museet inför den aktuella flytten från Filmhuset till en
          specialbyggd lokal vid Gäddviken i Nacka, i samma fastighet där
          Operan och Dramaten har verkstäder och repetitionssalar. Men båda
          dessa belopp är absolut nödvändiga för teaterns och museets kontinuerliga
          verksamhet och borde alltså permanentas: Utan detta tillskott
          blir det omöjligt att presentera samma antal föreställningar.
          Ökningen av anslaget till museet täcker just den nya lokalens
          hyra.
        </p>
        <p xml:id="i-LkeBohpv6d3BgZYTrmhpJQ">
          Att museet äntligen kommer att förfoga över lämpliga lokaler
          betyder bara att en någorlunda normal verksamhet nu kommer i gång
          @ varierande utställningar, läsning av böcker som på annat håll
          i Sverige inte går att finna, forskning på bild- och scenmaterial,
          undersökningar i gamla manuskript, andra skriftliga dokument,
          gamla pjästexter.
        </p>
        <p xml:id="i-Nkh1Bd3UBUAw1JVyQUXiDV">
          Samlingarnas problem är inte helt lösta. Museet har faktiskt
          aldrig haft den ekonomi som krävs för att institutionen skulle
          kunna bli ett aktivt museum öppet för allmänheten och för forskningen.
          Registrering av dokument och vård av gamla föremål är eftersatta
          i brist på professionell arbetskraft. Föremål som knappt går att
          prissättas bevaras på flera ställen. Vissa förvaringslokaler utnyttjas
          i brist på andra möjligheter och är direkt olämpliga för t.ex.
          gamla 1700-talskostymer som i sådana dåliga miljöer hotas att
          angripas av mögel, svamp eller ruttna bort.
        </p>
        <p xml:id="i-VT5daB7wVLeGMURgQfwEBp">
          Kulturdepartementet bör redan nu förbereda en ny ökning av anslagen
          som möjliggör att den nyöppnade lokalen får en stark ställning
          i den svenska och den internationella museivärlden. Denna rika
          samling av unika teaterhistoriska föremål förtjänar betydligt
          starkare stöd från staten än den hittills har beviljats.
        </p>
        <p xml:id="i-8pxwTkdQVx4acGMh3MxXDv">
          Med hänvisning till det ovan anförda ställer jag nu följande
          frågor till kulturministern:
        </p>
        <p xml:id="i-2B4tqAxSpH1vRW7ZWkbEAv">
          Kommer anslagen till föreställningarna och till museets lokalkostnader
          att permanentas?
        </p>
        <p xml:id="i-JnteyFMsvNLVBD1oiaXkE3">
          Kan Sveriges teatersamlingar räkna med den ökning av det ekonomiska
          stödet som behövs för att rädda sina bestånd av kostymer, dekorer
          och dokument av ojämförligt högt värde?
        </p>
      </div>
    </body>
  </text>
</TEI>
