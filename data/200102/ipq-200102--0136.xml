<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0136">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0136</head>
        <author who="i-NgCTKqp2fs7ZtdGdg2MLiL">Biörsmark, Karl-Göran (fp) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>avdragsrätt för gåvor</topic>
        <docDate when="2001-12-11">den 11 december</docDate>
        <status when="2002-01-24" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GP10136</external_id>
        <debate>
          <turn when="2002-01-24 18:15:02" duration="88">Finansminister Bosse Rin (S)</turn>
          <turn when="2002-01-24 18:16:27" duration="251">Karl-Göran Biörsmark (Fp)</turn>
          <turn when="2002-01-24 18:20:35" duration="161">Finansminister Bosse Rin (S)</turn>
          <turn when="2002-01-24 18:23:13" duration="220">Karl-Göran Biörsmark (Fp)</turn>
          <turn when="2002-01-24 18:26:50" duration="150">Finansminister Bosse Rin (S)</turn>
          <turn when="2002-01-24 18:29:16" duration="151">Karl-Göran Biörsmark (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:136 av Karl-Göran Biörsmark (fp) till
          utrikesminister Anna Lindh om avdragsrätt för gåvor
        </IPQ_title>
      </div>
      <div type="IPQuestionBody">
        <p xml:id="i-ErFpuxktJFtngJAffMqfH8">
          Den frivilliga biståndsverksamheten betyder mycket. Först och
          främst är den viktig för att den ofta kan bedrivas närmare folket
          i mottagarlandet än vad statlig biståndsverksamhet kan. I vissa
          fall är frivilliga hjälparbetare den enda vägen att förmedla utländskt
          bistånd. Dessa människor drivs av ett starkt ideellt engagemang
          och åstadkommer ofta stora resultat med förhållandevis små resurser.
          Den frivilliga hjälpen är också viktig för att förankra den internationella
          solidariteten hos det svenska folket. Fadderbarnsverksamhet, Röda
          Korset, Amnesty, Rädda Barnen och Diakonia är exempel på verksamheter
          och organisationer som inte bara gör fantastiska insatser i fjärran
          länder utan också för in tredje världen i vår svenska vardagsmiljö.
          Årligen skänker svenska folket i storleksordningen en och en halv
          miljard kronor till internationell hjälpverksamhet.
        </p>
        <p xml:id="i-GkQDFcYJiV7T34DSdKTTuA">
          Den internationella biståndsverksamheten utgör inte bara en moralisk
          plikt utan även en viktig del i vår samlade utrikes- och säkerhetspolitik.
          De fattigare folkens möjligheter att även de ta del av globaliseringens
          fördelar är av avgörande betydelse för såväl världens som Europas
          och Sveriges utveckling i en positiv riktning. Att stimulera ett
          ännu kraftigare frivilligt resursflöde från Sverige till behövande
          människor på andra kontinenter torde därför vara av största intresse
          för den svenska regeringen. Ett sätt att göra detta på är att
          införa en avdragsrätt för gåvor till internationellt biståndsarbete.
          En avdragsrätt av denna typ finns redan i ett flertal andra länder,
          såsom Danmark, Finland, Belgien, Holland, Frankrike, Kanada och
          USA.
        </p>
        <p xml:id="i-DadxXP3fug6mCZ9Y9J9UZV">
          Det finns flera argument för att införa en avdragsrätt för gåvor
          till biståndsverksamhet:
        </p>
        <p xml:id="i-Ea7M9iMxeX8NRYBHk3cCdS">
          Det finns alltså flera argument för att regeringen så snart som
          möjligt bör lägga fram ett förslag om att införa avdragsrätt för
          gåvor till internationell biståndsverksamhet.
        </p>
        <p xml:id="i-UPtf48fwSrqHFJZFWdwZgb">
          Avdragsrätten borde kunna utformas så att den gäller för gåvor
          till enskilda organisationer som utövar just internationell biståndsverksamhet,
          eller på något annat sätt verkar för internationellt samförstånd,
          demokrati eller respekt för de mänskliga rättigheterna. En sådan
          konstruktion skulle inte minst utgöra en naturlig del i en svensk
          utrikespolitik präglad av aktivt engagemang och solidaritet.
        </p>
        <p xml:id="i-2JqTCupLH9LfKsMsKZg4dN">
          Vad gäller den mer specifika utformningen kan förslagsvis ett
          högsta liksom ett lägsta belopp som är avdragsgillt fastställas,
          för enskilda respektive för företag. T.ex. skulle endast gåvor
          utöver 1 000 kr, men högst ett halvt basbelopp, dvs. 18 900 kr
          (år 2002) vara avdragsgillt för enskilda. En övre gräns för företag
          skulle exempelvis kunna sättas till fem basbelopp, dvs. 189 500
          kr. Den nedre gränsen syftar till att en del vardagssolidaritet
          som redan existerar, som att lägga en slant eller sedel i en bössa
          eller skicka en månatlig summa till ett fadderbarn, ska kunna
          fortgå utan att infogas i avdragssystemet. En övre gräns kan behövas
          för att det skulle kunna anses stötande om vissa människor använder
          denna metod för att kraftigt sänka sin skatt, även om personen
          själv inte får någon ekonomisk nytta av det.
        </p>
        <p xml:id="i-Wak7CVdgGE8CpMQJufYY4j">
          Vidare kan övervägas att endast gåvor till organisationer med
          s.k. 90-konton ska ge rätt till avdrag, och att Riksskatteverket
          får i uppdrag att årligen upprätta en förteckning över organisationer
          till vilka gåvor kan anses avdragsgilla. Vidare bör i så fall
          organisationerna i januari varje år sända en uppgift till varje
          avdragsberättigad person eller företag, där det framgår hur mycket
          personen skänkt under föregående år. Det är sedan upp till var
          och en som så önskar att i sin självdeklaration yrka avdrag. Erfarenheterna
          från bl.a. USA och Kanada visar att endast ca 40 % av de som givit
          bidrag verkligen fullföljer med att yrka avdrag. Avdragsrätten
          skulle dessutom kunna utformas så att den har samma värde oberoende
          av givarens inkomst, förslagsvis i form av en reduktion på slutskatten.
        </p>
        <p xml:id="i-S5rMzxkHVMe3765p5w6YXg">
          Beräkningarna av de ekonomiska konsekvenserna är naturligtvis
          behäftade med osäkerhet. Förutsättningarna för en bedömning är
          den nämnda skattningen av den nuvarande volymen av frivilligt
          bistånd, den utländska erfarenheten att alla gåvor inte dras av,
          begränsningsreglerna samt till sist ett ställningstagande till
          den svåra frågan hur avdragsrätten kommer att påverka viljan att
          skänka pengar. Utifrån detta resulterar skattebortfallet i 600
          miljoner kronor, vilket alltså motsvarar ett dubbelt så stort
          penningflöde till bistånd. En trolig bedömning är att huvuddelen
          av detta kommer att komma utöver den hittillsvarande volymen.
        </p>
        <p xml:id="i-Ump5WB99V2CWiYHyttJipE">
          Globaliseringen skapar enorma möjligheter för ökat välstånd och
          en utveckling mot ökad frihet och demokrati över hela världen.
          Fortfarande lever dock hundratals miljoner människor i akut fattigdom
          och under beklagansvärda och oacceptabla levnadsvillkor. Det är
          därför oerhört angeläget att Sverige och den övriga industrialiserade
          världen delar med sig och möjliggör för fler människor på jorden
          att få del av globaliseringens fördelar. Även solidariteten måste
          globaliseras!
        </p>
        <p xml:id="i-2Wa7YoShfXBsumdmdKqVj5">
          Vad ämnar statsrådet vidta för åtgärder för att förslaget om
          en avdragsrätt för gåvor till internationell biståndsverksamhet
          ska prövas?
        </p>
        <p xml:id="i-DE3LfpfY9oRcAi5DPLNSvT">
          Ser statsrådet några andra åtgärder för att bidra till ett ökat
          frivilligt engagemang för internationell biståndsverksamhet?
        </p>
      </div>
    </body>
  </text>
</TEI>
