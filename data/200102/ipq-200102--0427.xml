<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0427">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0427</head>
        <author who="i-3p3w5Vw2i74gEMeqzABeEG">Elinderson, Lars (m) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>barn i fattiga familjer</topic>
        <docDate when="2002-04-26">den 26 april</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GP10427</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:427 av Lars Elinderson (m) till socialminister
          Lars Engqvist om barn i fattiga familjer
        </IPQ_title>
      </div>
      <div type="IPQuestionBody">
        <p xml:id="i-JDyCaSTDfEAkBVSGYcuPRo">
          Rädda Barnen presenterade för en tid sedan en rapport, som bl.a.
          visade att andelen barn i ekonomiskt fattiga familjer ökat under
          90-talet. Samtidigt har andelen barnfamiljer som erhöll socialbidrag
          ökat. Enligt rapporten har också spridningen mellan de kommuner
          som hade högst respektive lägst andel fattiga barn ökat markant
          under hela 90-talet.
        </p>
        <p xml:id="i-8FemE6zuQdg6BiHB8GCMmu">
          Många olika faktorer ligger naturligtvis bakom utvecklingen.
          När man studerar resultaten närmare av Välfärdsbokslutet och Rädda
          Barnens redovisning av andelen barn i ekonomiskt fattiga familjer
          kan man konstatera att det finns både regionala skillnader och
          skillnader mellan t.ex. storstadsregionerna och övriga landet.
          Genomgående gäller att det finns ett direkt samband mellan framför
          allt hög arbetslöshet och hög andel barn i fattiga familjer.
        </p>
        <p xml:id="i-jRKzRWDSVkRiSjuNh7hqz">
          Välfärdsbokslutet redovisar i princip samma utveckling. Framför
          allt pekar man på att ensamstående med barn fått sin situation
          försämrad under 90-talet. Välfärdsbokslutet redovisar också sambandet
          med höjda skatter och ökad fattigdom. Man skriver bl.a:
        </p>
        <p xml:id="i-7VTPDNr2Bqspu2B7264CPe">
          "En ökad skatteandel har ... inneburit att de ensamstående mödrarna,
          liksom övriga hushållstyper, får behålla mindre av sina bruttoinkomster
          i disponibel inkomst. Detta är också en viktig förklaring till
          att den absoluta inkomstnivån sänkts för de ensamstående mödrarna
          under 1990-talet."
        </p>
        <p xml:id="i-VCnVtAsruV58NS9jCNupj7">
          Man kan utläsa ett klart samband mellan andelen fattiga barnfamiljer
          (och andelen barnfamiljer som uppbär socialbidrag) och den kommunala
          utdebiteringen. Riksdagens utredningstjänst har redovisat ett
          sådant samband på nationell nivå. Detta samband blir ännu tydligare
          om man väger in faktorn arbetslöshet i jämförelsen, i synnerhet
          på regional nivå. Kommuner med högre kommunalskatt har generellt
          sett högre andel barn i ekonomiskt fattiga familjer, om jämförelsen
          görs mellan kommuner med lika hög arbetslöshet i samma region.
        </p>
        <p xml:id="i-9BspmsQLHh2LHFi9ALtVke">
          I andra sammanhang har det noterats att marginaleffekterna av
          skatte- och bidragssystemen är störst för ensamstående med låg
          inkomst. Möjligheten att bryta bidragsberoende och förbättra den
          ekonomiska standarden genom att öka arbetsinsatsen eller höja
          sin inkomst, genom att byta till ett bättre avlönat arbete, är
          störst i just denna grupp. Välfärdsbokslutet konstaterar också
          att ensamstående kvinnor halkat efter inkomstmässigt relativt
          andra grupper på grund av att "antalet veckoarbetstimmar bland
          förvärvsarbetande ensamstående mödrar utvecklats dåligt."
        </p>
        <p xml:id="i-PGNnwbg2bVTPXEB2ksh2gA">
          Rädda Barnen använder två olika variabler för att redovisa andelen
          barn i ekonomiskt fattiga familjer, dels inkomst under socialbidragsnivån
          och dels andelen barn i familjer som uppbär socialbidrag för sin
          försörjning. Siffrorna har därefter statistiskt behandlats så
          att de ger rättvisande resultat. Skälet till denna "dubbla redovisning"
          framgår av en tidigare rapport från Riksdagens utredningstjänst.
          Denna rapport visar att mindre än en tredjedel av medborgare med
          inkomster under socialbidragsnivån uppbär socialbidrag någon gång
          under året. Detta innebär att en stor andel av de ekonomiskt fattiga
          barnfamiljerna lever på en nivå under socialbidragsnormen, utan
          att få del av det yttersta stödsystem socialbidraget avses att
          vara.
        </p>
        <p xml:id="i-5iQEGkWDyxhdYznYmrDUq6">
          Mot bakgrund av ovanstående vill jag fråga socialministern:
        </p>
        <p xml:id="i-84L68P5DmKFHkVfWnVeV5P">
          1. Vad avser socialministern att vidta för åtgärder för att förhindra
          att hög skatt ökar andelen barn i ekonomiskt fattiga familjer?
        </p>
        <p xml:id="i-MuRzTvXH2GJrkfvZTdnBie">
          2. Vad avser socialministern att vidta för åtgärder för att minska
          skillnaden mellan andelen barn i ekonomiskt fattiga familjer i
          kommuner med hög respektive låg kommunalskatt?
        </p>
        <p xml:id="i-SBb8yVrsCzTaKnsQ1mscaY">
          3. Vad avser socialministern att vidta för åtgärder för att förhindra
          tendensen till ytterligare ökat bidragsberoende på grund av höga
          marginaleffekter för ekonomiskt fattiga familjer?
        </p>
        <p xml:id="i-2HRaq3zKqn2fGgBmWt4tRC">
          4. Vad avser socialministern att vidta för åtgärder för att öka
          rättvisan mellan de grupper som uppbär socialbidrag och de som
          inte uppbär socialbidrag trots att deras inkomst ligger under
          socialbidragsnormen?
        </p>
      </div>
    </body>
  </text>
</TEI>
