<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0322">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0322</head>
        <author who="i-8BTYtQ95yRpC5syyC4aHoY">Hägglund, Göran (kd) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>näringsklimatet i Sverige</topic>
        <docDate when="2002-03-19">den 19 mars</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10322</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:322 av Göran Hägglund (kd) till näringsminister
          Björn Rosengren om näringsklimatet i Sverige
        </IPQ_title>
      </div>
      <div type="IPQuestionBody">
        <p xml:id="i-KHiNGg5CYSPvJnANay4Enh">
          Företagskonkurserna ökar, företag säger upp anställda, flyttar
          huvudkontoren utomlands eller blir uppköpta av utländska investerare.
          Statistiken över antalet nystartade företag viker betänkligt.
          Sverige har sedan 1970-talet tappat i OECD:s s.k. välståndsliga
          från en fjärde till sjuttonde plats.
        </p>
        <p xml:id="i-Yc6Vbrmfw4RGoscrU491UV">
          Att vi tappar i välstånd innebär att hela landet blivit fattigare
          relativt våra konkurrentländer inom OECD. En barnfamilj hade haft
          ca 65 000 kr mer per år efter skatt om Sverige hade bibehållit
          sin plats i välfärdsligan. Vi hade haft råd med bättre vård, bättre
          skola och kunnat satsa mer på infrastrukturen om det inte varit
          för den negativa ekonomiska utvecklingen sedan tre decennier.
          Denna utveckling måste vända och det ankommer till stor del på
          politiska beslutsfattare att skapa ett gott näringsklimat med
          konkurrenskraftiga villkor i jämförelse med omvärlden.
        </p>
        <p xml:id="i-TqRtba3AkSLnKrmGGbJR5p">
          Den 7 mars genomförde riksdagens näringsutskott en utfrågning
          om näringsklimatet i Sverige. Medverkade gjorde Carl Bennet, styrelseordförande
          i Boliden, Elanders och Getinge Industrier, Dick Kling, direktör
          på Svenskt Näringsliv, Christer Östlund, tillförordnad vd för
          Företagarnas Riksorganisation, Jan Edling, utredare hos LO, representanter
          från NUTEK, Kai Hammerich, vd för ISA samt Magnus Henrekson, professor
          vid Handelshögskolan i Stockholm.
        </p>
        <p xml:id="i-Wb2BgmC8LTk6w1SD2tCf4s">
          Bred enighet rådde bland de medverkande om behovet av åtgärder
          för att förbättra det svenska näringsklimatet. Till sådana åtgärder
          som nämndes hörde strategiska beslut för att behålla investeringsvilligt
          kapital i landet och för att skapa rättvisa villkor för inhemska
          ägare i jämförelse med utländska.
        </p>
        <p xml:id="i-S1E97Xkdie2DWRrx9VLLtV">
          Förmögenhetsskatten är en skadlig skatt som medverkar till att
          flytta kapital till andra marknader än den svenska. Fåmansbolagsreglerna
          missgynnar små företag genom skattenivåer och reglernas komplexitet.
        </p>
        <p xml:id="i-8MYmRoRdYv18ZSZLQ2Duqa">
          Arvs- och gåvoskatten bestraffar familjeföretag som vill låta
          företaget bli kvar i familjens ägo och drift vid generationsskiften.
          I stället är det inte ovanligt att företagen köps upp av utländska
          ägare som saknar koppling till den miljö som företaget verkar
          i.
        </p>
        <p xml:id="i-VNNFDN2EpwLsSeMSrAVrFh">
          NUTEK har genomfört en analys av sårbarheten för olika regioner.
          Slutsatsen är att sårbarheten är störst där man är beroende av
          storindustri med teknikerintensitet. Sårbarheten kan påverkas
          ytterligare av den lokala arbetsmarknadens storlek och avståndet
          mellan ägare och industri.
        </p>
        <p xml:id="i-MY7hKRgskRV2HdZJW9JAZk">
          Med anledning av ovanstående vill jag fråga näringsministern:
        </p>
        <p xml:id="i-DeMg6qF9EjcS4787XrsKWA">
          Vilka åtgärder avser statsrådet att vidta i syfte att förbättra
          villkoren för företagande och företagare i Sverige?
        </p>
      </div>
    </body>
  </text>
</TEI>
