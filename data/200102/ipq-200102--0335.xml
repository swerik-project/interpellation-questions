<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0335">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0335</head>
        <author who="i-JKZyQwnfkbK1njmH7h7T4h">Karlsson, Ola (m) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>kommunal näringsverksamhet</topic>
        <docDate when="2002-03-22">den 22 mars</docDate>
        <status when="unknown" byWhom="statsrådet Ulrica Messing " byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GP10335</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:335 av Ola Karlsson (m) till statsrådet
          Mona Sahlin om kommunal näringsverksamhet
        </IPQ_title>
      </div>
      <div type="IPQuestionBody">
        <p xml:id="i-Fz8mmxX9CeN4HB5th1NbEn">
          Riktiga jobb och småföretag slås ut av skattesubventionerad kommunal
          verksamhet. Det finns en lång rad exempel på näringsverksamhet
          som bedrivs i bolag eller förvaltningsform med kraftiga skattesubventioner.
          Det tvingar de privata småföretagen att konkurrera med verksamheter
          som bedrivs på helt andra ekonomiska villkor. Småföretagarna tvingas
          att med sina egna skattepengar betala den konkurrerande kommunala
          verksamheten.
        </p>
        <p xml:id="i-M1KhCho5171ZWFGMGctGrW">
          Hösten 1998 ställde jag därför två interpellationer till statsrådet
          Sahlin om bl.a. vilka åtgärder hon tänkte vidta för att minimera
          risken för att riktiga jobb och företag slås ut av skattesubventionerad
          kommunal näringsverksamhet.
        </p>
        <p xml:id="i-DFsR6UpswAr98dYGAfTxGX">
          I sitt svar den 10 november 1998 framhöll Mona Sahlin bl.a: "Jag
          vill hålla med om @ och det tycker jag att jag uttryckte också
          i mitt första svar @ att det finns områden som kommunerna inte
          borde ägna sig åt. Dit hör solarier, gym, kaffe, bilreparationer
          osv."
        </p>
        <p xml:id="i-NacEJkpbyEEQX9eDxqE9qf">
          "Jag har varit statsråd i fyra veckor, och vi kommer @ @ @ snarast
          att återkomma med förslag om direkta regelförenklingar för små
          och medelstora företag. Vi kommer också att fortsätta att göra
          detta till en stor och viktig del i tillväxtstrategin, och det
          är min ärliga uppfattning att dit hör reglerna för de små företagen.
          Jag vill också påpeka att det råd för konkurrens som tillkom i
          år och som är väldigt nytt inrättades som ett resultat av överläggningar
          mellan kommunerna, landstingen och den privata sektorn. Man ville
          pröva att lösa det här på frivillig väg. Då tycker jag att både
          Ola Karlsson och jag bör ge detta en chans. Skulle det visa sig
          att man behöver ytterligare befogenheter eller inte kommer fram
          på ett rimligt och effektivt sätt ska jag vara noggrann och snabb
          med att tillföra de möjligheterna."
        </p>
        <p xml:id="i-MK5VKjMko4uNozQMqAmPqB">
          I en rapport, (s)måföretagspolitik, redovisades den 6 mars vad
          Socialdemokraterna vill med näringspolitiken. När det gäller kommunal
          näringsverksamhet sägs: "Förslag under utredning/beredning.
        </p>
        <p xml:id="i-PtNzJNoihuEwFx22hKMyJ6">
          (Prövning av kommunal kompetens att driva affärsverksamhet) Rådet
          för konkurrens på lika villkor mellan privat och offentlig sektor
          (Konkurrensrådet) tillsattes 1997 för att, med beaktande av de
          olika grundförutsättningar som gäller för privat och offentlig
          verksamhet, söka undanröja konkurrenskonflikter som typiskt sett
          inte löses inom ramen för särskild lagstiftning eller prövningsförfaranden.
          Rådet redovisade i december 2000 sina samlade erfarenheter i rapporten
          Konkurrens på lika villkor (SOU 2000:117). Ett förslag till konfliktlösningsregel
          i konkurrenslagen har lagts fram av en interdepartemental arbetsgrupp
          I Ds 2001:17. Konkurrensrådets rapport och Ds:n har remissbehandlats
          gemensamt. Rådets verksamhet har förlängts till utgången av juni
          2002 i avvaktan på regeringens ställningstagande."
        </p>
        <p xml:id="i-KHyAg8winfi9pJc2LRCVVF">
          Konkurrensverkets möjlighet att ingripa med hjälp av konkurrenslagen
          är närmast obefintlig. Konkurrenslagen gäller företag och är inte
          tillämplig för den offentliga sektorns konkurrenssnedvridning.
          Det finns stora brister i konkurrensneutralitet mellan offentlig
          näringsverksamhet och privata bolag. Dessa brister kan och behöver
          åtgärdas genom skärpta krav på upphandlingar, redovisningar och
          affärsmässighet.
        </p>
        <p xml:id="i-Ju9RZQA9bvsi7JDa73o4pH">
          När jag ställde interpellationen 1998 hade Mona Sahlin varit
          statsråd i fyra veckor. Nu har Mona Sahlin varit det i snart fyra
          år. Problemen och frågorna kvarstår.
        </p>
        <p xml:id="i-QZfPdrwLogNFZQg5P462b">
          1. Vilka åtgärder avser statsrådet att vidta för att minimera
          risken för att riktiga jobb och företag slås ut av skattesubventionerad
          kommunal näringsverksamhet?
        </p>
        <p xml:id="i-7dKY1EKeztw9WX7r5JUAmp">
          2. Vilka åtgärder avser statsrådet att vidta för att skärpa regelverken
          så att konkurrens sker på lika villkor?
        </p>
      </div>
    </body>
  </text>
</TEI>
