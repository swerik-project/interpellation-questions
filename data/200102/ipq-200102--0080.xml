<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0080">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0080</head>
        <author who="i-T9dFBJ1pv742mQeG3uLBtA">Viklund, Margareta (kd) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>internationella konferenser</topic>
        <docDate when="2001-11-15">den 15 november</docDate>
        <status when="2001-11-26" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GP1080</external_id>
        <debate>
          <turn when="2001-11-26 10:35:11" duration="189">Utrikesminister Anna Lin (S)</turn>
          <turn when="2001-11-26 10:38:17" duration="228">Margareta Viklund (Kd)</turn>
          <turn when="2001-11-26 10:42:01" duration="142">Utrikesminister Anna Lin (S)</turn>
          <turn when="2001-11-26 10:44:19" duration="191">Margareta Viklund (Kd)</turn>
          <turn when="2001-11-26 10:47:26" duration="95">Utrikesminister Anna Lin (S)</turn>
          <turn when="2001-11-26 10:48:58" duration="108">Margareta Viklund (Kd)</turn>
          <turn when="2001-11-26 10:50:42" duration="72">Utrikesminister Anna Lin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:80 av Margareta Viklund (kd) till utrikesminister
          Anna Lindh om internationella konferenser
        </IPQ_title>
      </div>
      <div type="IPQuestionBody">
        <p xml:id="i-DNXwFS24Ds4NcsAN2DNtNT">
          På grund av de sönderslitande konflikterna och krigen på Balkan
          efter det kalla krigets slut fick länderna i det forna Jugoslavien
          inte möjligheten att genomföra övergången från ett kommunistiskt
          system till ett marknadsekonomiskt och demokratiskt system. Länderna
          i det forna Jugoslavien ligger, med undantag av Slovenien och
          i viss mån Kroatien, cirka tio år efter andra f.d. kommunistiska
          länder i Central- och Östeuropa när det gäller samhälls- och statsreformering.
        </p>
        <p xml:id="i-XjJjQzuH8ruFRejcoi2uks">
          Nepotism, korruption och organiserad brottslighet är i dag företeelser
          som är väl etablerade på Balkan, och som har fått ytterligare
          näring under det senaste decenniet. På Balkan bedrivs en omfattande
          prostitution och vi har med jämna mellanrum fått rapporterat via
          tidningar, radio och TV om hur soldater, som deltar i de olika
          krishanteringsoperationerna på Balkan har utnyttjat prostituerade.
        </p>
        <p xml:id="i-WTVyEwpTHMiHwn19W5TMjT">
          Det finns uppgifter som talar om Balkan som ett nav för stora
          delar av prostitutionen i Västeuropa. I juni i år rapporterade
          den ansedda tidskriften The Economist att närmare 70 % av Londons
          prostituerade kommer från Centraleuropa och Balkan och att verksamheten
          i stora delar kontrolleras av albaner eller kosovoalbaner. Det
          finns åtskilliga andra exempel.
        </p>
        <p xml:id="i-NgKWC841ML7C26UbY5XdHj">
          Balkan är också ett nav i narkotikasmugglingen och smugglingen
          av cigaretter till Västeuropa. I en TV-dokumentär som visades
          för något år sedan pekades t.ex. den förre serbiske ledaren Slobodan
          Milosević och hans familj ut som direkt ansvariga för den trafiken.
        </p>
        <p xml:id="i-UxUfTPU1CixP6nVygt19wc">
          Prostitution, människohandel och smuggling som bedrivs inom ramen
          för en transnationell organiserad brottslighet utgör ett allvarligt
          säkerhetshot mot öppna, demokratiska samhällen. Det utgör också,
          som i fallet Balkan, ett allvarligt hot mot de insatser som görs
          för att bygga upp fungerande samhällen. Exemplen ovan är inte
          ägnade att ringakta varken albaner, kosovoalbaner eller serber
          som kollektiv, men det är viktigt att peka på att det i hela det
          forna Jugoslavien finns grupper och enskilda individer, som för
          egen vinning hänsynslöst utnyttjar andra människor, samtidigt
          som de äventyrar den regionala stabiliteten.
        </p>
        <p xml:id="i-VV4DtszwMHnomCCLXVnWZm">
          Det råder i dag stor samstämmighet om att ekonomiska intressen
          av den typ som angivits ovan har varit en mycket viktig drivkraft
          i de senaste årens många konflikter på Balkan. En viktig del i
          återuppbyggnadsarbetet på Balkan måste därför vara att, så långt
          det går, vidta åtgärder mot de individer och grupper som äventyrar
          regionens säkerhet. Om så inte sker kan de kriminella nätverken,
          som redan har förgreningar i hela Europa, växa sig starka och
          på sikt hota vårt öppna och demokratiska samhälle.
        </p>
        <p xml:id="i-HrdU76Kdw6UirGqcKfTnKX">
          Vid sidan av olika åtgärder för att skapa öppna och demokratiska
          samhällen på Balkan, måste det utanför de respektive europeiska
          polis- och åklagarmyndigheternas begränsade krets skapas medvetenhet
          om nepotism, korruption och transnationell organiserad brottslighet
          på Balkan. Sverige bör därför, med stöd av EU, ta initiativet
          till ett toppmöte med fokus på transnationell brottslighet som
          emanerar från Balkan. Konferensen bör vända sig till stats- och
          regeringschefer samt företrädare för internationella organisationer,
          såsom EU, OSSE och FN, med det uttalade syftet att presentera
          ett relativt detaljerat gemensamt åtgärdsprogram för bekämpning
          av transnationell organiserad brottslighet som härrör från Balkan.
        </p>
        <p xml:id="i-FMKTtvimcMc4CPeChhy2FY">
          Parallellt med ett toppmöte bör Sverige även stå som värd för
          en internationell konferens kring transnationell brottslighet,
          till vilken företrädare för polisväsende, åklagar- och domstolsväsende,
          underrättelse- och säkerhetsorganisationer, företrädare för den
          akademiska världen samt journalister bjuds in. Ett viktigt syfte
          med en sådan konferens bör vara att, med utgångspunkt i en toppmötesdeklaration,
          utarbeta konkreta riktlinjer för hur det praktiska arbetet ska
          genomföras och samordnas.
        </p>
        <p xml:id="i-Lm7rNpi7J4cZGRMVvdmpzh">
          Den internationella konferensen bör föregås av genomförandet
          av en brett upplagd studie som syftar till att kartlägga den organiserade
          brottsligheten på Balkan och dess förgreningar i Europa och i
          världen samt komma med förslag till konkreta åtgärder för brottsbekämpning
          och samordning av denna. En sådan studie kan lämpligen genomföras
          under huvudmannaskap av någon av de svenska underrättelse- och
          säkerhetsorganisationerna, men med deltagande av motsvarande organisationer
          från övriga EU-länder.
        </p>
        <p xml:id="i-H6vJsiEZRKTTWMBZghR4mH">
          Mina frågor till utrikesministern är:
        </p>
        <p xml:id="i-37zYYgDmMcjdDNNj3UNmBv">
          Avser utrikesministern ta initiativ till ett toppmöte som vänder
          sig till stats- och regeringschefer samt företrädare för internationella
          organisationer, såsom EU, OSSE och FN, med syfte att presentera
          ett gemensamt program för bekämpning av transnationell organiserad
          brottslighet som härrör från Balkan?
        </p>
        <p xml:id="i-8rjmmYURLjFjXKNT8x9rrH">
          Avser utrikesministern att verka för att Sverige ska stå som
          värd för en internationell konferens kring transnationell brottslighet,
          med företrädare för polisväsende, åklagar- och domstolsväsende,
          underrättelse- och säkerhetsorganisationer, den akademiska världen
          etc.?
        </p>
      </div>
    </body>
  </text>
</TEI>
