<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0143">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0143</head>
        <author who="i-4HwVdTBbapZ5KwNJtKs6Ux">Andersson, Marianne (c) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>elöverkänslighet</topic>
        <docDate when="2001-12-17">den 17 december</docDate>
        <status when="2002-01-25" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GP10143</external_id>
        <debate>
          <turn when="2002-01-25 09:31:36" duration="296">Socialminister Lars Engq (S)</turn>
          <turn when="2002-01-25 09:36:28" duration="259">Marianne Andersson (C)</turn>
          <turn when="2002-01-25 09:40:43" duration="196">Socialminister Lars Engq (S)</turn>
          <turn when="2002-01-25 09:43:56" duration="265">Marianne Andersson (C)</turn>
          <turn when="2002-01-25 09:48:18" duration="211">Socialminister Lars Engq (S)</turn>
          <turn when="2002-01-25 09:51:46" duration="148">Marianne Andersson (C)</turn>
          <turn when="2002-01-25 09:54:11" duration="151">Socialminister Lars Engq (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:143 av Marianne Andersson (c) till socialminister
          Lars Engqvist om elöverkänslighet
        </IPQ_title>
      </div>
      <div type="IPQuestionBody">
        <p xml:id="i-QDHpn1fZ4AMXvUNj2XjLjc">
          Elöverkänslighet är ett växande hälsoproblem. Enligt Miljöhälsorapport
          2001, utgiven av Socialstyrelsen, finns ca 200 000 vuxna elöverkänsliga
          i Sverige, varav 20 000 är svårt drabbade. För 10 år sedan var
          antalet 5 000@10 000 och redan 1990 lovade regeringen att ta itu
          med problemet. Men inte mycket har hänt som förbättrar den enskilda
          människans situation. De elöverkänsliga avviker inte från samhället
          i övrigt men till följd av sina besvär är andelen förtids- eller
          sjukpensionärer dubbelt så stor i denna grupp. Antalet långtidssjukskrivna
          är också stort. Med tanke på de galopperande kostnaderna detta
          orsakar det svenska samhället och det lidande, som enskilda människor
          drabbas av, är det märkligt att både regeringen och ansvariga
          myndigheter visar en sådan handfallenhet såväl när det gäller
          forskning och förebyggande av elöverkänslighet som hjälp till
          de drabbade.
        </p>
        <p xml:id="i-8ZCgs5RFAHheemo8vgm2Xc">
          Detta visar sig med deprimerande tydlighet i att de forskare
          som arbetar med de här frågorna utifrån de drabbades perspektiv
          inte får fortsatta forskningsmedel. Det handlar t.ex. om det världsunika
          arbete som utförs på Enheten för experimentell dermatologi på
          Karolinska Institutet när det gäller forskning på elöverkänsligas
          hud. De flesta elöverkänsliga har symtom i och från huden. Regeringen
          har överlämnat forskningsfrågorna beträffande elöverkänslighet
          till Forskningsrådet för arbetsliv och socialvetenskap (FAS).
          De har uttryckligen fått ett uppdrag att bevaka området men hittills
          avslagit alla projektansökningar inom detta område. Det är svårt
          att tro att samtliga ansökningar var av undermålig vetenskaplig
          kvalitet.
        </p>
        <p xml:id="i-DdruXV1uj4Ai6jHAEQ1Lhq">
          Jag har ställt ett antal frågor till flera ministrar som har
          med strålning, elektromagnetiska fält och elöverkänslighet att
          göra. De har handlat om forskning, om regeringens beredning av
          RALF-rapporten och om hur denna under tiden används av myndigheter.
          I samtliga fall har jag fått svaret att regeringen tar de här
          frågorna på allvar men sakligt sett visar svaren på motsatsen.
          RALF-rapporten har starkt kritiserats av de elöverkänsligas organisationer
          men också av Handikappombudsmannen och av riksdagens revisorer.
          Ändå används den nu med regeringens goda minne flitigt av industrin,
          myndigheter och kommuner med resultat att de åtgärder som måste
          göras för att hjälpa de elöverkänsliga förhindras. När Stockholms
          stad bad regeringen om underlag för att aktualisera frågan om
          elektromagnetiska fält hänvisade regeringen till RALF-rapporten.
        </p>
        <p xml:id="i-Csq97PhHH4Tzbs9C5w4hq9">
          I FN:s standardregler för att tillförsäkra människor med funktionsnedsättningar
          delaktighet och jämlikhet framhålls i § 13 att medlemsländerna
          har det yttersta ansvaret för att kunskap om levnadsvillkor för
          människor med funktionsnedsättning samlas in och sprids samt för
          att stöd ges till forskning på alla områden inklusive det som
          är till hinder i deras liv. Enligt § 1 bör staterna uppmuntra
          massmedierna att skydda människor med funktionshinder på ett positivt
          sätt. Sverige har också antagit en nationell handlingsplan för
          handikappade. När det gäller de elöverkänsliga kan jag konstatera
          att Sverige inte lever upp vare sig till FN:s eller de svenska
          reglerna.
        </p>
        <p xml:id="i-VhGLdTVNMtkoyAhA4R6u89">
          De elöverkänsliga har en svår funktionsnedsättning i och med
          att det ofta är omöjligt för dem att delta i arbetslivet och i
          samhällslivet, att besöka skolor, bibliotek och läkarmottagningar.
          Många tvingas också lämna sina hem på grund av att master för
          mobiltelefoni sätts upp i närheten. Det är en mycket svår situation
          samtidigt som orsaken till deras problem inte erkänns. Det är
          dags att konstatera att människor är sjuka och att i stället fokusera
          på vad man kan göra för att förebygga och lindra symtomen och
          öka tillgängligheten för de drabbade.
        </p>
        <p xml:id="i-FiH1T8FMWUqTUPyYBp6xfN">
          Mot denna bakgrund vill jag ställa följande frågor till socialministern:
        </p>
        <p xml:id="i-E3FveW9RWXpWV7o39V3t52">
          1. Vilka åtgärder avser socialministern vidta för att förbättra
          tillgängligheten för elöverkänsliga i samhället och i det egna
          hemmet?
        </p>
        <p xml:id="i-5n5FsszTSCVkcHnCjwxZcU">
          2. Vilka åtgärder avser socialministern vidta för att öka kunskapsläget
          när det gäller elöverkänslighet?
        </p>
        <p xml:id="i-TKsk1W2AQ37MoGBqaZE9xH">
          3. Vad avser socialminstern göra för att förbättra hälsoläget
          för de elöverkänsliga?
        </p>
      </div>
    </body>
  </text>
</TEI>
