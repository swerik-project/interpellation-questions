<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0193">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0193</head>
        <author who="i-2xzcr3nLPgka3s5j7pZ98N">Saarinen, Ingegerd (mp) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>vindkraftens framtid</topic>
        <docDate when="2002-01-23">den 23 januari</docDate>
        <status when="2002-01-31" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10193</external_id>
        <debate>
          <turn when="2002-01-31 15:49:45" duration="81">Näringsminister Björn (S)</turn>
          <turn when="2002-01-31 15:51:03" duration="150">Ingegerd Saarinen (Mp)</turn>
          <turn when="2002-01-31 15:53:29" duration="250">Näringsminister Björn (S)</turn>
          <turn when="2002-01-31 15:57:35" duration="150">Ingegerd Saarinen (Mp)</turn>
          <turn when="2002-01-31 16:00:02" duration="43">Näringsminister Björn (S)</turn>
          <turn when="2002-01-31 16:00:42" duration="71">Ingegerd Saarinen (Mp)</turn>
          <turn when="2002-01-31 16:01:50" duration="94">Näringsminister Björn (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:193 av Ingegerd Saarinen (mp) till näringsminister
          Björn Rosengren om vindkraftens framtid
        </IPQ_title>
      </div>
      <div type="IPQuestionBody">
        <p xml:id="i-6CgP4zjefwH4pu7ShxzcU8">
          Regeringen har vid flera tillfällen under de senaste åren uttalat
          sig positivt om vindkraftens framtid. Näringsminister Björn Rosengren
          sade vid invigningen av den havsbaserade vindkraftsparken Utgrunden
          i Kalmarsund den 21 mars 2001 följande:
        </p>
        <p xml:id="i-FwNfiLxqoHh4cXcD2bncCs">
          "Utvecklingen av ny teknik för att tillvarata vindkraften är
          viktig. Men minst lika viktigt är att det skapas långsiktigt stabila
          förutsättningar för den fortsatta utbyggnaden av vindkraft i Sverige."
        </p>
        <p xml:id="i-3wi6X5ZH5FLa8XEQ8Xq9HW">
          Samma budskap har framförts av statsministern. I samband med
          ett miljöseminarium i Västerås för två år sedan slog Göran Persson
          fast att "Vindkraften har en enorm potential i ett land som vårt
          med långa kuststräckor", och tillade att han "vill se en svensk
          vindkraftindustri växa fram." I samma tal satte statsministern
          upp som mål "att vindkraftproduktionen i Sverige bör motsvara
          två Barsebäcksreaktorer inom tio år."
        </p>
        <p xml:id="i-FU8kbz1y3JU1eYTwmtxhvE">
          Två Barsebäcksreaktorer motsvarar en årsproduktion på ca 10 TWh
          el, vilket överensstämmer väl med det planeringsmål som föreslagits
          av Energimyndigheten.
        </p>
        <p xml:id="i-MfVkY9FQWMQa5fpFq1uG3H">
          I slutet av oktober lade den s.k. Elcertifikatutredningen fram
          sitt slutbetänkande. Enligt direktivet skulle utredningen presentera
          förslag som kan "främja nyetablering av elproduktion från förnybara
          energikällor, - - - stimulera teknikutveckling och kostnadseffektivitet,
          - - - skapa rimliga villkor för befintliga anläggningar" och "skapa
          stabila spelregler oberoende av statsfinansiella förhållanden".
        </p>
        <p xml:id="i-9EhqHV4f9g2G2ZMG2m2WWE">
          Utredningen föreslår att nuvarande stöd till förnybar el försvinner
          och ersätts av ett kvotbaserat system med "gröna" elcertifikat.
          Förslaget är tänkt att ligga till grund för den energiproposition
          som regeringen utlovat i vår och som ska ta ett helhetsgrepp på
          energipolitiken. Med tanke på regeringens tidigare positiva uttalanden
          har stora förhoppningar knutits till att energipropositionen skulle
          innebära ett genombrott för miljövänlig, förnybar elproduktion
          i Sverige.
        </p>
        <p xml:id="i-J3JktVM84c291t6z9JAook">
          Nu har remissyttrandena på utredningen kommit in. Tyvärr ger
          de anledning till stor oro för vindkraften liksom för all annan
          nyetablering av förnybar elproduktion i Sverige.
        </p>
        <p xml:id="i-Pr2SFwvYQLfXNBnTTArKB5">
          Energimyndigheten skriver i sitt remissvar att det är "sannolikt
          att investeringar i nya vindkraftverk kommer att upphöra under
          några år om det föreslagna certifikatssystemet genomförs och ersätter
          samtliga nu gällande stödformer."
        </p>
        <p xml:id="i-X9Xmu9wYZEo8mFTm2bvEr9">
          Samma uppfattning har Naturvårdsverket som skriver att "Utan
          annat stöd än certifikaten kommer ny vindkraft och annan ny teknik
          troligen ha svårt att komma in i systemet under de 5-10 första
          åren av certifikathandel."
        </p>
        <p xml:id="i-CvRsiCDMAv4u9zVtCJC1fB">
          Även Naturskyddsföreningen, Lunds Tekniska Högskola, Chalmers
          och vindkraftens branschorganisationer betonar i sina remissvar
          att utbyggnaden av vindkraft, liksom all annan nyetablering av
          förnybar elproduktion, riskerar att bromsas upp eller helt avstanna
          om Elcertifikatutredningens förslag blir verklighet.
        </p>
        <p xml:id="i-4MTjktfY1UftbkpJmfWvZC">
          Redan nu har investerare och banker meddelat att de inte kommer
          att kunna fullfölja planerade projekt om förslaget genomförs.
          Ett konkret exempel är vindkraftsparken på Lillgrund i Öresund,
          som är tänkt att bli världens näst största vindkraftspark till
          havs och generera ca 15 % av Malmös elförbrukning. Där har finansiärerna
          meddelat projektören att man inte kommer att kunna gå vidare med
          projektet om utredningens förslag förverkligas.
        </p>
        <p xml:id="i-BqZiyK1p25TBUf1AWY5i6g">
          Detta kan inte ha varit regeringens avsikt när utredningen tillsattes.
        </p>
        <p xml:id="i-FSRcQT6U5DRG198xkdbT2d">
          En allvarlig konsekvens av att nyetableringar av förnybar elproduktion
          hejdas blir att Sverige får svårt att uppfylla internationella
          åtaganden på miljöområdet. EU:s medlemsländer enades nyligen om
          gemensamma mål för utbyggnad av förnybar elproduktion. Enligt
          EG-direktivet 2001/77/EG om förnybar energi, som trädde i kraft
          den 27 september, förväntas Sverige fram till 2010 öka andelen
          förnybar el från 49 % till 60 % (vattenkraften inräknad). Omräknat
          till TWh innebär det att årsproduktionen av förnybar el måste
          öka med ca 25 TWh. Detta är ett riktvärde, och varje land ska
          ju inkomma med nationella mål under 2002, men det anges tydligt
          att riktvärdena i direktivet ska vara vägledande när nationella
          mål fastställs.
        </p>
        <p xml:id="i-VpBQFzXJjxLPSPF4tsky6W">
          Med det förslag som Elcertifikatutredningen lagt beräknas den
          förnybara elproduktionen i Sverige öka med ca 10 TWh fram till
          2010, dvs. mindre än hälften av vad som anges i EG-direktivet.
          Märkligt nog nämns inte detta med ett ord i utredningen.
        </p>
        <p xml:id="i-C3bjYKNgnMjasBB3pmvb4z">
          Med utgångspunkt från detta vill jag fråga näringsministern följande:
        </p>
        <p xml:id="i-39XFt3F4Nis2hv6i86hqmZ">
          1. Vilka åtgärder avser näringsministern att vidta för att Sverige
          ska kunna leva upp till målsättningarna i EG-direktivet (2001/77/EG)
          avseende ökning av andelen förnybar elproduktion?
        </p>
        <p xml:id="i-HXA3cvk3KYXEGkJfiWBrFc">
          2. Vilket kompletterande stöd överväger näringsministern att
          införa för att garantera att inte de ekonomiska villkoren för
          vindkraften drastiskt försämras, och den fortsatta utbyggnaden
          därmed avstannar, om och när ett certifikatsystem eventuellt införs?
        </p>
        <p xml:id="i-MLNvBRQKThF15K9pymVRTw">
          3. Vilka åtgärder avser näringsministern att vidta för att garantera
          långsiktigt stabila förutsättningar för den fortsatta utbyggnaden
          av vindkraft i Sverige?
        </p>
      </div>
    </body>
  </text>
</TEI>
