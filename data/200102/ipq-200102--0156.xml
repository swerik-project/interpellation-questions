<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0156">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0156</head>
        <author who="i-WJM6edqhGfBK1ijhNxfgoj">Pålsson, Chatrine (kd) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>anhörigvårdarnas situation</topic>
        <docDate when="2001-12-20">den 20 december</docDate>
        <status when="2002-01-25" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GP10156</external_id>
        <debate>
          <turn when="2002-01-25 10:36:45" duration="166">Socialminister Lars Engq (S)</turn>
          <turn when="2002-01-25 10:39:27" duration="200">Rosita Runegrund (Kd)</turn>
          <turn when="2002-01-25 10:42:43" duration="200">Socialminister Lars Engq (S)</turn>
          <turn when="2002-01-25 10:46:00" duration="151">Rosita Runegrund (Kd)</turn>
          <turn when="2002-01-25 10:48:28" duration="107">Socialminister Lars Engq (S)</turn>
          <turn when="2002-01-25 10:50:12" duration="123">Rosita Runegrund (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:156 av Chatrine Pålsson (kd) till socialminister
          Lars Engqvist om anhörigvårdarnas situation
        </IPQ_title>
      </div>
      <div type="IPQuestionBody">
        <p xml:id="i-Eki9WZW9NQJbBv4JZkSy7F">
          Socialstyrelsen kom nyligen med rapport som beskriver anhörigvården
          i Sverige. Rapportens resultat över hur anhörigvårdarna upplever
          sin situation kan sammanfattas som: tungt men positivt. Resultaten
          visade att anhöriga prövar sig fram och använder flera olika sätt
          att hantera problemen. Sådan flexibilitet finns sällan i den offentliga
          vården och omsorgen.
        </p>
        <p xml:id="i-8KGQz5F9z2snVvGiJ6bFTU">
          Närståendevården utgör basen i vård- och omsorgsarbetet. Drygt
          60 % av det totala omsorgsarbetet utförs av anhöriga. Räknar man
          även in psykiskt sjuka, multihandikappade m.m. kan det röra sig
          om en miljon anhörigvårdare.
        </p>
        <p xml:id="i-DYyB6LX4axdkSSKWYTwz2t">
          Många av de som vårdas har demenssjukdomar, vilket är särskilt
          krävande. Insatsen görs oftast oavlönat och innebär arbete dygnet
          runt. De anhöriga eller närstående har tillsammans med den sjuke
          beslutat att de ska stå för stödet i hemmet. Men det händer också
          att många patienter tvingas vara hemma även i svåra situationer
          eftersom vårdplatser inom såväl landsting som kommun skurits ned
          radikalt. En fungerande vård i hemmet kräver ofta att en anhörig
          finns tillgänglig hela tiden, även om man får hjälp från hemsjukvården.
        </p>
        <p xml:id="i-3W64Lx9KctyMeHqVUDuKFb">
          Många anhörigvårdare upplever att de inte värderas för sin insats.
          Samhället ger inte det stöd som behövs. Många anhörigvårdare lever
          med en ovisshet och otrygghet utifall den anhörige till sist skulle
          behöva en vårdplats som kanske inte finns. Otryggheten kommer
          sig även av oron över att inte orka med arbetsbelastningen. Samtidigt
          drivs man av viljan att hjälpa och stödja en närstående person.
        </p>
        <p xml:id="i-XBEkUhpDjrFfjPX15eZA43">
          Det finns anhörigorganisationer som en del anhöriga vänder sig
          till för råd och stöd. Men hur värderar samhället dessa i förhållande
          till andra liknande organisationer? Sedan flera år har exempelvis
          Demensförbundet kämpat för sin överlevnad. Regeringen har inte
          velat ge dem rättmätiga bidrag för sin verksamhet. Det har vi
          och andra kristdemokrater påpekat upprepade gånger med klent resultat.
          Anhörigrådet kämpar också med sin ekonomi och vet inte ens hur
          det kommer att se ut nästa år, 2002. För oss kristdemokrater är
          detta obegripligt. Visserligen påpekar regeringsföreträdare emellanåt
          att de anhörigas roll är viktig, men gör inget för att stödja
          dem.
        </p>
        <p xml:id="i-9cAmPW8M3fJuPrrMPkH7fp">
          Anhöriga gör en oerhört viktig insats på många sätt. Ingen vårdpersonal
          kan ersätta en anhörig @ i den lilla gemenskapen, som oftast är
          familjen, finns en trygghet av djupaste dimension. Det är således
          när vårdpersonal och anhöriga arbetar tillsammans för och med
          patienten som en verklig trygghet skapas. Respekt och förtroende
          är nyckelord i bemötande och vård. För att klara framtidens utmaningar
          och tillmötesgå medborgarnas behov krävs konkreta åtgärder för
          att stödja anhörigvårdarna. Det räcker inte med ord @ det krävs
          handling!
        </p>
        <p xml:id="i-UtxSEbBzRg7JPQJnZYtEQQ">
          Med anledning av ovanstående vill jag ställa följande frågor
          till Lars Engqvist:
        </p>
        <p xml:id="i-FRf564i4wwqmRngALTKkv6">
          Vilka konkreta åtgärder avser regeringen vidta för att garantera
          att anhörigorganisationerna får tillräckliga resurser?
        </p>
        <p xml:id="i-ChthboXqbYbzdk9NBZ5qd6">
          Vilka konkreta åtgärder avser regeringen vidta för att stödja
          anhörigvårdarna?
        </p>
      </div>
    </body>
  </text>
</TEI>
