<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0376">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0376</head>
        <author who="i-KdNZEf7wb1MAJv58QEHYrr">Lindblad, Göran (m) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>ersättning enligt patientskadelagen</topic>
        <docDate when="2002-04-16">den 16 april</docDate>
        <status when="2002-05-27" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GP10376</external_id>
        <debate>
          <turn when="2002-05-27 13:11:00" duration="124">Socialminister Lars Engq (S)</turn>
          <turn when="2002-05-27 13:13:00" duration="167">Göran Lindblad (M)</turn>
          <turn when="2002-05-27 13:15:43" duration="84">Socialminister Lars Engq (S)</turn>
          <turn when="2002-05-27 13:17:04" duration="92">Göran Lindblad (M)</turn>
          <turn when="2002-05-27 13:18:32" duration="44">Socialminister Lars Engq (S)</turn>
          <turn when="2002-05-27 13:19:12" duration="58">Göran Lindblad (M)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:376 av Göran Lindblad (m) till socialminister
          Lars Engqvist om ersättning enligt patientskadelagen
        </IPQ_title>
      </div>
      <div type="IPQuestionBody">
        <p xml:id="i-9ge9CYkoaxAC3WUunoVtGT">
          Enligt patientskadelagen ska patienter som skadats inom svensk
          hälso- och sjukvård kunna kompenseras för skadan. Med svensk hälso-
          och sjukvård avses "sådan verksamhet som omfattas av hälso- och
          sjukvårdslagen (HSL 1982:763) eller tandvårdslagen (1985:125),
          under förutsättning att det är fråga om verksamhet som utövas
          av personal som omfattas av 1 kap. lagen (1998:531) om yrkesverksamhet
          på hälso- och sjukvårdens område", PSkL 5 §.
        </p>
        <p xml:id="i-H2TNXHa24LFeFFhBSw64u9">
          Beviskraven är lägre än de krav som generellt gäller inom civilrätten.
          Enligt patientskadelagen räcker det med att det "övervägande sannolikt"
          finns ett orsakssamband mellan åtgärd och skada.
        </p>
        <p xml:id="i-VJhRACZwcUyVoeH5sMB65K">
          Lagstiftningen omfattar personskador som kan vara fysiska såväl
          som psykiska och har en bred patientdefinition. Lagstiftningen
          ser inte bara de som sökt vård som patienter utan också de som
          "frivilligt deltar som försöksperson i medicinsk forskning eller
          som donerar organ eller annat biologiskt material för transplantation
          eller annat mediciniskt ändamål" (PSkL 2 §). Inkluderat i HSL
          är "åtgärder för att medicinskt förebygga, utreda och behandla
          sjukdomar och skador", sjuktransporter, omhändertagande av avlidna
          och åtgärder för funktionsförbättrande och funktionsuppehållande
          behandling för funktionshindrade. Sist men inte minst omfattas
          lagstiftningen av åtgärder i samband med förlossning.
        </p>
        <p xml:id="i-WC7jHLWhG8tDhRWgUEzzgm">
          Lagstiftningen är vid både beträffande patientdefinition och
          beviskrav och det krävs inte heller att behandlande läkare gjort
          fel för att ersättning ska kunna utgå. Trots detta finns det patientskador
          som inte omfattas av lagstiftningen och som därför inte heller
          kompenseras. De patienter som faller mellan stolarna har behandlats
          med en metod eller utförande som saknar alternativ.
        </p>
        <p xml:id="i-7vRPxQK3ythis8GhU7znnL">
          Kravet att skadan skulle kunnat undvikas om behandlande läkare
          valt annan behandlingsmetod, eller ett annat utförande för att
          ersättning ska kunna utgå, visar att patientskadelagen i dess
          nuvarande skick, är ett trubbigt instrument för att patienter
          som skadats inom hälso- och sjukvården ska kunna kompenseras.
        </p>
        <p xml:id="i-PdbxYdU2QbBjudznC8h6Xi">
          Ett exempel på en drabbad patientgrupp är kvinnor som fått skador
          efter epiduralbedövning vid förlossning. De har dels råkat oförtjänt
          illa ut vid en vanligt förekommande behandling och ges heller
          inte rätt till kompensation för de skador epiduralbedövningen
          åsamkat dem. I Sverige finns åtta kända fall, varav fyra blivit
          friska. För de fyra kvinnor som inte tillfrisknat kännetecknas
          symtomen av smärtor och balansrubbningar.
        </p>
        <p xml:id="i-XqymaF59RZqax5PAcA2ZQW">
          Att det är en nästintill försvinnande liten patientgrupp gör
          inte frågan mindre viktig. I värsta fall handlar det om skador
          som är bestående livet ut. Utöver många års lidande för både de
          drabbade kvinnorna och deras familjer, handlar det dessutom om
          försämrade möjligheter till arbete och inkomster.
        </p>
        <p xml:id="i-KfTvHPNDycZbREeFkja3PU">
          Mot bakgrund av ovanstående vill jag fråga statsrådet följande:
        </p>
        <p xml:id="i-JwbRp1xmoDgeaFMMHB5L47">
          Vilka åtgärder ämnar socialministern att vidta för att de patienter
          vars skador i dag inte omfattas av patientlagstiftningen, trots
          att de bevisligen uppstått till följd av ingrepp inom hälso- och
          sjukvården, ska få ekonomisk kompensation?
        </p>
      </div>
    </body>
  </text>
</TEI>
