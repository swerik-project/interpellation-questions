<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0318">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0318</head>
        <author who="i-AvtuWmW4WHMDrctQKwDQuR">Flyborg, Eva (fp) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>offentliga monopol</topic>
        <docDate when="2002-03-15">den 15 mars</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10318</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:318 av Eva Flyborg (fp) till näringsminister
          Björn Rosengren om offentliga monopol
        </IPQ_title>
      </div>
      <div type="IPQuestionBody">
        <p xml:id="i-BmSuSk39Zi23GcLFbW2SEc">
          Den 7 mars i år anordnade näringsutskottet en hearing angående
          det svenska företagsklimatet. De inbjudna gästerna kom från olika
          delar av samhället och presenterade vittnesmål från såväl näringslivets
          som övriga samhällets horisont. Ett flertal problem identifierades,
          däribland att viktiga arenor, såsom vård, skola, omsorg och hushållsnära
          tjänster, är stängda för entreprenörskap. Detta är tragiskt. I
          dag är det så att det är färre kvinnor än män som startar företag.
          En av anledningarna till detta är bristen på privata alternativ,
          inom de yrkesområden där kvinnor traditionellt sett har erfarenhet
          och kompetens.
        </p>
        <p xml:id="i-NpJzxBT2iKzJLmwBw7xYc4">
          Oviljan att bryta de offentliga monopolen och tillåta privata
          alternativ innebär i praktiken att det råder ett näringsförbud
          för många kvinnor. För oss liberaler är det en självklarhet att
          det måste bli lättare för de kvinnor som vill, att starta och
          driva företag. Sverige har inte råd att vara utan den kompetens
          som kvinnor besitter.
        </p>
        <p xml:id="i-5jkzSmb7xDNyLFgvFSE73B">
          I Sverige är ungefär 30 % av arbetskraften anställd i den offentliga
          sektorn och de flesta är kvinnor. Inom vården är 90 % av all personal
          kvinnor. Dessa kvinnor ser till att välfärden fungerar, men de
          får långt ifrån den lön de förtjänar. Alla dessa är anställda
          av politiker, samma makthavare som pläderar för ökad jämställdhet,
          men när det handlar om att sätta lön inom den egna verksamheten
          finns det uppenbart ingenting kvar av retoriken. Det är monopolsituationen
          inom den offentliga sektorn som håller lönerna nere.
        </p>
        <p xml:id="i-52NXoNAXhbrgFMdcoGsDtn">
          De orättvisa lönerna inom vård, utbildning och omsorg får livslånga
          konsekvenser för kvinnorna i form av minskat utrymme för sparande
          och pensionssparande, sämre möjligheter att äga sin bostad, svårare
          att få krediter och slutligen påverkar det pensionsnivåerna negativt.
          Mätt i livslön uppgår löneskillnaderna till mycket stora belopp.
        </p>
        <p xml:id="i-DTaDDRPPokr88xd3fbNxYe">
          Med hänvisning till det anförda skulle jag vilja ställa följande
          frågor till näringsministern:
        </p>
        <p xml:id="i-JBxdetxdD9S9mysToaJQ1x">
          Vad avser näringsministern göra för att åtgärda de problem med
          offentliga monopol som nämnts ovan?
        </p>
        <p xml:id="i-GrKGVMVQpG9WKDodUmgGMm">
          Vad avser näringsministern göra för att underlätta för kvinnor
          att starta och driva företag?
        </p>
      </div>
    </body>
  </text>
</TEI>
