<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0093">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0093</head>
        <author who="i-KdNZEf7wb1MAJv58QEHYrr">Lindblad, Göran (m) </author>
        <recipient who="i-sS6VZTVNkCN6AHvZNaaYb">statsrådet Britta Lejon </recipient>
        <topic>Askim</topic>
        <docDate when="2001-11-21">den 21 november</docDate>
        <status when="unknown" byWhom="statsrådet Britta Lejon " byWhomId="i-sS6VZTVNkCN6AHvZNaaYb" status="answered">besvarad</status>
        <external_id source="rdwebb">GP1093</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:93 av Göran Lindblad (m) till statsrådet
          Britta Lejon om Askim
        </IPQ_title>
      </div>
      <div type="IPQuestionBody">
        <p xml:id="i-BzN3gTXTZAYGKKK1tjVLQU">
          I samband med valet 1998 anordnades i Askim en folkomröstning.
          Medborgarna hade att ta ställning till om Askim åter skulle bli
          en egen kommun, vilket var fallet fram till 1974.
        </p>
        <p xml:id="i-9jKXhsFgmAbCoBZMokoKzi">
          Askim införlivades i Göteborgs kommun, mot de boendes vilja.
          Missnöjet med sammanläggningen har hela tiden varit starkt. Därför
          var inte resultatet av folkomröstningen något som överraskade.
          En klar majoritet, 64,7 %, röstade för att Askim åter skulle bli
          egen kommun. Valdeltagandet var högt, 80,9 % deltog i folkomröstningen.
          Detta innebär att en majoritet av de röstberättigade invånarna
          i Askim önskar en återbildning av Askims kommun.
        </p>
        <p xml:id="i-V7vXw53ioQ9HQKf8wTZxgo">
          Kammarkollegiet konstaterade i sitt beslut av den 18 juni 1999
          att Askim uppfyller samtliga krav för att en delning ska kunna
          komma till stånd:
        </p>
        <p xml:id="i-Cs1XsChDBif86BMf5cd1aS">
          "Kammarkollegiets bedömning är att kommunförbundets utredning
          visar att det vid en delning av Göteborgs kommun skulle bildas
          två kommuner som bli bärkraftiga såväl befolkningsmässigt som
          ekonomiskt. Fördelarna ligger på det demokratiska planet, eftersom
          askimsborna uppenbarligen inte är nöjda med den närdemokrati som
          stadsdelsnämnden kan erbjuda. Sammanfattningsvis anser kollegiet
          att en delning av Göteborgs kommun skulle medföra bestående fördel
          för såväl Göteborg och Askim."
        </p>
        <p xml:id="i-DKphWucdR8ht9iHFJJFiif">
          Kammarkollegiet avslog dock Askims begäran att bilda egen kommun,
          eftersom Göteborgs kommun motsatte sig det. Beslutet överklagades
          då till regeringen.
        </p>
        <p xml:id="i-HjUk6maAT3mFrULsQ7fBXi">
          Regeringen avslog denna överklagan utan motivering. Vad som tycks
          ligga bakom är hänsyn till resultatet av folkomröstningen i hela
          Göteborgs kommun. Regeringen hävdar i ett pressmeddelande att
          90 % var negativa till en delning av kommunen. I verkligheten
          sade endast 48 % av de röstberättigade i Göteborgs kommun nej
          till en delning, medan nästan två tredjedelar av de boende i Askim
          röstade för en delning.
        </p>
        <p xml:id="i-RHyc6fEJeKNNtMGiz19sVe">
          Riksdagen beslutade under våren 2001 att uppmana regeringen att
          ompröva frågan om bildandet av Torslanda som en egen kommun, ett
          fall med klara paralleller till Askim.
        </p>
        <p xml:id="i-Sdgvit374sebmDNmtthYyR">
          Mot bakgrund av ovanstående vill jag fråga statsrådet följande:
        </p>
        <p xml:id="i-5qocnB4SF6x6U1tGzzQkhX">
          Vilka åtgärder avser statsrådet vidta för att askimsbornas önskan
          om att bilda en egen kommun ska uppfyllas?
        </p>
      </div>
    </body>
  </text>
</TEI>
