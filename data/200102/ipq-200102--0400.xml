<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0400">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0400</head>
        <author who="i-EqYVu3WY4kd1C46kjEy47v">Söderdahl, Willy (v) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>ideella ungdomsorganisationer i skattelagstiftningen</topic>
        <docDate when="2002-04-23">den 23 april</docDate>
        <status when="2002-05-21" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GP10400</external_id>
        <debate>
          <turn when="2002-05-21 20:15:38" duration="167">Finansminister Bosse Rin (S)</turn>
          <turn when="2002-05-21 20:18:22" duration="136">Willy Söderdahl (V)</turn>
          <turn when="2002-05-21 20:20:34" duration="106">Finansminister Bosse Rin (S)</turn>
          <turn when="2002-05-21 20:22:15" duration="174">Willy Söderdahl (V)</turn>
          <turn when="2002-05-21 20:25:05" duration="174">Finansminister Bosse Rin (S)</turn>
          <turn when="2002-05-21 20:27:54" duration="136">Willy Söderdahl (V)</turn>
          <turn when="2002-05-21 20:30:06" duration="140">Finansminister Bosse Rin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:400 av Willy Söderdahl (v) till finansminister
          Bosse Ringholm om ideella ungdomsorganisationer i skattelagstiftningen
        </IPQ_title>
      </div>
      <div type="IPQuestionBody">
        <p xml:id="i-YarUERbUafd1NMKE5VxDjy">
          Det råder en skillnad i skattelagstiftningen mellan idrottsrörelsens
          organisationer och övrig föreningsverksamhet. För idrottsföreningar
          gäller att man får betala ut ersättningar upp till ett halvt basbelopp
          utan att arbetsgivaravgifter behöver betalas in, men detta gäller
          inte för övriga föreningar.
        </p>
        <p xml:id="i-BzdDScV2gPe8okytnUbCSo">
          Inga åtgärder har vidtagits för att rätta till det påtalade problemet.
        </p>
        <p xml:id="i-4j3yepabhtADwoex9jwdBc">
          Socialförsäkringsutskottet har i sitt yttrande sagt att man egentligen
          inte heller vill att idrottsrörelsen ska ha sina förmåner, men
          att man är införstådd med att en schablon kan behövas för att
          mindre ersättningar inom idrottsrörelsen ska vara undantagna för
          uttag av sociala avgifter.
        </p>
        <p xml:id="i-Eei2jzpu1MgHiTCUBropyn">
          Varför just idrottsrörelsen skulle vara exklusiv i detta sammanhang
          sägs inget om. Då får man gå till förarbetena till propositionen
          om sociala avgifter för vissa idrottsutövare, 1990/91:76.
        </p>
        <p xml:id="i-FMQ7X699LQvf2mM6NsfHRi">
          Det sägs i rekommendationerna från Riksskatteverket, vad gäller
          beskattning av ersättningar i samband med idrottslig verksamhet
          och möjligheten till schablonavdrag: Ett skäl för avdrag sägs
          vara att de inkomster som idrottsutövare får från en idrottsförening
          till viss del är kostnadsersättningar som täcker de utgifter som
          personen haft för verksamheten, alltså ersättningar för utlägg.
        </p>
        <p xml:id="i-8WLJhBfLhhbARXRZiPwbUM">
          Detta är det enda skäl som anges.
        </p>
        <p xml:id="i-TekAG1b5hyCWkgibnmqBh8">
          I vad mån skiljer sig då en idrottsutövares "utlägg för verksamheten"
          från andra utövare av t.ex. friluftsliv eller kultur? Denna fråga
          har aldrig besvarats.
        </p>
        <p xml:id="i-Mm3ZQrdnSurF7s2cwNekf2">
          Det skäl som angivits i riksdagsdebatterna är att de människor
          som hoppar mellan småjobb i ideella föreningar med ett schablonavdrag
          skulle få ett sämre socialt försäkringsskydd. Detta är ett relevant
          argument, men antalet personer som detta gäller måste vara mycket
          litet. Det går ju att åtgärda genom att dessa personer kräver
          att sociala avgifter betalas in precis som i dag. Det kan heller
          inte här skilja mellan olika föreningsverksamheter.
        </p>
        <p xml:id="i-AvV9FWNLnNgVgVFtoSmGM8">
          Schablonavdraget är bra. Det gör att idrottsföreningarna slipper
          försöka hitta kryphål för ersättningar och att ledare och aktiva
          kan syssla med verksamhet i stället för med krångligt pappersarbete.
          Detta gäller naturligtvis även andra föreningar.
        </p>
        <p xml:id="i-RPuJtJVvpEmJKrwyZBoM33">
          Jag vill veta om finansministern är beredd att vidta åtgärder
          som rättar till den orättvisa som råder mellan olika föreningsverksamheter
          vad gäller skattelagstiftningen.
        </p>
      </div>
    </body>
  </text>
</TEI>
