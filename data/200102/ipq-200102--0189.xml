<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0189">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0189</head>
        <author who="i-UtrdG3TunFF2Q5dXbR45yN">Bergström, Harald (kd) </author>
        <recipient who="i-L7Ay5GaFaMutWEX7utMv62">statsrådet Ulrica Messing </recipient>
        <topic>minerallagen</topic>
        <docDate when="2002-01-21">den 21 januari</docDate>
        <status when="2002-01-31" byWhom="statsrådet Ulrica Messing " byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GP10189</external_id>
        <debate>
          <turn when="2002-01-31 12:36:53" duration="142">Statsråd Ulrica Messing (S)</turn>
          <turn when="2002-01-31 12:39:11" duration="160">Harald Bergström (Kd)</turn>
          <turn when="2002-01-31 12:41:47" duration="106">Åke Sandström (C)</turn>
          <turn when="2002-01-31 12:43:30" duration="245">Statsråd Ulrica Messing (S)</turn>
          <turn when="2002-01-31 12:47:32" duration="197">Harald Bergström (Kd)</turn>
          <turn when="2002-01-31 12:50:46" duration="71">Åke Sandström (C)</turn>
          <turn when="2002-01-31 12:51:54" duration="118">Statsråd Ulrica Messing (S)</turn>
          <turn when="2002-01-31 12:53:48" duration="64">Harald Bergström (Kd)</turn>
          <turn when="2002-01-31 12:54:48" duration="60">Statsråd Ulrica Messing (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:189 av Harald Bergström (kd) till statsrådet
          Ulrica Messing om minerallagen
        </IPQ_title>
      </div>
      <div type="IPQuestionBody">
        <p xml:id="i-TAUfTMzSwwujtVMYjbSriT">
          År 1991 fick Sverige en ny minerallag som öppnade nya möjligheter
          för såväl svenska som utländska mineralprospekterande företag
          att verka i Sverige. Den under 1980-talet mycket låga aktiviteten
          avseende antalet sökta och av Bergsstaten beviljade undersökningstillstånd
          ökade raskt till rekordnivåer åren 1996 och 1997.
        </p>
        <p xml:id="i-3kAMQK3AWVtrvTn6h6ciwD">
          Emellertid kom den nya lagen att medföra omfattande protester
          från markägare när deras mark togs i anspråk för undersökningstillstånd.
          Speciellt i södra Sverige var reaktionen kraftig.
        </p>
        <p xml:id="i-BheHFAcWFyoo1tX9tU5TCN">
          Som ett svar på denna reaktion liksom motioner från alla riksdagspartierna
          tillsatte regeringen en utredning med uppgift att se över bl.a.
          markägares ställning i förhållande till minerallagens stadganden
          och regeringens förordning om tillståndsgivning för undersökning.
        </p>
        <p xml:id="i-ocx8umVExwYKbzQWqLLh8">
          I oktober 2000 överlämnades till regeringen utredningens betänkande,
          Minerallagen, markägarna och miljön. Betänkandet innehöll en rad
          förslag med syfte att rätta till den obalans som för närvarande
          råder mellan markägare, prospekteringsföretag och gruvnäring.
          Trots att en del av utredningens förslag inte är särskilt långtgående
          skulle deras genomförande ändå innebära förbättringar för de markägare
          som berörs av prospektering och bearbetning.
        </p>
        <p xml:id="i-2bLNTfpV6h1WWpQbh9GTsi">
          Uppfattningen att det utan dröjsmål behövs förändringar av nu
          gällande lag och därefter av förordningen, som regeringen formellt
          råder över, torde dock vara höjt över varje tvivel.
        </p>
        <p xml:id="i-XiihsjC35hJFFurYSk75mn">
          En fortsatt hög aktivitetsnivå avseende undersökningstillstånd
          är viktig för den nationalekonomiskt mycket viktiga gruvnäringens
          fortlevnad. Enligt vad jag erfarit av Bergsstaten börjar vi åter
          närma oss den alltför låga nivå som gällde under början av 1990-talet.
        </p>
        <p xml:id="i-9rspYweXP5ddxX9dp7CYo2">
          Jag sätter detta i samband med den osäkerhet prospekteringsföretagen
          känner inför de omfattande markägarprotester många nya undersökningstillstånd
          medfört de senaste åren.
        </p>
        <p xml:id="i-6aRqUCQhric5ESnThcSJUo">
          Efter vad som tidigare meddelats skulle en proposition läggas
          i december 2001. Det är nu passerat. Inte heller aviseras något
          förslag i den förteckning över propositioner som regeringen avser
          förelägga riksdagen under våren 2002.
        </p>
        <p xml:id="i-WCWiJmkjtQKvN2HvzUioUB">
          Mot bakgrund av ovanstående vill jag fråga statsrådet:
        </p>
        <p xml:id="i-RxiACFVvgnyKmqq63iN7wc">
          1. När avser statsrådet lägga förslag till ny minerallag på riksdagens
          bord?
        </p>
        <p xml:id="i-CfDJpBtan5PgPXbcCKZDC6">
          2. Vilka åtgärder avser statsrådet vidta för att en hög nivå
          av undersökningsaktiviteter ska råda och därigenom tillförsäkra
          gruvnäringen framtida livsbetingelser?
        </p>
      </div>
    </body>
  </text>
</TEI>
