<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0057">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0057</head>
        <author who="i-R9MuNkxgtjYredKHhh6ujV">Bill, Per (m) </author>
        <recipient who="i-sS6VZTVNkCN6AHvZNaaYb">statsrådet Britta Lejon </recipient>
        <topic>information om personvalet</topic>
        <docDate when="2001-11-01">den 1 november</docDate>
        <status when="2001-11-19" byWhom="statsrådet Britta Lejon " byWhomId="i-sS6VZTVNkCN6AHvZNaaYb" status="answered">besvarad</status>
        <external_id source="rdwebb">GP1057</external_id>
        <debate>
          <turn when="2001-11-19 10:55:23" duration="159">Statsråd Britta Lejon (S)</turn>
          <turn when="2001-11-19 10:57:58" duration="256">Per Bill (M)</turn>
          <turn when="2001-11-19 11:02:11" duration="137">Statsråd Britta Lejon (S)</turn>
          <turn when="2001-11-19 11:04:24" duration="178">Per Bill (M)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:57 av Per Bill (m) till statsrådet Britta
          Lejon om information om personvalet
        </IPQ_title>
      </div>
      <div type="IPQuestionBody">
        <p xml:id="i-FjhcRsitGJGRNogAeMrDpQ">
          Personvalsinslaget i svensk politik är något positivt. Det stärker
          relationen mellan väljare och valda och ökar möjligheterna för
          människor att ha ett direkt inflytande över vem som ska representera
          dem i riksdagen. Vårt personvalssystem fungerar så att partierna
          fastställer en riksdagslista och för att åstadkomma en förändring
          i dess rangordning av kandidaterna krävs att mer än 8 % av listans
          väljare kryssar en specifik kandidat. Denna flyttas då högst upp
          på listan och blir personvald. I det fall att flera kandidater
          blir personvalda rangordnas de i fallande skala efter den som
          erhållit flest kryss.
        </p>
        <p xml:id="i-LMsKnevZWM8zsHiRVnMt1D">
          I valet 1998 gav Riksskatteverket (RSV) ut en valbroschyr som
          skickades till samtliga hushåll. I den stod följande: "Personröstning
          är frivillig. Du kan ta en valsedel för ditt parti utan att sätta
          kryss för någon kandidat. Det innebär att du godtar partiets förslag
          till ordning av kandidaterna." Det här var grovt vilseledande
          information som riskerade att förstöra personvalet.
        </p>
        <p xml:id="i-C6adujHPikjKGFonokYjgr">
          Om 91 % av väljarna är nöjda med förstanamnet på listan och inte
          kryssar vederbörande kan 9 % kryssa någon annan på listan och
          den personen blir då förstanamn. 9 % har fått bestämma över 91.
          Om en stor majoritet av väljare var nöjda med den lista de röstade
          på 1998 och lydde RSV:s råd att i det fallet inte kryssa den översta
          kandidaten så riskerade de att bli överkörda av en minoritet av
          väljare.
        </p>
        <p xml:id="i-WrViAAt8t9XSe21Ta4BDrk">
          RSV försvarade sig med att de inte ville påverka väljarna i någon
          riktning men den neutraliteten blev så stor att den missade att
          korrekt beskriva verkligheten för väljarna. Sådant riskerar att
          urholka människors förtroende för personvalsinstrumentet och på
          sikt för demokratin. Det är därför en angelägen uppgift för regeringens
          demokratiminister att verka för att personvalsinslaget stärks
          i nästa års valrörelse och att väljare inte vilseleds av statliga
          myndigheter. Ambitionen måste vara att väljarnas preferenser ska
          avspeglas i den valda församlingen. Då är en förutsättning att
          väljarna nås av relevant information som möjliggör detta.
        </p>
        <p xml:id="i-JbsBr1F3LMu125kKBV4dA1">
          Vilka åtgärder avser statsrådet vidta för att tillse att RSV
          och andra berörda myndigheter inför nästa års val förser de svenska
          väljarna med så relevant information som möjligt om personvalssystemen?
        </p>
      </div>
    </body>
  </text>
</TEI>
