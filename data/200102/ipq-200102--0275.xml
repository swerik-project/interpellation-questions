<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0275">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0275</head>
        <author who="i-Ha5uZXGHudhTidCuW8UjXN">Marcelind, Ragnwi (kd) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>brottsutredningar</topic>
        <docDate when="2002-02-21">den 21 februari</docDate>
        <status when="2002-03-05" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GP10275</external_id>
        <debate>
          <turn when="2002-03-05 21:54:20" duration="147">Justitieminister Thomas (S)</turn>
          <turn when="2002-03-05 21:56:42" duration="248">Ragnwi Marcelind (Kd)</turn>
          <turn when="2002-03-05 22:00:44" duration="232">Jeppe Johnsson (M)</turn>
          <turn when="2002-03-05 22:04:31" duration="223">Justitieminister Thomas (S)</turn>
          <turn when="2002-03-05 22:08:09" duration="257">Ragnwi Marcelind (Kd)</turn>
          <turn when="2002-03-05 22:12:23" duration="137">Jeppe Johnsson (M)</turn>
          <turn when="2002-03-05 22:14:36" duration="126">Justitieminister Thomas (S)</turn>
          <turn when="2002-03-05 22:16:38" duration="135">Ragnwi Marcelind (Kd)</turn>
          <turn when="2002-03-05 22:18:50" duration="105">Justitieminister Thomas (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:275 av Ragnwi Marcelind (kd) till justitieminister
          Thomas Bodström om brottsutredningar
        </IPQ_title>
      </div>
      <div type="IPQuestionBody">
        <p xml:id="i-TyVTzSCB4d2zWziumzMd5m">
          En rapport från Brottsförebyggande rådet (BRÅ) visar att allt
          färre brott klaras upp av polisen. Sedan 1970-talet har polisens
          uppklaringsprocent stadigt dalat.
        </p>
        <p xml:id="i-DtN5rTXdbW3UvtWaR3TSN2">
          Av alla brott som polisanmäldes 1982 klarade polisen upp 41 %
          av brotten, vilket är den högsta andelen under de 25 undersökta
          åren enligt BRÅ.
        </p>
        <p xml:id="i-MrHsb9tXUsQ6bf6yfCzY52">
          År 1996 löstes bara 23 % av brotten. Den minskade uppklaringsprocenten
          beror främst på att polisens resurser inte ökat i samma takt som
          antalet anmälda brott. Boven i dramat är enligt rapporten en minskad
          resursfördelning.
        </p>
        <p xml:id="i-JBkW9USGNcVFg8NmXyjsbY">
          Rapportförfattaren Jan Ahlberg, enhetschef vid BRÅ, skriver att
          "det i hög grad handlar om resurser om brottsuppklaringen ska
          återföras till den uppenbarligen mer accepterade nivå som förelåg
          före omorganisationerna".
        </p>
        <p xml:id="i-5Dsmf5AbT6HSNH6nvgoYx2">
          Riksåklagaren har också uttalat oro över utvecklingen av polisens
          brottsutredande verksamhet och pekat på möjligheterna att klara
          upp brott minskat väsentligt under hela 1990-talet. Därför är
          det viktigt att analysera utredningsprocessen och utifrån ett
          helhetsperspektiv se över utredningsrutiner, organisation och
          kompetensförsörjning.
        </p>
        <p xml:id="i-5CH4PEJKmsAGtRHgWnwjJs">
          Rikspolisstyrelsen har ålagts att utveckla polisväsendets förmåga
          att analysera uppnådda resultat så att de på ett bättre sätt än
          i dag kan ligga till grund för polisens egen planering och för
          statsmakternas styrning av polisen. Med anledning av detta uppdrag
          är det angeläget att notera att samtidigt som polisens resurser
          minskar ökar antalet avskrivna ärenden och ouppklarade brott.
          Under 1999 minskade antalet ärenden från polis till åklagare med
          17 000. År 2000 var siffran ofattbara 24 000 färre ärenden.
        </p>
        <p xml:id="i-7rm8zWn8PNVh3D2wxYkpQ9">
          Nya regler har införts som gav polisen större befogenheter att
          avskriva anmälningar. Kristdemokraterna har tidigare uttalat en
          oro över att denna avskrivningsmöjlighet har använts för mycket
          i avsikt att hålla nere ärendebalanserna. En pressad arbetssituation
          med ökad arbetsbelastning, färre poliser och mindre resurser kan
          vara förklaringen.
        </p>
        <p xml:id="i-SaFvHKkHfVo1rvhLC6vW5k">
          Den 1 februari lämnades en anmälan in till Justitieombudsmannen
          av en kriminalinspektör i Stockholms län. Han är oroad av att
          polisanmälningar om klart konstaterade brott resulterar i beslutet
          "förundersökning inleds ej". Han kräver en granskning av JO.
        </p>
        <p xml:id="i-92BaWhZHV9GdLKP6Gob49S">
          För att bevara rättssäkerheten och allmänhetens tilltro till
          rättssamhället samt avskräcka unga från att begå nya brott måste
          varje anmälan som kan utredas gå vidare till utredning. Det är
          inte godtagbart att en anmälan om brott avskrivs lättvindigt.
        </p>
        <p xml:id="i-DYPzABA4FtYPh13BxBcqUu">
          Vilka åtgärder avser ministern vidta för att förbättra möjligheterna
          för polisen att utreda brott?
        </p>
      </div>
    </body>
  </text>
</TEI>
