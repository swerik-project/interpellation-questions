<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0016">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0016</head>
        <author who="i-CC4z6y829HSoYCYrGDHrtv">Högström, Kenth (s) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>radiokommunikationssystem för svenskt räddningsväsende TETRA</topic>
        <docDate when="2001-09-26">den 26 september</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GP1016</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:16 av Kenth Högström (s) till statsrådet
          Mona Sahlin om radiokommunikationssystem för svenskt räddningsväsende
          TETRA
        </IPQ_title>
      </div>
      <div type="IPQuestionBody">
        <p xml:id="i-WXVdE3aqBuDXqELW1iEXvQ">
          Det ofattbara som inträffade i Amerikas Förenta Stater den 11
          september kastar sin olycksbådande skugga även över Sverige. Frågor
          kring vår egen kris- och katastrofberedskap ställs och måste belysas.
        </p>
        <p xml:id="i-3z78F1dQtHikHtNSMKekdB">
          Vi har för inte så länge sedan själva i vårt land varit hårt
          drabbade av katastrofer med svåra följdverkningar för samhället
          och enskilda. Som Estoniakatastrofen och branden i Göteborg.
        </p>
        <p xml:id="i-AqTngRP5G48kqumBC4qFWi">
          I båda fallen, liksom vid polismorden i Malexander, sattes svenskt
          räddningsväsende på mycket svåra prov. De kanske svåraste under
          efterkrigstiden.
        </p>
        <p xml:id="i-ESUgPzRUAxFnoUTshRSPmn">
          Lägg därtill polisens oerhört svåra uppgift i samband med EU-toppmötet
          i Göteborg.
        </p>
        <p xml:id="i-FsnRRkuaRRjbQgouh9cDEo">
          Mot denna bakgrund är det följdriktigt att återupprepa efterlysningen
          av konkreta besked om det radiokommunikationssystem baserat på
          TETRA-standard som jag i flera sammanhang tidigare berört i interpellationer
          och motioner.
        </p>
        <p xml:id="i-Gk3qwVx5AcXug7tRTdQbBU">
          Statsrådet Mona Sahlin och ytterst regeringen har lovat medborgarna
          i Sverige att ett radiokommunikationssystem baserat på den s.k.
          TETRA-standarden kommer att byggas i Sverige. Regeringen fattade
          beslut i ärendet den 17 augusti 2000 och uppdrog åt Statskontoret
          att göra en upphandling av ett nytt radiokommunikationssystem.
          Statskontoret återkom till regeringen med en delrapport den 2
          april 2001 med flera frågor som de behöver få hjälp med att lösa,
          bl.a. hur upphandlingsorganisationen ska se ut och vilka eventuella
          hinder som finns i telelagen. Statskontoret bad Näringsdepartementet
          att senast den 31 maj 2001 återkomma med beslutsvaren på de ställda
          frågorna.
        </p>
        <p xml:id="i-Jfog582cFymyhMD4kGdSrp">
          Statskontoret har ännu inte fått något svar från regeringen!!
        </p>
        <p xml:id="i-56yZpXeX1DZgRraR9Zivsv">
          Allvaret i situationen kan belysas med det brev som Statskontoret
          tillsände regeringen den 21 september 2001 med begäran om att
          bli entledigat från uppdraget. Vilket i sig kan betraktas som
          en mycket ovanlig åtgärd från en statlig myndighet som erhållit
          och från början accepterat ett regeringsuppdrag.
        </p>
        <p xml:id="i-Kn2H8xmhPz6BHTczytXfWo">
          I sammanhanget är det också viktigt att nämna att polisen har
          deklarerat i medierna att man kommer att upphandla ett eget TETRA-system
          om inga klara besked från regeringen och då i första hand Näringsdepartementet
          snart ges.
        </p>
        <p xml:id="i-YSDg5DJSuDkS36TC7msgh9">
          Polismyndighetens uttalanden är begripliga, då polisens analoga
          radiosystem håller på att falla samman och deras erfarenheter
          från bl.a. tragedin i Malexander och vid Göteborgskravallerna
          visar hur akut behovet är för polisen att få en säker radiokommunikation.
          Problemet är att hela TETRA-tekniken är skräddarsydd för samverkan
          mellan polis, ambulans, brandkår och andra delar av räddningstjänsten
          vid olyckor, katastrofer och eventuella terrordåd. Ur ett nationellt
          intresse så måste alla delar av offentliga samhällsfunktioner
          vara med i nätet. Det handlar om säkerhet, effektivitet och ytterst
          om ekonomi.
        </p>
        <p xml:id="i-UFyg2NAmr34wXkpYqYdxSh">
          Hela frågan om TETRA kan vänligt beskrivas som ett politiskt
          mysterium. Ett flertal utredningar har samstämmigt rekommenderat
          ett TETRA-system, regeringen har fattat beslut i ärendet, Statskontoret
          har fått i uppdrag att upphandla ett system och statsrådet Mona
          Sahlin har så sent som den 2 augusti på en skriftlig fråga lovat
          att återkomma med medel i regeringens budgetproposition.
        </p>
        <p xml:id="i-Tf7StrDyWChuGeBCBtv4sv">
          Av dessa löften synes i budgetpropositionen inget spår!
        </p>
        <p xml:id="i-M6LbA5fN29P5hiHzXchYnV">
          Därför vill jag fråga regeringen och det ansvariga statsrådet
          Mona Sahlin följande:
        </p>
      </div>
    </body>
  </text>
</TEI>
