<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0452">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0452</head>
        <author who="i-Fa75ePV6JC2wN91aE4xcYD">Attefall, Stefan (kd) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>regler för moped och scooter</topic>
        <docDate when="2002-04-26">den 26 april</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10452</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:452 av Stefan Attefall (kd) till näringsminister
          Björn Rosengren om regler för moped och skoter
        </IPQ_title>
      </div>
      <div type="IPQuestionBody">
        <p xml:id="i-SP32DfbYAiywbDBF8Z9ufp">
          Teknisk utveckling och nya regler har lett till en kraftig ökning
          av antalet skoter i Sverige. Fordonet är smidigt i trafiken, på
          en vanlig parkeringsruta får fyra till fem skotrar plats, det
          är enkelt att kryssa sig fram i köer, två vuxna personer kan oftast
          åka på en skoter, och den är bränslesnål.
        </p>
        <p xml:id="i-CLGTv6cWU4JBeoRWkjqF8g">
          Om fler personer bytte transportsätt från bil till skoter skulle
          bränsleförbrukningen minska, och framkomligheten i framför allt
          större städer öka. Tyvärr finns det många regler som försvårar
          användningen av skotrar. Reglerna måste ändras så att det blir
          attraktivt att äga och framföra skotrar.
        </p>
        <p xml:id="i-CobZuA8Yh7q7joUYuEvMrb">
          I dag finns det tre huvudtyper av skotrar: mopeder, EU-mopeder
          och MC-klassade. De flesta skotrar finns i alla dessa tre utföranden
          och ser till det yttre exakt likadana ut. Innanför är det i stort
          sett bara motorerna som skiljer dem åt. Traditionell moped har
          en 50 cc motor som i Sverige gör 30 kilometer per timme (ostrypt,
          i Grekland gör den exempelvis 70@90 kilometer per timme). EU-mopeder
          har en 50 cc motor som gör 45 kilometer per timme. De som är MC-klassade
          har för det mesta en motor på 70@250 cc och gör 80@120 kilometer
          per timme.
        </p>
        <p xml:id="i-WrW2QRe9gZqsbRPTnQN54Z">
          För att köra traditionell moped måste man vara 15 år. På vissa
          av modellerna får man skjutsa en vuxen person. Mopeden får framföras
          i 30 kilometer per timme, får köras på cykelbana, och får parkeras
          som en cykel.
        </p>
        <p xml:id="i-ENgWMhpwuFXfK8Q67gNLB8">
          För att köra EU-moped krävs antingen ett förarbevis eller B-körkort.
          En vuxen får skjutsas, mopeden får framföras i 45 kilometer per
          timme och ska i övrigt framföras som motorcykel. För att köra
          övriga skotrar krävs körkort för motorcykel.
        </p>
        <p xml:id="i-LXqPsKtjv48VeD8ReLBtfm">
          Att fordon som kör fortare än 30 kilometer per timme inte får
          framföras på cykelbana är begripligt. I Stockholm där jag bor
          finns det många infartsvägar från ytterområden in till centrum
          med tillåten hastighet på 70 kilometer per timme eller högre och
          vid sidan cykelbana som få gående använder sig av. Exempel på
          sådana infartsleder i Stockholm är Lidingövägen en stor del av
          cykelbanan skild från både gående och motortrafik.
        </p>
        <p xml:id="i-N13TbJ8tpimvrHHQsh7rTK">
          EU-mopeder är enligt dagens regler tvingade att trängas med bilarna
          som oftast kör betydligt snabbare. Det smidigaste är att på dessa
          infartsleder tillåta att EU-mopeder får använda sig av cykelbanorna
          förutsatt att rimlig hastighet hålls.
        </p>
        <p xml:id="i-SdN7R6FNXNNbTu8kXxMiqc">
          En lagändring borde ske som möjliggör för EU-mopeder att köra
          på vissa cykelbanor som anses lämpliga. Dessa cykelbanor bör markeras
          med en särskild skylt som visar att EU-mopeder har rätt att köra
          där.
        </p>
        <p xml:id="i-XWZLPmrQcsv4o3BZroitSy">
          Utöver detta bör generell tillåtelse ges för att framföra EU-mopeder
          i cykelfält då cykelfält alltid är en del av körbanan och borde
          klassas som vägren.
        </p>
        <p xml:id="i-J2b8fMha3zL8JTZHUxeJLk">
          För att möjliggöra för fler människor att byta transportsätt
          från bil till skoter bör det bli tillåtet att framföra skoter
          med motor upp till 125 cc med vanligt B-körkort. Denna möjlighet
          finns redan i Belgien, Spanien, Frankrike, Italien och Österrike.
          Alla medlemsländer i EU har möjlighet att tillåta detta.
        </p>
        <p xml:id="i-R57z8ftnTnf664DufbyoNF">
          Parkering är ett problem även om man inte skulle tro det. I dag
          får mopedskotrar parkeras som cyklar, medan EU-mopeder och MC-klassade
          mopeder måste parkeras som motorcykel trots att de är lika stora
          @ eller rättare sagt lika små. Reglerna bör ändras så att alla
          scootrar får parkeras "vid dörren", dvs. som cyklar.
        </p>
        <p xml:id="i-KJ1a3wnFtenNmMYvrcHtQP">
          Mot bakgrund av ovanstående vill jag därför fråga:
        </p>
        <p xml:id="i-HvAEg8R16Bq1vrs4FouEJL">
          Är näringsministern beredd att verka för en lagändring som möjliggör
          att EU-mopeder får framföras på vissa cykelbanor?
        </p>
        <p xml:id="i-WdNjiZKGWjwHkcnLPM8DxQ">
          Är näringsministern beredd att verka för att det som i andra
          länder blir möjligt att framföra skotrar med motor upp till 125
          cc med vanligt B-körkort?
        </p>
        <p xml:id="i-JPvzRgtchTA4f7AD3xnFBz">
          Är näringsministern beredd att verka för att parkeringsreglerna
          ändras?
        </p>
        <p xml:id="i-DDvagGvZZ69b3hEB3hkKJP"></p>
      </div>
    </body>
  </text>
</TEI>
