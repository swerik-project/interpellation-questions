<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0248">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0248</head>
        <author who="i-PDRRRaXKabL6avxH1jYjid">Nordlund, Harald (fp) </author>
        <recipient who="i-4f2bAEUboRxqAf7W8Ybmzm">statsrådet Lena Sommestad </recipient>
        <topic>kalkning av sjöar och vattendrag</topic>
        <docDate when="2002-02-11">den 11 februari</docDate>
        <status when="2002-03-08" byWhom="statsrådet Lena Sommestad " byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GP10248</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:248 av Harald Nordlund (fp) till statsrådet
          Lena Sommestad om kalkning av sjöar och vattendrag
        </IPQ_title>
      </div>
      <div type="IPQuestionBody">
        <p xml:id="i-6xnTxHzin8Rj51opDmzwny">
          Försurning av våra sjöar och vattendrag uppfattas med rätta som
          ett stort miljöproblem och i dag anslås ca 200 miljoner kronor
          årligen för kalkning som motverkar försurningsskadorna. Under
          de senaste tio åren har staten således använt över 2 miljarder
          kronor för att motverka försurningens negativa effekter. Till
          i dag har 8 000 svenska sjöar kalkats och eftersom en kalkningssjö
          har en vattenomsättningstid på cirka ett år bör den omkalkas ungefär
          vart fjärde år. De statliga 200 miljonerna till kalkningen kanaliseras
          från Naturvårdsverket och länsstyrelsernas miljövårdsenheter.
          Naturvårdsverket ger ut direktiv, regler och rekommendationer
          om hur, och i vilken omfattning, kalkning ska genomföras. Verksamheten
          har under lång tid kritiserats av olika forskare och med olika
          argument. Kritiken har inte fått någon genomslagskraft utan mötts
          av kritik av kritiken och verksamheten har fortsatt oförändrad.
          Kritikerna av kritiken har åberopat dåliga data och modeller,
          bristande kunskaper etc.
        </p>
        <p xml:id="i-6FxJ1TKtS4oFNf9MsZHKzv">
          Kritiken till trots, och det faktum att försurningstrycket påtagligt
          minskat i Norrland, har riksdagen ökat anslagen till kalkning
          med 30 % de senaste tre åren. I fjol tilldelades länen 198 miljoner
          varav 89 användes norr om Dalälven. Räknar man in Värmland i den
          norra delen, vilket låter sig göras av geologiska skäl, uppgår
          anslaget till 108 miljoner kronor. Kritiska forskare menar att
          man borde tänka om beträffande Norrland, inklusive Värmland, medan
          enighet råder om behov av fortsatt kalkning i landets södra delar.
          Försurningen i den norra delen uppkommer huvudsakligen genom s.k.
          surstötar som inte orsakas av människor utan uppträder vid snösmältning
          och rikligt regn. Genom borrning och provtagning i bottensegment
          i sjöar uppger man sig kunna påvisa att surstötar och variationer
          i surhet varit nästintill konstant under sekler.
        </p>
        <p xml:id="i-TgarxkHsbqeecPbzKKVRSX">
          Utöver försurning finns många andra faktorer som påverkar den
          naturliga förekomsten av vattenlevande organismer, inklusive mer
          välkänd påverkan på fisk och kräftor. Exempel på sådan mänsklig
          påverkan är skogsbruk och flottningsleder, vattenreglering, markavvattning
          och inplantering av främmande arter. För att komma till rätta
          med denna påverkan hjälper inte kalkning utan andra åtgärder är
          nödvändiga.
        </p>
        <p xml:id="i-7ptQQgoryGPrZZWrYssKwp">
          Nu finns ett moment 22 i finansieringen av svensk vattenvård.
          Pengarna är av riksdagen öronmärkta till kalkning trots att det
          finns en naturlig försurning i surstötar och att det utom försurning
          finns många orsaker till försämrad biologisk mångfald. Den kommun
          eller länsstyrelse som bedömer att en alternativ vattenvårdande
          åtgärd, som t.ex. återställande av förstörda lekbottnar, är en
          bättre satsning än kalkning, erhåller vanligtvis ingen statlig
          finansiering. Tas de nuvarande begränsningarna bort ökar möjligheten
          för de lokala myndigheterna att använda andra och till kalkning
          alternativa metoder för att främja vattenvården. Naturvårdsverket
          borde också kunna ges i uppdrag att utvärdera och använda den
          kunskap som finns om hur man kan urskilja det fåtal norrländska
          sjöar och vattendrag där kalkning är en lämplig eller nödvändig
          åtgärd. Man skulle då bättre kunna stimulera den naturliga förekomsten
          av fisk och biologisk mångfald samt minska riskerna för kalkningens
          negativa effekter på flora och fauna i naturligt sura områden.
        </p>
        <p xml:id="i-BZxv2fLiENu9trBLTBcbmy">
          Den som studerar data om kalkning från Gävleborgs och Västernorrlands
          län anar snabbt något som kan framstå som felaktigt använda resurser,
          vissa forskare talar om rent resursslöseri. Den bild som framträder
          är att kalkning oftast genomförs på ett ganska bra sätt i södra
          delarna av landet, som är utsatta för surt regn, men att man i
          norra Sverige kalkar felaktigt. Sannolikt behövs inte några omfattande
          generella kalkningar norr om Dalälven. De medel som nu används
          i norr skulle sannolikt göra större nytta för sjöar i exempelvis
          Bohuslän och Småland som är mest påverkade av surt regn. Framtida
          kalkningar bör genomföras utifrån naturvetenskapliga kriterier
          rörande "naturligt PH" och med användande av validerade massbalansmodeller.
          I de förnyade direktiv som är på väg från Naturvårdsverket sägs
          dessvärre inget om detta. Dessutom försvåras jämförelser och mätningar
          genom att Naturvårdsverket använder sig av två olika metoder när
          man redovisar försurning, ett internationellt och ett annat för
          hemmabruk. Detta försvårar jämförelser och bedömningar avsevärt.
        </p>
        <p xml:id="i-TmtzJM1wquiwgXrs4gB19G">
          Sammanfattningsvis kan konstateras att det nuvarande anslaget
          till vattenvårdande åtgärder, bundet till kalkning, bör diskuteras
          och eventuellt omprövas. Det har nu ensidigt styrt vattenvården
          för befrämjande av den biologiska mångfalden i ett decennium och
          nyttan och effekterna diskuteras och ifrågasätts av den vetenskapliga
          expertisen som är djupt oenig.
        </p>
        <p xml:id="i-Peo2RzEpmG44N9Mw4SBbqv">
          Min fråga till statsrådet och chefen för Miljödepartementet är
          följande:
        </p>
        <p xml:id="i-BMR2AgsVjoqbwWSx89zK3o">
          Är statsrådet beredd att tillsätta en utredning för att se över
          det i interpellationen beskrivna förhållandet för att om möjligt
          skapa metoder som ökar möjligheterna för vattenvårdande insatser
          utöver kalkning i norra Sverige?
        </p>
      </div>
    </body>
  </text>
</TEI>
