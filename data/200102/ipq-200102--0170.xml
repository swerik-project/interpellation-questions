<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0170">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0170</head>
        <author who="i-84xpErSjuTzEi5hvTA1Jtt">Andersson, Sten (-) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>Citytunneln i Malmö</topic>
        <docDate when="2002-01-15">den 15 januari</docDate>
        <status when="2002-01-24" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10170</external_id>
        <debate>
          <turn when="2002-01-24 17:13:52" duration="221">Näringsminister Björn (S)</turn>
          <turn when="2002-01-24 17:17:30" duration="264">Sten Andersson</turn>
          <turn when="2002-01-24 17:21:51" duration="217">Näringsminister Björn (S)</turn>
          <turn when="2002-01-24 17:25:24" duration="160">Sten Andersson</turn>
          <turn when="2002-01-24 17:28:00" duration="82">Näringsminister Björn (S)</turn>
          <turn when="2002-01-24 17:29:18" duration="26">Sten Andersson</turn>
          <turn when="2002-01-24 17:29:41" duration="27">Näringsminister Björn (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:170 av Sten Andersson (-) till näringsminister
          Björn Rosengren om Citytunneln i Malmö
        </IPQ_title>
      </div>
      <div type="IPQuestionBody">
        <p xml:id="i-BHa5DMVZJpn6AwBibWGLxj">
          Hitintills har debatten om Citytunneln i Malmö ofta handlat om
          att närmast förlöjliga de malmöbor, andra skåningar och övriga
          skattebetalare i Sverige, vilka står för en stor del av notan
          och som på grund av tunnelns skenande kostnader ställer följande
          frågor:
        </p>
        <p xml:id="i-4pXimnVKFGeiiYhN6aaWfd">
          Är Citytunneln värd priset? Hade den blivit aktuell om politikerna
          känt till nu astronomiska kostnader runt 9 000 miljoner kronor?
          Som blir högre! Var ligger tunnelns ekonomiska smärtgräns? 10-,
          11-, 12- eller 15 000 miljoner kronor?
        </p>
        <p xml:id="i-SDbXArLY81WaMkkznMc8Mi">
          Vad blir Malmös vinst av tunneln då många resenärer ska passera
          staden så fort som möjligt? Pendlare från norr och öster kommer
          förvisso nyttja tunneln, men inte många malmöbor som arbetar i
          staden. Citytunneln är ingen tunnel i den mening då man normalt
          pratar om städers tunnelbanor.
        </p>
        <p xml:id="i-UK6cyE2aEek29n4tsKxypG">
          Godståg ska inte köra i Citytunneln, vilket gör att för Sverige
          viktig tågburen import och export saknar tunneln betydelse. Godstågen
          kommer i stället i många år köra på Kontinentalbanan med vad det
          innebär av miljö- och olycksrisker. Tidsvinster hävdas ofta som
          argument för tunneln. Är några inbesparade minuter för tågresenärer
          verkligen värda tunnelns pris?
        </p>
        <p xml:id="i-HucPsVUHae6sR7v1J6wHjP">
          Vore det inte bättre om brotågens punkt- och pålitlighet förbättrades?
          Nu verkar det som om ansvariga tävlar med Stockholms Lokaltrafik
          om vem som kan skapa mest strul och förseningar. Hur vore det
          att i stället för Citytunneln bygga en ny huvudstation i Malmös
          utkant? Är det helt uteslutet?
        </p>
        <p xml:id="i-GQ4cupF8u4pLsXEe3XLEoz">
          Kan man garantera att Citytunneln inte blir ett ekonomiskt och
          miljömässigt misslyckande? Ja, säger politiker och byggare unisont
          att "allt är under kontroll." Exakt likadant sade ansvariga inför
          bygget av tunneln under Hallandsås, en katastrof vi inte sett
          slutet på. Har Citytunnelns rådgivare högre trovärdighet? Och
          i så fall varför?
        </p>
        <p xml:id="i-XReqYwGVLjEJQjCy7hbCaA">
          Blir Citytunneln ett misslyckande kommer domen bli hård mot politiker
          som hånar dem vilka ifrågasätter projektet ur nytto- och kostnadssynpunkt.
          Redan 9 000 miljoner kronor är mycket pengar som nog en del anser
          kunde användas bättre. Dyrare blir det garanterat. Frågan är:
          Hur mycket?
        </p>
        <p xml:id="i-Vi3UfgmFJ9197NSFBTUUJJ">
          Vilka åtgärder är näringsministern beredd vidta i syfte att undvika
          att Citytunneln i Malmös kostnader inte skenar i väg på sätt som
          hitintills gjorts?
        </p>
      </div>
    </body>
  </text>
</TEI>
