<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0357">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0357</head>
        <author who="i-T9dFBJ1pv742mQeG3uLBtA">Viklund, Margareta (kd) </author>
        <recipient who="i-3MwbJPjHpsScrukDj5ohhN">statsrådet Jan O Karlsson </recipient>
        <topic>norra Irak</topic>
        <docDate when="2002-04-09">den 9 april</docDate>
        <status when="2002-05-13" byWhom="statsrådet Jan O Karlsson " byWhomId="i-3MwbJPjHpsScrukDj5ohhN" status="answered">besvarad</status>
        <external_id source="rdwebb">GP10357</external_id>
        <debate>
          <turn when="2002-05-13 16:03:04" duration="197">Statsråd Jan O Karlsson (S)</turn>
          <turn when="2002-05-13 16:06:15" duration="256">Margareta Viklund (Kd)</turn>
          <turn when="2002-05-13 16:10:28" duration="241">Statsråd Jan O Karlsson (S)</turn>
          <turn when="2002-05-13 16:14:25" duration="216">Margareta Viklund (Kd)</turn>
          <turn when="2002-05-13 16:17:55" duration="246">Statsråd Jan O Karlsson (S)</turn>
          <turn when="2002-05-13 16:21:56" duration="137">Margareta Viklund (Kd)</turn>
          <turn when="2002-05-13 16:24:07" duration="540">Statsråd Jan O Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:357 av Margareta Viklund (kd) till statsrådet
          Jan O Karlsson om norra Irak
        </IPQ_title>
      </div>
      <div type="IPQuestionBody">
        <p xml:id="i-D9FKxiyDfigL2FUKDBr5id">
          Sedan 1991 har det kristna folket assyrier-kaldéer-syrianer i
          norra Irak, ett av dess ursprungsområden, minskat från 200 000
          till 25 000.
        </p>
        <p xml:id="i-CnS7MU2s88TVfERi9HVAVt">
          Denna minskning, i det av FN skyddade området, är en direkt följd
          av pågående mord, trakasserier, diskriminering, belägring av byar
          och annan förföljelse av den etniska folkgruppen. I den del av
          norra Irak som administreras av den kurdiska organisationen Barzanis
          KDP finns en tydlig målsättning att homogenisera området för kurder.
          Situationen är en fortsättning på den förföljelse av det kristna
          folket assyrier-kaldéer-syrianer, vilken pågått under flera århundraden.
        </p>
        <p xml:id="i-XyPKxxsNRWef9jBGaKNLpx">
          Några bekräftande exempel:
        </p>
        <p xml:id="i-Tp3aB2B2nuPF6bTZLCgdDG">
          Kaldéen och jordägaren Youkhanna Yalda Khaie från byn Chilke
          Nissar greps förra året av KDP och torterades svårt under sin
          fängelsevistelse i Dahok. Enda verifierade grund för gripandet
          var att Khaie kämpade för att återuppbygga en förstörd kyrka samt
          att han ägde stora landområden. Efter påtryckningar från bl.a.
          svenska politiker släpptes Khaie fri i september 2001.
        </p>
        <p xml:id="i-M1RYxyhtxpdvS6fsBZ1iTf">
          Mord på kända assyrisk-kaldeiska personligheter utreds inte,
          trots att motiven och mördarna är väl kända i området. Exempelvis
          kan nämnas parlamentsledamoten Francis Shabo, som mördades 1993.
          Bland andra rapporter om politiska mord mot assyrier-kaldéer-syrianer,
          kan nämnas morden på Lazar Mechael, Nishwan Samir Kamel, Zeia
          Younadam, Edward Khoshaba Isho, Janet Oshana, Wassam Mishael.
        </p>
        <p xml:id="i-54NRS4jckiyoh8oTxXXKXm">
          Helena Sawa blev våldtagen och mördad av en högt uppsatt KDP-företrädare
          med anknytning till Sverige. Mördaren går fortfarande fri, fastän
          man vet vem han är.
        </p>
        <p xml:id="i-7vUdoEfR174f243dYSDK3s">
          Franso Hariri, guvernören i Arbil, mördades 2001.
        </p>
        <p xml:id="i-UGvt9LuiTEuzEFLakDUpaN">
          För att ytterligare belysa situationen kan nämnas att ett stort
          antal assyrisk-kaldeisk-syrianska byar belägrade av KDP. Som exempel
          kan i det sammanhanget nämnas byarna Zakho, Zawita, Nerwa, Barwar-Amadia,
          Nahla-Aqra, Amadia, Sarssank, Semele och Harir. Invånarnas rörelsefrihet
          är där mycket begränsad. De kan inte ens inköpa de förnödenheter
          som behövs för att överleva. Dessa belägringar visar på ett ytterligare
          tillvägagångssätt för att etniskt rensa området från assyrier-kaldéer-syrianer.
        </p>
        <p xml:id="i-eNT7QvuPEa7SQQuariTFz">
          För assyrier-kaldéer-syrianer framstår ingen märkbar skillnad
          mellan att leva under Barzani under FN:s beskydd och den tidigare
          tillvaron under Saddam Hussein.
        </p>
        <p xml:id="i-Dhq4Dmd8JdDTU3yqhARmwU">
          Migrationsverket har efter ett besök hos makthavare och andra
          kurder i norra Irak föreslagit att den svenska regeringen ska
          ändra sin nuvarande praxis för samtliga flyktingar från norra
          Irak. Efter besöket har Migrationsverket bedömt att kurder från
          norra Irak saknar skyddsbehov. Migrationsverket bedömer att ca
          2 500 asylärenden berörs av detta förslag.
        </p>
        <p xml:id="i-C3TzjyGTJW9cqEEusfKswQ">
          Bland dessa 2 500 ärenden gäller ett stort antal assyrier-kaldéer-syrianer.
          Det framstår som anmärkningsvärt att Migrationsverket dels inte
          gjort någon bedömning av situationen för denna minoritetsgrupp
          och dels inkluderar gruppen i bedömningen av kurdernas situation,
          fastän assyrier-kaldéer-syrianer är en annan folkgrupp och dessutom
          en kristen folkgrupp i för övrigt muslimska områden.
        </p>
        <p xml:id="i-N3gqEEF1gJaTwA5vX4a4k6">
          Flera rapporter visar att det pågår närmast en etnisk rensning
          mot assyrier-kaldéer-syrianer i norra Irak och att gruppen saknar
          rätten till skydd av liv och egendom. Assyrier-kaldéer-syrianer
          utgör en egen etnisk grupp med egen kultur, eget språk, egna traditioner
          och egen religion. Folkgruppen är den enda kristna folkgruppen
          i området.
        </p>
        <p xml:id="i-DN2eX8uhRTyZAuxLzh91vD">
          Mina frågor till migrationsministern är:
        </p>
        <p xml:id="i-A8TdiS7KPg4Y3cZTw8qGbP">
          Kommer assyrier-kaldéer-syrianer att utvisas till norra Irak
          på samma grund som kurderna?
        </p>
        <p xml:id="i-2q5cnmdKtTdVS3vABz19bk">
          På vad sätt planerar regeringen att utreda assyriernas-kaldéernas-syrianernas
          situation i norra Irak?
        </p>
        <p xml:id="i-BF4XuNUXcZd5gqMy6FefYN">
          På vad sätt tänker regeringen uppmärksamma FN och andra mänskliga
          rättighetsinstitutioner på assyriernas-kaldéernas-syrianernas
          situation i norra Irak?
        </p>
      </div>
    </body>
  </text>
</TEI>
