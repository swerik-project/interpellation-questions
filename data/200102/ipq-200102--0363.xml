<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0363">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0363</head>
        <author who="i-Q6XV7cn1KAM2Vuyuo8Ah3r">Högström, Tomas (m) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>den småskaliga slakteriverksamheten</topic>
        <docDate when="2002-04-11">den 11 april</docDate>
        <status when="2002-05-14" byWhom="jordbruksminister Margareta Winberg " byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GP10363</external_id>
        <debate>
          <turn when="2002-05-14 14:34:25" duration="256">Jordbruksminister Margar (S)</turn>
          <turn when="2002-05-14 14:38:38" duration="246">Tomas Högström (M)</turn>
          <turn when="2002-05-14 14:42:40" duration="160">Jordbruksminister Margar (S)</turn>
          <turn when="2002-05-14 14:45:16" duration="212">Tomas Högström (M)</turn>
          <turn when="2002-05-14 14:48:44" duration="141">Jordbruksminister Margar (S)</turn>
          <turn when="2002-05-14 14:51:00" duration="125">Tomas Högström (M)</turn>
          <turn when="2002-05-14 14:53:00" duration="140">Jordbruksminister Margar (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:363 av Tomas Högström (m) till jordbruksminister
          Margareta Winberg om den småskaliga slakteriverksamheten
        </IPQ_title>
      </div>
      <div type="IPQuestionBody">
        <p xml:id="i-UdRHBe5fxYgxyXrwEo1jTn">
          EU har genom kommissionens förordning (EG) 270/2002 av den 14
          februari 2002 skärpt regelverket vad gäller SRM-hanteringen fr.o.m.
          den 1 april 2002.
        </p>
        <p xml:id="i-HBR1x2oHkH8omDhwCehAYk">
          Förtydligandet innebär enligt information som utgått från Livsmedelsverket
          bl.a. följande förändringar:
        </p>
        <p xml:id="i-Y8UBVJsEZ6wdr6P3vzz5zS">
          "slaktkropp av nöt där delar av ryggraden är SRM, det vill säga
          nötkreatur över 12 månader, får inte levereras till icke godkända
          styckningsanläggningar. Lista över godkända styckningsanläggningar
          finns på livsmedelsverkets hemsida www.slv.se. Styckning av slaktkroppar
          eller delar av slaktkroppar från nöt över 12 månader med ryggraden
          kvar får följaktligen inte längre ske i butik."
        </p>
        <p xml:id="i-LmxTixmbMh9ZNVi4gYxMXh">
          Några möjligheter till dispenser verkar heller inte finnas.
        </p>
        <p xml:id="i-KkjjYu26MKimAy86uhVvUU">
          Konsekvenserna för de småskaliga styckningsanläggningarna är
          ökade investeringar för att anpassa anläggningarna till de skärpta
          kraven.
        </p>
        <p xml:id="i-Jf9daRFA9wcRAqhu7SzeP">
          I avvaktan på att godkännande ges till olika småskaliga styckningsanläggningar
          så vägrar köttleverantörer att leverera hela slaktkroppar med
          hänvisning till de skärpta reglerna.
        </p>
        <p xml:id="i-YXJGV2AhiQhPRTRN4Xr3HV">
          Livsmedelsverkets hantering av ärendet har inneburit att information
          om regelskärpningen nådde några berörda anläggningar i Västmanlands
          län den 28 mars 2002. Skrivelsen från Livsmedelsverket är daterad
          den 12 mars 2002.
        </p>
        <p xml:id="i-XuVBiWrnokgXqUDUL4rmrf">
          Att en svensk myndighet på ett så nonchalant sätt hanterar sin
          informationsuppgift är allvarligt. För de berörda verksamheterna
          innebär det att verket genom sin hantering slagit undan fötterna
          för många näringsidkare. Det är en omöjlighet för dessa att på
          denna korta tid hinna göra nödvändiga anpassningar av lokalerna.
          Effekten är nu att företagen tvingas köpa in styckat kött vilket
          leder till kraftigt ökade priser samtidigt som de har övertalig
          styckningspersonal. Dessutom faller hela affärsidén för många.
        </p>
        <p xml:id="i-6pjWoQVneZbaCYyDEFERT9">
          Än märkligare blir det när man konstaterar att vissa "stora"
          slakterier samtidigt tillåts bryta mot andra regler enligt olika
          EU-förordningar.
        </p>
        <p xml:id="i-VhwfKmCSMwaVKDhqHiBDKk">
          Det finns samtidigt uttalande från bl.a. jordbruksministern som
          säger att det är bra om de småskaliga verksamheterna utvecklas.
          Med denna hantering rycker Livsmedelsverket undan förutsättningarna
          för dem som statsmakten säger sig vilja värna. Vinnarna är de
          stora styckningsanläggningarna.
        </p>
        <p xml:id="i-XqFEqQngK87kDgsnpRxGA4">
          Med anledning av ovanstående frågar jag jordbruksministern vad
          hon avser att vidta för åtgärder för att snabbt rätta till situationen
          inom den småskaliga slakteriverksamheten, m.m.
        </p>
      </div>
    </body>
  </text>
</TEI>
