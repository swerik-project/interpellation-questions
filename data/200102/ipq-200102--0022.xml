<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0022">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0022</head>
        <author who="i-mN8mVTBvBYjtHLNThWLo4">Larsson, Kalle (v) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>Göteborgshändelserna</topic>
        <docDate when="2001-10-05">den 5 oktober</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GP1022</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:22 av Kalle Larsson (v) till justitieminister
          Thomas Bodström om Göteborgshändelserna
        </IPQ_title>
      </div>
      <div type="IPQuestionBody">
        <p xml:id="i-YGENoG3YERfPVyAyxKYT1X">
          EU-toppmötet som avslutade det svenska ordförandeskapet den 15@16
          juni 2001 kommer många att minnas länge. Det var dagar då tiotusentals
          människor i massiva fredliga demonstrationer krävde en annan världsordning
          och det var dagar då organisationer, partier och människor träffades
          för att diskutera globala orättvisor, miljöproblem och hur en
          värld för människor, och inte bara företag, kan skapas.
        </p>
        <p xml:id="i-Myvn9x2zUPL4GffHcRiih">
          Det var också dagar då ett mycket litet antal våldsamma demonstranter
          genom att inbjuda till och låta sig provoceras till våldsamma
          angrepp på poliser och omfattande skadegörelse svärtade ned den
          systemkritik som tiotusentals andra formulerade. Vänsterpartiets
          avståndstagande från det våld och den skadegörelse som dessa gjorde
          sig skyldiga till är obetingat och klart.
        </p>
        <p xml:id="i-2WcT2vmXE2GgkFP6Wp1hSQ">
          Men händelserna visade också upp en polismakt som inte kunde
          hantera händelseutvecklingen och flera gånger begick allvarliga
          misstag. Bilder av polismän som kastade sten själva är bara ett
          exempel bland många, och den kritiska debatten har nu i medierna
          och på andra håll i samhället visat en del av detta. Många, inte
          minst unga, har på goda grunder för lång tid fått sitt förtroende
          för polisen kraftigt reducerat.
        </p>
        <p xml:id="i-6cDfbStaYmtgZX8dpb57wU">
          Jag vill mot bakgrund av detta ställa frågor till justitieministern
          på tre punkter.
        </p>
        <p xml:id="i-GtpXPTvjrHs2mM2PGsA6q1">
          För det första anser jag att polisen vid händelserna på Järntorget
          på lördagskvällen den 16 juni kan ha agerat lagvidrigt. På torget
          befann sig några hundra människor då polisen utan föregående varning
          och utan att någon kunnat hänvisa till våldsamheter eller störningar
          stormade torget och kvarhöll alla på platsen under flera timmar.
          En del var där för att delta i en manifestation, andra tog en
          fika, någon skulle ta bussen hem. På plats hänvisade polismän
          till att ingripandet skett med hänvisning till polislagens § 13,
          men den ger inget stöd för ingripande utan föregående varning
          och möjlighet för den som önskar att avlägsna sig.
        </p>
        <p xml:id="i-6fP4wKk5FeErdekygTThKe">
          För det andra måste polisens agerande senare under lördagskvällen
          den 16 juni vid Schillerska skolan ifrågasättas. Medieuppgifter
          gör gällande att den nationella insatsstyrkan genomförde en husrannskan,
          men att befäl sedan lämnades över till ordinare polis. Många har
          kunnat vittna om omänsklig och förnedrande behandling vid detta
          tillslag. Man har kallats för kraftigt nedsättande omdömen av
          polismän, tvingats be om ursäkt för handlingar man inte haft någon
          del i och under lång tid tvingats ligga med ansiktet ned mot marken,
          med möjligt syfte att undvika identifiering av de polismän som
          utförde kränkningarna och med resultat att många upplevde fysisk
          smärta och obehag.
        </p>
        <p xml:id="i-9j42FGHKCeKnFbgHQh69KG">
          För det tredje utgör ovanstående händelser exempel. Den s.k.
          Göteborgkommittén är nu tillsatt för att utreda händelseförloppet
          i Göteborg och eventuellt komma med förslag. Även om kommittén
          kommer att kunna ge ett värdefullt bidrag när helheten ska utvärderas
          har den dock en sådan sammansättning och direktiven har formulerats
          på ett sådant sätt att det är svårt att kalla den oberoende @
          vilket också många av de organisationer som deltog i aktiviteter
          i Göteborg ifrågasatt. En samlad oberoende bedömning av händelseförloppet
          @ och inte minst av de övergrepp som kan ha begåtts av polisen
          @ är nödvändig. Självklart kan en sådan oberoende kommitté inte
          äga egen juridisk ställning och inte heller sysselsätta sig med
          enskilda personers eventuella lagbrott utan ge en analys av helhetsbilden.
        </p>
        <p xml:id="i-YDLR5g7xhj9tvjXLCsttuf">
          Jag vill därför fråga justitieminister Tomas Bodström:
        </p>
        <p xml:id="i-G66AYRUEBGr9PaEzHZkojA">
          1. Är minstern beredd att medverka till en sådan omprövning av
          polisens befogenheter i exempelvis polislagens § 13 att godtyckliga
          massgripanden omöjliggörs?
        </p>
        <p xml:id="i-4Qz2GfY3WMsDCyUwT5e9DP">
          2. Vilka åtgärder är ministern beredd att vidta för att förbättra
          polisens agerande och attityd mot politiskt aktiva människor och
          andra samhällsmedborgare?
        </p>
        <p xml:id="i-4FfGdJbdCzM6HZA8r23dYi">
          3. Är ministern beredd att medverka till att en oberoende kommitté
          får möjlighet att utreda händelseförloppet i samband med EU-toppmötet
          i Göteborg?
        </p>
      </div>
    </body>
  </text>
</TEI>
