<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0050">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0050</head>
        <author who="i-nX9ipUS8FhkbQHkWWytwf">Nilsson, Ulf (fp) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>likvärdiga betyg och nationella prov</topic>
        <docDate when="2001-11-01">den 1 november</docDate>
        <status when="2001-11-19" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GP1050</external_id>
        <debate>
          <turn when="2001-11-19 10:02:00" duration="296">Statsråd Ingegerd Wärn (S)</turn>
          <turn when="2001-11-19 10:06:52" duration="217">Ulf Nilsson (Fp)</turn>
          <turn when="2001-11-19 10:10:25" duration="255">Per Bill (M)</turn>
          <turn when="2001-11-19 10:14:36" duration="258">Statsråd Ingegerd Wärn (S)</turn>
          <turn when="2001-11-19 10:18:51" duration="251">Ulf Nilsson (Fp)</turn>
          <turn when="2001-11-19 10:22:59" duration="256">Per Bill (M)</turn>
          <turn when="2001-11-19 10:27:11" duration="264">Statsråd Ingegerd Wärn (S)</turn>
          <turn when="2001-11-19 10:31:31" duration="138">Ulf Nilsson (Fp)</turn>
          <turn when="2001-11-19 10:33:45" duration="130">Per Bill (M)</turn>
          <turn when="2001-11-19 10:35:51" duration="144">Statsråd Ingegerd Wärn (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:50 av Ulf Nilsson (fp) till statsrådet
          Ingegerd Wärnersson om likvärdiga betyg och nationella prov
        </IPQ_title>
      </div>
      <div type="IPQuestionBody">
        <p xml:id="i-D5qzbVpoz1QJ2QCyJRQ21o">
          Betygen i skolan är viktiga som uppföljningsinstrument av hur
          skolan uppnår de nationella målen. De innebär dels att elevens
          insatser utvärderas men också att lärarens och skolans insatser
          kan värderas. Dessutom är betygen viktiga, när det gäller att
          informera skolan om att extrainsatser behövs i form av specialundervisning
          m.m. Om det saknas klara uppgifter om hur eleven uppnår målen,
          är det stor risk att många elever går miste om denna sin rätt
          till stöd. Beklagligt nog tyder de många avhoppen och misslyckandena
          i gymnasieskolan på att alltför många elever skickats vidare från
          grundskolan utan att ha fått det stöd de är berättigade till.
        </p>
        <p xml:id="i-3RoWc51ayCGQZitnhWjvK6">
          Om betygen ska fungera som utvärderingsinstrument, är det viktigt
          att de sätts efter samma principer över hela landet. Tyvärr kommer
          alltfler uppgifter om att betygen i dag sätts utifrån olika principer
          och att betygssättningen därför inte är likvärdig och rättvis
          över landet.
        </p>
        <p xml:id="i-4zquSxmg1xt2w5ysr4U4Fb">
          Många lärare uppger att betygskriterierna är otydliga och att
          de önskar mera stöd för betygssättningen. I Skolverkets granskning
          av betygen konstateras också att "det finns betydande brister
          vad gäller en rättvis och likvärdig betygssättning" (Skolverkets
          rapport 190). Sedan denna rapport presenterats har Skolverket
          fattat det överraskande beslutet att ta bort betygsgränserna på
          de nationella proven. Om förslaget blir verklighet kommer lärarna
          att få ännu mindre stöd i sitt arbete än i dag. Det blir inte
          längre någon nationell mall för hur resultaten på de nationella
          proven ska värderas. Som följd riskerar betygssättningen att bli
          mera godtycklig.
        </p>
        <p xml:id="i-WmjbjtuEyxQQ7ZbQedDVYC">
          Regeringens egna utredningar visar visserligen att det finns
          stora brister i betygssättningen, men samtidigt leder Skolverkets
          beslut till att de nationella målen blir ännu svårare att tolka
          för lärarna. Jag vill därför ställa följande fråga till statsrådet:
        </p>
        <p xml:id="i-LpuAaLySUzQE2ZazdkbydH">
          Vilka åtgärder avser statsrådet att vidta för att åstadkomma
          en likvärdig och rättvis betygssättning?
        </p>
      </div>
    </body>
  </text>
</TEI>
