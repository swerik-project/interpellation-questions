<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0398">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0398</head>
        <author who="i-PTuw4s4dbEitoQexouPwtS">Leivik, Björn (m) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>Polisen i Västra Götaland</topic>
        <docDate when="2002-04-23">den 23 april</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GP10398</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:398 av Björn Leivik (m) till justitieminister
          Thomas Bodström om Polisen i Västra Götaland
        </IPQ_title>
      </div>
      <div type="IPQuestionBody">
        <p xml:id="i-BRwxs9HJQMAyjpgp2SAsr9">
          Erfarenheterna från förra årets EU-toppmöte i Göteborg är många.
          På en rad områden visar det sig att inte tillräckligt hade gjorts
          för att upprätthålla ordningen i Göteborg under de aktuella dagarna.
          Delvis på grund av polisbrist fanns inte tillräckliga resurser
          att förhindra den stora skadegörelse som drabbade centrala Göteborg.
          Under toppmötet användes den svenska polisens resurser till bristningsgränsen.
          Landet sopades rent på polisresurser och extrapoliser fick blixtinkallas.
        </p>
        <p xml:id="i-FL2nnhWaF1WYu6kdAwNqnv">
          Denna insats, en av de största i den svenska polisens historia,
          har naturligtvis grävt djupa hål i polisens redan tomma kassakista.
          Den myndighet som hittills fått axla detta ansvar är Polisen i
          Västra Götaland. Att insatsen under EU-toppmötet skulle bli kostsamt
          stod klart redan innan det ägde rum, även om omfattningen av merkostnaderna
          ej var känd.
        </p>
        <p xml:id="i-FBGyXKzUuem3SM5h3k7Nso">
          Någon speciell satsning till Polisen i Västra Götaland genomfördes
          dock ej, utan den lokala polismyndigheten fick klara sig inom
          befintliga ramar. Detta kanske kan ursäktas av okunnighet om hur
          omfångsrik insatsen i Göteborg skulle bli. Det talades i planeringen
          inför Göteborgsmötet om att det skulle kosta ca 50 miljoner kronor.
        </p>
        <p xml:id="i-7JvZ4yRhAsqQ1LndNiTxoP">
          Vad som däremot inte kan ursäktas är den underlåtenhet att agera
          när den verkliga kostnaden för EU-toppmötet uppdagats. Det har
          ju visat sig att kostnaden blivit avsevärt högre än 50 miljoner
          kronor, snarare rör det sig om 145 miljoner kronor.
        </p>
        <p xml:id="i-ChuDJcAeCpkWf4VuezkPdZ">
          Denna kostnad har grävt ett djupt hål i Västra Götalands polisbudget,
          och hotar allvarligt den löpande polisverksamheten. Detta kan
          ses på många håll. Ett exempel är den nedläggning av närpolisområden
          som skett, samt den underbemanning som många polisområden dras
          med. Antalet närpolisområden har minskat från 76 till 24 på sex
          år, antalet polisstationer har minskat med tolv. Budgetunderskotten
          för polismyndigheten har accelererat och var 132 miljoner i slutet
          av 2001. Detta underskott beräknas under de kommande åren öka,
          för att under 2004 nå hela 228 miljoner kronor.
        </p>
        <p xml:id="i-AqKMTLrUirNSKsDcubq9as">
          Det ansvariga statsrådet har under hela denna process visat en
          stor ovilja att ta på sig ansvaret för dessa kostnader. Ett återkommande
          inslag i frågesvar, interpellationssvar och intervjuer har varit
          att regeringen följer frågan med stort intresse. Men det räcker
          knappast med intresse @ det krävs handling.
        </p>
        <p xml:id="i-NJXLN7JFLJkGgXNmJiLJxr">
          Därför hälsades justitieministerns besked den 5 februari 2002
          med glädje, när justitieminister Thomas Bodström i en interpellationsdebatt
          sade att: "Men jag vill återigen försäkra att kostnaderna för
          Göteborgsmötet finns med i regeringens fortsatta satsning på polisen.
          Det får ni gärna föra med er till kamraterna i Göteborg. Regeringen
          är fullt medveten om detta, och det kommer att finnas med i regeringens
          fortsatta satsning på polisen."
        </p>
        <p xml:id="i-KhQtotTD8NGdapyTQMMwVu">
          Detta uppfattades som att regeringen i vårpropositionen skulle
          komma med en extra tilldelning till polisen, så att underskottet
          i Västra Götaland skulle kunna försvinna.
        </p>
        <p xml:id="i-7k8UxHtLY3MWQtV5rwFA33">
          Denna tolkning gjorde även Rikspolisstyrelsen. I sitt budgetunderlag
          skrev RPS följande: "Justitieministern har bl.a. i en interpellationsdebatt
          (snabbprotokoll 2001/02:63, den 5 februari 2002) sagt att Göteborgsmötets
          kostnader på 145 miljoner kronor "kommer ju att kompenseras i
          satsningar till polisen".
        </p>
        <p xml:id="i-XafDWmKzQ9knfKQ9p3J9fQ">
          Dessa förhoppningar har nu kommit på skam. Regeringen föreslår
          i vårpropositionen inte några som helst extra satsningar på polisen.
          Detta betyder att Polisen i Västra Götaland även fortsättningsvis
          får dras med sviterna av EU-toppmötet. Detta betyder att den dagliga
          verksamheten, det brottsförebyggande arbetet, bekämpningen av
          narkotika m.m. får stryka på foten. Detta är naturligtvis helt
          oacceptabelt.
        </p>
        <p xml:id="i-2fjQADz45pqQwRXoZtwXVt">
          Mot bakgrund av ovanstående vill jag fråga statsrådet följande:
        </p>
        <p xml:id="i-EcDz9dAV4XZtM8zufgCdc1">
          Vilka åtgärder avser statsrådet att vidta för att polisens verksamhet
          inte ska bli lidande av de kostnader som uppstod i samband med
          EU-toppmötet?
        </p>
      </div>
    </body>
  </text>
</TEI>
