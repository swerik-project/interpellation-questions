<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0403">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0403</head>
        <author who="i-KtELEJ9HytY7HFgQExEzLq">Bergström, Sven (c) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>postal infrastruktur</topic>
        <docDate when="2002-04-23">den 23 april</docDate>
        <status when="2002-05-13" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GP10403</external_id>
        <debate>
          <turn when="2002-05-13 12:54:32" duration="298">Statsråd Mona Sahlin (S)</turn>
          <turn when="2002-05-13 12:59:26" duration="266">Sven Bergström (C)</turn>
          <turn when="2002-05-13 13:03:47" duration="156">Statsråd Mona Sahlin (S)</turn>
          <turn when="2002-05-13 13:06:19" duration="254">Sven Bergström (C)</turn>
          <turn when="2002-05-13 13:10:29" duration="105">Statsråd Mona Sahlin (S)</turn>
          <turn when="2002-05-13 13:12:09" duration="161">Sven Bergström (C)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:403 av Sven Bergström (c) till statsrådet
          Mona Sahlin om postal infrastruktur
        </IPQ_title>
      </div>
      <div type="IPQuestionBody">
        <p xml:id="i-XbbUj159mEQzRtb6nmXpTp">
          Det är nu mer än tio år sedan den svenska postmarknaden avreglerades
          i början av 1990-talet. Det har inneburit att flera mindre aktörer
          börjat uppträda på den svenska postmarknaden. De flesta av dessa
          är mycket små enmansföretag som arbetar endast med lokal post
          i mindre städer. En större aktör är City Mail som finns etablerad
          främst i Stockholmsområdet men också i Malmö och Göteborg samt
          på Gotland. City Mail är dock verksam endast på marknaden för
          datoradresserad post.
        </p>
        <p xml:id="i-3Hy7NxsXM9uXe2cJZeVeBC">
          De nya aktörerna har på detta område så här långt haft en begränsad
          betydelse för postmarknaden som helhet. På marknaden för enstaka
          brevförsändelser är Postens marknadsandel nära nog hundraprocentig
          och på området datoradresserad post fortfarande över 90 %.
        </p>
        <p xml:id="i-66nMSg7pbZmfQyArggxFiQ">
          Mer än tio år efter det att postmarknaden avreglerades har alltså
          Posten fortfarande en kraftigt dominerande ställning. Det kan
          finnas olika förklaringar till detta men en viktig förklaring
          är sannolikt att tillgången till den postala infrastrukturen inte
          är på konkurrensneutrala villkor i dag. På en avregleringsmarknad
          är det kanske naturligt att det inte är klart från början vad
          som är infrastruktur över huvud taget. Just att detta inte varit
          klart och lagreglerat har inneburit en del turbulens och komplicerade
          förhandlingar.
        </p>
        <p xml:id="i-RDmjNXciRVtLNN5rNmkPoy">
          De nya privata aktörerna har hävdat att vissa system är infrastruktur
          och att de därför har rätt att få tillgång till dessa till någon
          form av självkostnadspris. När Posten inte velat acceptera synsättet
          att olika system är infrastruktur utan i stället Postens egendom
          som de har rätt att prissätta affärsmässigt gentemot konkurrenterna,
          eller inte tillmötesgå önskemål om tillgång till dessa över huvud
          taget, så har naturligen förhandlingarna dragit ut på tiden och
          de mindre aktörerna har haft en svagare position och förlorat
          ekonomiskt.
        </p>
        <p xml:id="i-NCMcoiGtSi5SaE7iwhUPUx">
          Detta har enligt uppgift bl.a. visat sig vid förhandlingar om
          postboxpriser. Posten hävdade från början att priset för en privat
          aktör att lämna in en försändelse till en postbox skulle vara
          2:50 och att ersättning dessutom skulle betalas till Posten för
          den vinst som Posten gått miste om för att kunden valt att anlita
          en privat entreprenör i stället för Posten. Det finns flera liknande
          exempel från 1990-talet och tyvärr förefaller problemen att finnas
          kvar på en del områden.
        </p>
        <p xml:id="i-QVzDCt9VVL9ZhbRRL4eFRw">
          I slutet av 1990-talet började det bli enighet mellan samtliga
          politiska partier i riksdagen om att den postala infrastrukturen
          är postnummersystemet, adressändringar, postboxar och eftersändning.
          Det framgår av betänkanden i frågan från trafikutskottet. När
          frågan utreddes av Post- och telestyrelsen visade det sig att
          i princip samtliga aktörer, utom Posten, var överens om att detta
          skulle betraktas som postal infrastruktur. Från de fria postoperatörerna
          signalerades en stark frustration över att olika förhandlingar
          om tillgången till den postala infrastrukturen gav ett så begränsat
          resultat.
        </p>
        <p xml:id="i-HP6LxuaS6BK2RnyvZi68k3">
          Våren 1999 presenterade regeringen sin proposition om postal
          infrastruktur. Vid behandlingen i riksdagen av denna proposition
          gjordes vissa skärpningar av de förslag som regeringen lade fram
          i propositionen. Avsikten var att söka komma till rätta med problemen
          gällande tillgången till den postala infrastrukturen på konkurrensneutrala
          villkor. Riksdagen beslutade i enlighet med trafikutskottets betänkande
          på samtliga punkter.
        </p>
        <p xml:id="i-CuSuYmvPtZrZg81cyRfbPW">
          En viktig fråga vid riksdagsbehandlingen var att en definition
          av postal infrastruktur skulle föras in i postlagen. Utskottet
          anförde:
        </p>
        <p xml:id="i-JdzC7o9TxmeZrKoVk6BJaA">
          "Frågor om den postala infrastrukturen är enligt utskottets mening
          av stor betydelse för en fungerande posttjänst. Det finns därför
          mycket som talar för att man inför en definition av begreppet
          postal infrastruktur i postlagen. Frågan bör emellertid först
          ytterligare utredas. Regeringen bör se till att så sker och snarast
          möjligt återkomma till riksdagen med förslag till lagändring."
          (1998/99:TU11, s. 18)
        </p>
        <p xml:id="i-6gWTHi9tQFjHgUa21Yb7nL">
          Bakgrunden var att Post- och telestyrelsen i sin utredning från
          mars 1998 lagt ett sådant förslag och att det vunnit remissinstansernas
          gillande. Det antogs kunna underlätta de förhandlingar som skulle
          komma om tillgången till den postala infrastrukturen om en definition
          av denna infördes i postlagen. Trots att tre år nu gått har inte
          regeringen återkommit med något förslag till riksdagen eller redovisat
          några skäl till dröjsmålen. I avsaknad av en klar definition av
          begreppet postal infrastruktur rapporteras också att vissa motsättningar
          kvarstå mellan aktörerna på postmarknaden.
        </p>
        <p xml:id="i-EbkpjpLYBgkCP1PhzYoWuV">
          I dag anser de fria postoperatörerna att de får betala ett för
          högt pris för tillgången till postboxarna. De menar att det inte
          är möjligt att drygt 60 öre och mer är en självkostnad för att
          lägga upp en försändelse i en postbox. (Även om det är mindre
          än Postens utgångsbud på 2:50.) De fria postoperatörerna anser
          också att priset för eftersändning är ännu längre ifrån någon
          form av självkostnadspris. Och priserna för postbox och eftersändning
          är fortfarande interremistiska mer än 2,5 år efter det att ändringarna
          i postlagen angående postal infrastruktur trädde i kraft.
        </p>
        <p xml:id="i-5vu6WBKrKTt5Jjz1fXvzC5">
          Ett ytterligare problem som påtalats är att Posten hävdat att
          fingerade postboxar, dvs. postboxar som inte finns fysiskt men
          som hanteras på i stort samma sätt av Posten i förhållande till
          adressaterna, inte omfattas av postlagen och de regler som ställs
          upp där för prissättning och andra villkor för tillgången. Detta
          trots att PTS i ett yttrande anfört att så är fallet i enlighet
          med riksdagens motiveringar av vad som är postal infrastruktur.
        </p>
        <p xml:id="i-FozT7GVoSqXpb8aooeQQ7D">
          Även i detta sammanhang framstår det som ett problem att det
          inte finns någon faktisk definition och att Posten utnyttjar denna
          otydlighet till sin fördel. Postens distinktion mellan fysisk
          och fingerad box har inneburit att övriga postoperatörer tvingas
          åka ut till fysiska adresser så att adressaten inte får all sin
          post samtidigt vilket är tanken med att betala för en box. Fingerade
          boxar har ofta tillkommit på grund av platsbrist och det är inte
          ovanligt att adressaten kommer in på postkontoret och hämtar sin
          post. Tidigare fick inte de lokala postoperatörerna ens lämna
          in försändelser till fingerade boxar. Om den lokala postoperatören
          försöker kompensera detta genom att vara hos adressaten före Posten
          ger detta upphov till extra kostnader. Det är just detta som Posten
          själv tar betalt för, nämligen att garantera leverans före ett
          visst klockslag tidigt på förmiddagen jämfört med att ha hela
          arbetsdagen på sig.
        </p>
        <p xml:id="i-2xTSZ1QGnyWmevo9pmu2eB">
          Tillgången till den postala infrastrukturen har varit ett problem
          sen postmarknaden avreglerades. Detta verkar vara en av förklaringarna
          till varför de mindre postoperatörerna har svårt att göra sig
          gällande och att därmed Posten fortfarande efter drygt tio års
          avreglering distribuerar 95 % av försändelserna på postmarknaden.
        </p>
        <p xml:id="i-WrScerKson345ZGBfYoEVx">
          Enligt min mening är fortfarande tillgången till den postala
          infrastrukturen inte konkurrensneutral och det försvårar för de
          mindre postföretagen att bedriva sin verksamhet.
        </p>
        <p xml:id="i-HDJg3wUG3jYJu9CaKAqChV">
          Mot bakgrund av ovanstående vill jag fråga biträdande näringsministern:
        </p>
        <p xml:id="i-2THduEZWwEGiXr22oUAHDh">
          1. Vad avser biträdande näringsministern att vidta för åtgärder
          för att tillgången till den postala infrastrukturen ska ske på
          konkurrensneutrala villkor?
        </p>
        <p xml:id="i-UpaAbNftCsgDGVgfW5u3iz">
          2. Avser biträdande näringsministern att lägga fram förslag om
          att införa en definition av postal infrastruktur i postlagen i
          enlighet med riksdagens beslut?
        </p>
        <p xml:id="i-9GXWu74YhyNVmfeHtURNYC">
          3. Vilka ytterligare åtgärder avser biträdande näringsministern
          att vidta för att uppnå en väl fungerande postmarknad?
        </p>
      </div>
    </body>
  </text>
</TEI>
