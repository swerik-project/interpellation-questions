<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0227">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0227</head>
        <author who="i-BVCep6Z6PDPz44gLEcbB89">Nilsson, Carl G (m) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>administrationen av EU-stödet</topic>
        <docDate when="2002-02-01">den 1 februari</docDate>
        <status when="2002-02-12" byWhom="jordbruksminister Margareta Winberg " byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GP10227</external_id>
        <debate>
          <turn when="2002-02-12 14:22:13" duration="339">Jordbruksminister Margar (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:227 av Carl G Nilsson (m) till jordbruksminister
          Margareta Winberg om administrationen av EU-stödet
        </IPQ_title>
      </div>
      <div type="IPQuestionBody">
        <p xml:id="i-FWbGkDhv25uLTBGvESr7Mw">
          De sena utbetalningarna av EU-stöden är en fråga som irriterar
          både jordbrukarna och de administrerande länsstyrelserna. Jordbrukarna
          är givetvis angelägna att få sina ersättningar i tid. De sena
          utbetalningarna leder ofta till att jordbrukare under en tid måste
          låna pengar till driften. Detta är givetvis inte tillfredsställande.
          Handläggarna på länsstyrelserna tycker att de har ansträngt sig
          över anständighetens gräns för att betala ut stöden i tid, men
          anser sig helt enkelt, under nuvarande omständigheter, ha för
          lite resurser.
        </p>
        <p xml:id="i-QJS9VNVWPHMcEXMpqR35jh">
          Orsakerna till förseningarna är bl.a. ett stort antal olika stödformer
          när det gäller miljöstöden, men också ett komplicerat regelverk.
          Vid en beräkning av de olika EU-stödens administrationskostnader
          som gjordes på landsnivå för några år sedan visade det sig att
          areal- och djurstödet kostade 2@3 % av utbetalt belopp. Motsvarande
          siffra för miljöstöden översteg klart 10 %.
        </p>
        <p xml:id="i-EAM2H8mvfw2gAxACcjdyXn">
          I det nya svenska LBU-programmet ingår förutom miljöstöden också
          start- och investeringsstöd samt en rad projektstöd. Gemensamt
          för dessa projektstöd är att administrationskostnaderna är orimligt
          höga speciellt med tanke på de relativt blygsamma belopp som betalas
          ut.
        </p>
        <p xml:id="i-XEJGBVdtdvDjiNm6jdXgaT">
          Inför 2002 kan inga större förändringar i stödantal eller förenklingar
          eller effektiviseringar av stödhanteringen förutses. Trots detta
          har regeringen dragit in ett anslag på 30 miljoner kronor från
          länsstyrelserna avseende EU-administration. Konsekvensen av detta
          blir oundvikligen att de problem och förseningar som skett i utbetalningen
          av EU-stöd under 2001 kommer att bli väsentligt större under 2002.
        </p>
        <p xml:id="i-7cN3epoiFKRGLq17XFd3h9">
          Sverige är, tillsammans med Luxenburg, det enda EU-land som avstår
          från att använda sig av s.k. fjärranalys med satellit. Metoden
          är mycket arbetsbesparande och ett kostnadseffektivt sätt att
          utföra fjärrkontroll av arealbaserade EU-stöd. Jordbruksverket
          har tidigare år samordnat och upphandlat fjärrkontroller, men
          det anslag som utnyttjas har regeringen dragit in under 2002.
        </p>
        <p xml:id="i-VtuMCLmXvvkazSrUmP8wuN">
          Regeringens hantering av denna fråga är ytterst klumpig och olycklig.
          Den kan leda till att jordbrukarna helt tappar förtroendet för
          EU:s miljöstöd. Den kan dessutom leda till att Sverige råkar ut
          för att betala sanktionsavgifter på grund av försenade utbetalningar.
          Grundregeln i EU:s sanktionssystem har varit att sanktionsbeloppet
          vida överstiger de besparingar som det enskilda landet tror sig
          göra genom att snåla på administrativa resurser.
        </p>
        <p xml:id="i-Smy1RTyCEWuSuH5LEGko1z">
          Vad avser jordbruksministern att vidta för åtgärder för att EU-stöden
          ska utbetalas i rätt tid?
        </p>
        <p xml:id="i-GyGfUNEXDURujhzB7fvmRC">
          På vilket sätt kommer jordbruksministern att arbeta för att förenkla
          reglerna för miljöstöden och projektstöden?
        </p>
        <p xml:id="i-R5S1VF6BChhufogmZ4t84j">
          Vad avser jordbruksministern att vidta för åtgärder för att s.k.
          fjärranalys med satellit ska kunna användas?
        </p>
      </div>
    </body>
  </text>
</TEI>
