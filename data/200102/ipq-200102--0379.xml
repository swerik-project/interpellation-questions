<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0379">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0379</head>
        <author who="i-NzHKC9iUGaf1xUAcp3VKCA">Lundberg, Inger (s) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>konflikten i Mellanöstern</topic>
        <docDate when="2002-04-17">den 17 april</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GP10379</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:379 av Inger Lundberg (s) till utrikesminister
          Anna Lindh om konflikten i Mellanöstern
        </IPQ_title>
      </div>
      <div type="IPQuestionBody">
        <p xml:id="i-HWmCCLSocCMEkDRqmcB1Sp">
          Övergreppen mot den palestinska befolkningen måste upphöra. Både
          israeler och palestinier har rätt till ett liv utan skräck och
          förnedring. Konflikten i Mellanöstern kan komma att få mycket
          allvarliga effekter också utanför området. Världssamfundet måste
          därför medverka till fred och säkra och erkända gränser för både
          Palestina och Israel.
        </p>
        <p xml:id="i-NuLbe2JXtn9bZntywcfrJ6">
          Vid den IPU-konferens som nyligen genomfördes i Marrakech framstod
          klart att Mellanösternfrågan vid sidan av att vara en djup humanitär
          katastrof också spelar en viktig roll för den politiska trovärdigheten
          hos västvärlden. Det handlar om respekten mellan öst och väst,
          men också mellan nord och syd. Det finns fog för kritiken att
          väst agerat med stor arrogans i konflikten. Bl.a. möjliggörs Israels
          militära insatser genom stora bidrag från USA.
        </p>
        <p xml:id="i-4pzZPWyRCnnkxSKQUVZ9MF">
          Trots mediernas begränsade möjligheter att verka i de palestinska
          områdena framkommer dagligen rapporter om övergrepp mot civila.
          Ett mycket stort antal palestinier har rapporterats döda, samtidigt
          som mörkertalen är stora. Rapporter om att gravida kvinnor inte
          får tillgång till sjukvård, sönderskjuten infrastruktur och ständig
          förnedring av civila palestinier visar att allvarliga övergrepp
          begås. Hjälparbetare förhindras utföra sitt arbete. Senast avvisades
          en grupp svenska biståndsarbetare, varav en Örebroläkare.
        </p>
        <p xml:id="i-DU9TfxzE9CWQpT17BBKEZP">
          Förnedringen av palestinierna utgör grogrund för självmordsbombare
          och andra hot mot civila i Israel. De kan som varje övergrepp
          mot civila aldrig försvaras, men det ankommer på världssamfundet
          att inse att förnedringen och övergreppen mot det palestinska
          folket är viktiga förklaringar till terrorhandlingarna. Unga människor,
          som växer upp utan framtidshopp är allvarliga hot mot fred och
          stabilitet.
        </p>
        <p xml:id="i-5Rio8BRS1zqvHycGvhbsWV">
          Israel har som den ekonomiskt och militärt starkaste parten det
          största ansvaret för att konflikten blir löst. Därför är det allvarligt
          att den israeliska regeringen nu leds av en premiärminister som
          fastnat i krigshandlingar och saknar all respekt för den part
          han borde inleda förhandlingar med.
        </p>
        <p xml:id="i-J5uQcnZwSP6HD5n9ActSBQ">
          USA, som har instrumenten för att uppnå eldupphör och få parterna
          till förhandlingsbordet, har visat sig starkt försvagat i denna
          för världssamfundet strategiska konflikt. Trots att FN i resolutioner
          gjort klara uttalanden om det folkrättsvidriga i Israels agerande
          har mer handfasta åtgärder från FN:s sida stoppats av veto från
          USA. Motstridiga uttalanden från den amerikanska ledningen bidrar
          till att försvåra konflikten.
        </p>
        <p xml:id="i-FU1DJXnuMnaK7gmkFRPC4F">
          Det är därför nödvändigt att EU tar ett ökat ansvar för att konflikten
          löses och använder sin gemensamma styrka till att få till stånd
          konkreta insatser också av FN. Till sitt förfogande har EU bl.a.
          sitt gynnsamma handelsavtal med Israel goda kontakter med krafter
          som arbetar för fred både på den israeliska och palestinska sidan
          och ett allt starkare internt samarbete i säkerhetsfrågor.
        </p>
        <p xml:id="i-TMpLfATRqWb4XLyX8WNRrv">
          Världen måste vidare få en sann bild av de faktiska händelserna
          i de palestinska områdena. De uppgifter som framkommit om allvarliga
          övergrepp i flyktingslägret i Jenin är så allvarliga att det är
          nödvändigt att snabbt skapa klarhet om Israels agerande i Jenin
          och andra områden i Palestina.
        </p>
        <p xml:id="i-J57VFSgwFiiNQpnGDiX8Xk">
          Jag vill ställa följande frågor till utrikesministern:
        </p>
        <p xml:id="i-DoSeaQrZsYVtfBGxHgMtAS">
          1. Vilka åtgärder har utrikesministern vidtagit för att Sverige
          tillsammans med EU ska medverka till att Israel drar tillbaka
          sina trupper från de palestinska områdena?
        </p>
        <p xml:id="i-PJ6mWPNZShc3apF9SNwbWV">
          2. Vilka åtgärder kan utrikesministern vidta för att få till
          stånd ett klarläggande av hur Israel agerat i Jenin och andra
          palestinska områden under de senaste månaderna?
        </p>
        <p xml:id="i-58xrtWtC9cFKafqQ7P3S59">
          3. Hur kan utrikesministern medverka till att stärka FN:s möjligheter
          att vara pådrivande så att förhandlingar nu kommer i gång mellan
          staten Israel och den palestinska myndigheten med dess folkvalda
          ledare Yasir Arafat?
        </p>
      </div>
    </body>
  </text>
</TEI>
