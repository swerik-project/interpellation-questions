<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0478">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0478</head>
        <author who="i-FJ3qAMd2ReYtDiK92hL27W">Feltzing, Barbro (mp) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>friårsreformen</topic>
        <docDate when="2002-04-26">den 26 april</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10478</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:478 av Barbro Feltzing (mp) till statsrådet
          Mona Sahlin om friårsreformen
        </IPQ_title>
      </div>
      <div type="IPQuestionBody">
        <p xml:id="i-FCPkz8gateaWuSyi9wRJsB">
          Kostnaderna för sjukskrivningarna ökar oroväckande och en rapport
          visar att landstingsanställda kan vara sjukskrivna så mycket som
          en dag i veckan. Möjligheten att ta ett friår mitt i livet ger
          pressade människor möjligheten att få ett uppehåll och att komma
          igen till arbetslivet med förnyade krafter. Detta visar utvecklingen
          hittills. Många inom offentlig sektor har ansökt om friår i kommunerna,
          flera som av olika anledningar är utmattade. Intresset, från människornas
          och kommunernas sida, är mycket stort, och det är endast en bråkdel
          av dem som får vara med. Tolv kommuner fick pengar till friårsreformen.
          På flera platser har pengarna tagit slut.
        </p>
        <p xml:id="i-ThiQBn4v5Cuovin6kQgPkB">
          Utredningen visar alltså på flera positiva sidor och även negativa,
          men de positiva överväger. För den arbetslöse, som går in på den
          lediga platsen, innebär friåret en ökad självkänsla och motivation,
          underhåll av sina kvalifikationer, ökad arbetslivserfarenhet och
          ökade kontakter på arbetsmarknaden och en chans att få in en fot
          på arbetsmarknaden.
        </p>
        <p xml:id="i-U3bC2RmKdsRzrNooutCLbS">
          För företagen ger det möjligheter till en mer flexibel och anpassad
          personalförsörjning och möjligheter till rotation. Företagen får
          genom friåret ökade möjligheter att överbrygga produktionsnedgångar
          och genom att behålla anställningsförhållandena undvika framtida
          omkostnader för rekrytering.
        </p>
        <p xml:id="i-QU4CysBY9EZcAWovpVUgpL">
          Det vore intressant att veta om regeringen tänker ge fler människor
          möjligheten att ta ett friår. Hur många har hittills getts möjlighet
          att arbeta på friårstagarens arbetsplats? Kommer statsrådet arbeta
          för att fler kommuner, ja hela nationen, sedermera ges den här
          möjligheten? Ämnar statsrådet verka för att mer pengar skjuts
          till för att åtminstone ge dem i de tio kommuner som ingår i försöket
          möjligheten att vara med i friårsprojektet?
        </p>
        <p xml:id="i-5V8pccSFzRhCqtmwUL6fcX">
          Friåret används också av många löntagare som en möjlighet för
          att byta jobb, utveckla sig, kort sagt; ställa om i arbetslivet.
          Om fler människor gavs möjligheten att ta ett friår skulle rörligheten
          på arbetsmarknaden öka och många skulle dessutom ges möjligheten
          att byta arbetsplats. Andra skulle också ha råd att omskola sig
          eller pröva livet som företagare.
        </p>
        <p xml:id="i-LdvHfBEfwmeNWdnrEQP2f8">
          Med hänvisning till statsrådets svar på förra frågan undrar jag
          varför statsrådet inte beviljat kommunerna mer resurser till reformen.
        </p>
        <p xml:id="i-Ewu66ybxMtLNXvfcx7RtqL">
          Med hänvisning till det anförda vill jag ställa följande frågor
          till statsrådet:
        </p>
        <p xml:id="i-LoqK3CyHyZtSDN2iVQ2FcV">
          1. Kommer statsrådet att verka för att fler kommuner, ja hela
          nationen, sedermera ges möjligheten att låta arbetslösa arbeta
          på friårstagarens arbetsplats?
        </p>
        <p xml:id="i-5sKaLBtzJyqSLVLmXUFh5M">
          2. Ämnar statsrådet att verka för att mer pengar skjuts till
          för att åtminstone ge dem i de tio kommuner som ingår i försöket
          möjligheten att vara med i friårsprojektet?
        </p>
      </div>
    </body>
  </text>
</TEI>
