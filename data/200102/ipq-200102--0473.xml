<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0473">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0473</head>
        <author who="i-JgAPAiHdvzK5HuijuTHC7L">Gardos, Petra (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>rättssäkerheten inom skatteområdet</topic>
        <docDate when="2002-04-26">den 26 april</docDate>
        <status when="2002-05-27" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GP10473</external_id>
        <debate>
          <turn when="2002-05-27 15:20:25" duration="359">Finansminister Bosse Rin (S)</turn>
          <turn when="2002-05-27 15:26:20" duration="186">Petra Gardos (M)</turn>
          <turn when="2002-05-27 15:29:22" duration="254">Carl Erik Hedlund (M)</turn>
          <turn when="2002-05-27 15:33:32" duration="85">Finansminister Bosse Rin (S)</turn>
          <turn when="2002-05-27 15:34:52" duration="84">Petra Gardos (M)</turn>
          <turn when="2002-05-27 15:36:13" duration="136">Carl Erik Hedlund (M)</turn>
          <turn when="2002-05-27 15:38:25" duration="54">Finansminister Bosse Rin (S)</turn>
          <turn when="2002-05-27 15:39:15" duration="36">Petra Gardos (M)</turn>
          <turn when="2002-05-27 15:39:47" duration="112">Carl Erik Hedlund (M)</turn>
          <turn when="2002-05-27 15:41:35" duration="121">Finansminister Bosse Rin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:473 av Petra Gardos (m) till näringsminister
          Björn Rosengren om rättssäkerheten inom skatteområdet
        </IPQ_title>
      </div>
      <div type="IPQuestionBody">
        <p xml:id="i-GWeqzEoEik3D9sNYxYodsi">
          Inom skatteområdet finns en rad problem som skapar rättsosäkerhet
          för småföretagen. Småföretagarna upplever skattesystemet som krångligt
          och svårt att överblicka. Dessutom anser upp till hälften av småföretagarna
          att de inte blir likabehandlade och att det är svårt att få rättelse
          när man blivit felaktigt behandlad av en myndighet. Att skattemyndigheter
          och kommunala parkeringsbolag öppet deklarerar att man kalkylerar
          med straffavgifter som intäktskälla i sina budgetar förbättrar
          inte saken. Det krävs krafttag för att återställa rättssäkerheten.
        </p>
        <p xml:id="i-8uAEE3GpCbJobqy8J4DaFv">
          Småföretagare som anstränger sig att göra rätt för sig, som betalar
          skatt och följer reglerna, ska mötas av god service och en tillmötesgående
          attityd från myndigheterna. Fogdementalitet gentemot småföretagare
          hör inte hemma i ett samhälle som vill uppmuntra entreprenörskap
          och företagande.
        </p>
        <p xml:id="i-ukTv2qAsYwn5Nh7JoZ9eJ">
          Inom skatteområdet finns en rad problem som skapar rättsosäkerhet
          för småföretagen. I dagens administrativa sanktionssystem med
          skattetillägg och sanktionsavgifter fungerar skattemyndigheten
          som beslutande instans. Då skattemyndigheten hittar oriktiga uppgifter
          påförs skattetillägg på företagaren förutom upptaxeringen och
          detta utan att skattemyndigheten behöver visa på något som helst
          uppsåt hos företagaren. Detta är helt orimligt. I stället bör
          lagen ändras så att myndigheten ska tvingas visa att företagaren
          visat oaktsamhet eller haft uppsåt att lämna felaktiga uppgifter
          för att man ska kunna utdöma ett skattetillägg och upptaxering.
        </p>
        <p xml:id="i-3JMJahRg6HB34ZqXNFXtyZ">
          Om en företagare i dag vill överklaga ett beslut om skattetillägg
          från skattemyndigheten till domstol, tvingas företagaren ändå
          betala in tillägget och den upptaxerade summan innan den rättsliga
          prövningen ägt rum. Också detta förhållande strider mot ett rimligt
          rättsmedvetande. Vi vill att om en företagare väljer att överklaga
          ett beslut från skattemyndigheten ska inte ett eventuellt skattetillägg
          och upptaxering betalas in förrän dom avkunnats i sista rättsinstans.
        </p>
        <p xml:id="i-Cvw2XzMUwSEkDvSX3GxStu">
          Systemet med överklagande till läns-, kammar- och Regeringsrätten
          är i dagsläget så krävande att ta sig igenom att den företagare
          som finner sig felaktigt behandlad tvingas avstå ett överklagande
          på grund av resursbrist vad gäller tid och pengar för att driva
          skattemål. Detta ökar ytterligare känslan av rättsosäkerhet hos
          småföretagaren.
        </p>
        <p xml:id="i-CZE2uy9dj5ZGqPr5y7i5wd">
          Vi föreslår att staten lämnar en tidsgaranti till företagen som
          innebär att det maximalt får ta 24 månader från skattemyndighetens
          besked om skattetillägg tills dom avkunnats i sista instans vid
          överklagande.
        </p>
        <p xml:id="i-SxZHmqvELmBVYS26KQyvZg">
          Med anledning av ovanstående vill jag fråga ministern:
        </p>
        <p xml:id="i-VYVErsiuerQirxWLVL8Xrx">
          Vad avser ministern att göra för att öka rättssäkerheten inom
          skatteområdet och göra skattelagstiftningen mer småföretagarvänlig?
        </p>
      </div>
    </body>
  </text>
</TEI>
