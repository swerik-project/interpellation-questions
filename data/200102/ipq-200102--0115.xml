<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0115">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0115</head>
        <author who="i-7KBbQxMwamQ8aEQRXJRw1j">Westman, Henrik (m) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>kortare arbetstid</topic>
        <docDate when="2001-11-29">den 29 november</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GP10115</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:115 av Henrik Westman (m) till statsrådet
          Mona Sahlin om kortare arbetstid
        </IPQ_title>
      </div>
      <div type="IPQuestionBody">
        <p xml:id="i-RcJJU6XFTW9MdyNKRbQ3YX">
          Den sittande regeringen och det socialdemokratiska partiet har
          i en mängd olika sammanhang utlovat en sänkning av den generella
          arbetstiden. Det senaste exemplet på detta löfte återfinns i de
          politiska riktlinjer som antogs vid Socialdemokraternas kongress
          i november.
        </p>
        <p xml:id="i-HYpxs52eUvYontNTDNFDcW">
          I detta kongressmaterial utlovas att "en successiv arbetstidsförkortning
          ska genomföras. . Övertiden ska begränsas och den dolda övertiden
          synliggöras". Detta går svårligen att tolka på något annat sätt
          än att arbetstiden ska sänkas generellt och att denna ändring
          ska gälla alla på arbetsmarknaden.
        </p>
        <p xml:id="i-8P2AuN2rwrTaYsNkDSnCZs">
          En undersökning från opinionsinstitutet Skop visar att önskemålen
          om arbetstiden är varierande och individuella. Sju av tio arbetstagare
          vill inte sänka sin arbetstid. Ungefär fyra av tio arbetstagare
          vill arbeta exakt som de gör för närvarande.
        </p>
        <p xml:id="i-3Gd7jUctaJ9fagbDQ9MHwL">
          Av undersökningen framgår vidare att 27 % vill minska sin arbetstid,
          13 % vill arbeta mer än i dag och 14 % vill arbeta lika länge
          som i dag, men på andra arbetstider. Detta talar för ett ökat
          behov av flexibla och individuella arbetstider, inte generella
          politiskt beslutade arbetstidsförkortningar.
        </p>
        <p xml:id="i-7JTbKY9kRvmE16J1rr5L9u">
          En rapport från TCO När jobbet är slut, är jag också slut, visar
          att 60 % av tjänstemännen anser att de själva och deras arbetsgivare
          ska reglera arbetstiden. Bara 12 % vill att politikerna ska blanda
          sig i arbetstidsfrågan. Arbetstidsfrågans betydelse verkar också
          variera med möjligheterna till flexibilitet.
        </p>
        <p xml:id="i-MSa6uTpNG9QqG4nUWYBFgm">
          Det stora problemet för de flesta är inte veckoarbetstiden, utan
          avsaknaden av en möjlighet att själv kunna bestämma hur, var och
          när man ska arbeta. En majoritet vill kunna ha flexibilitet under
          en arbetsvecka. Kvinnor önskar en större ökning av flexibiliteten
          jämfört med män.
        </p>
        <p xml:id="i-2Xh27Eha5dGYNTArUdAdDz">
          I dag upplever många människor att de inte lyckas få varken tid
          eller pengar att räcka till. Mamma och pappa vill vara mer tillsammans
          med barnen, men har inte råd att jobba mindre eftersom skatten
          är så hög. Mamma och pappa arbetar hårt, men får inte tillräckligt
          mycket kvar för att kunna lägga undan för en trygg framtid.
        </p>
        <p xml:id="i-WjPNu5HWhF3tFa3rWiKNp4">
          Varje människa och varje familj är unik. Det är därför omöjligt
          att besluta politiskt eller att träffa centrala avtal som kan
          tillfredsställa den enskilde människan eller familjen. Trots detta
          förs nu en debatt som handlar om lagstiftad förkortning av normalarbetstiden
          för alla @ oavsett om man vill eller ej.
        </p>
        <p xml:id="i-LHm4dLULoVMVym38Tbzdjr">
          En klok och sund lösning vore i stället att se till att den som
          vill har råd att korta sin arbetstid, samtidigt som det lönar
          sig bättre att arbeta mer. Då kan de som har behov av kortare
          arbetstid arbeta mindre utan att den totala arbetstiden minskar.
          Tvärtom ökar förutsättningarna för att fler ska arbeta.
        </p>
        <p xml:id="i-YTx5vKU6ezDg1p6jRgPcvR">
          Den anställde och arbetsgivaren ska tillsammans, via individuella
          eller gemensamma förhandlingar, komma överens om arbetstidens
          längd och utformning. En allmän lag om minskad arbetstid tar bort
          rätten att själv bestämma över sitt eget liv.
        </p>
        <p xml:id="i-DPAKntMD7ETuddMDSdrKhW">
          Mot bakgrund av ovanstående vill jag till statsrådet Björn Rosengren
          ställa följande frågor:
        </p>
        <p xml:id="i-HHk2zzc8oJcZCQpG9sfcpf">
          1. Vilka initiativ avser statsrådet vidta för att tillse att
          människor själva kan bestämma mer över sin egen arbetstid?
        </p>
        <p xml:id="i-6Hj7nbpKr6LnVLzt7HnqFQ">
          2. Vilka initiativ avser statsrådet vidta för att förändra nuvarande
          utformning av de lagar som berör arbetstiden?
        </p>
      </div>
    </body>
  </text>
</TEI>
