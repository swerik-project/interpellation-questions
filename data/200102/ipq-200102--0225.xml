<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0225">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0225</head>
        <author who="i-R9MuNkxgtjYredKHhh6ujV">Bill, Per (m) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>Skollags- och Gymnasiekommittéernas verksamhet</topic>
        <docDate when="2002-02-01">den 1 februari</docDate>
        <status when="unknown" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GP10225</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:225 av Per Bill (m) till utbildningsminister
          Thomas Östros om Skollags- och Gymnasiekommittéernas verksamhet
        </IPQ_title>
      </div>
      <div type="IPQuestionBody">
        <p xml:id="i-DiQrjowyMi4kiEqrLDQ98y">
          Den 15 januari lät regeringen meddela att såväl Skollagskommittén
          som Gymnasiekommittén skulle få förlängd tid till slutet av 2002
          med att redovisa sina uppdrag.
        </p>
        <p xml:id="i-EmREmdcVpYime2durmSjbX">
          Ingen av de moderata ledamöterna respektive kommitté hade fått
          någon information om att deras uppdrag skulle förlängas. I stället
          fick de reda på förändringen via ett offentligt pressutspel från
          departementet.
        </p>
        <p xml:id="i-Jpxr1H9pus8PrGxqeTN6Bo">
          Under den tid Skollagskommittén och Gymnasiekommittén funnits
          har regeringen hela tiden utvidgat uppdraget och förhalat avslutet.
        </p>
        <p xml:id="i-U2QUwBTNB2tEiUzT1cSBcY">
          Från början, den 4 maj 2000, beslutades att Gymnasiekommittén
          skulle "utreda och lämna förslag till struktur för den framtida
          gymnasieskolan". Kommittén skulle vidare "bygga sina överväganden
          på en analys av samhällets och arbetsmarknadens förändring samt
          behovet av breddad rekrytering till högskolan." Kommittén skulle
          även "överväga formerna för hur alla studievägar kan göras tillgängliga
          för elever i hela landet och de ekonomiska konsekvenserna av detta"
          samt "vidare analysera effekterna av skolornas storlek vad gäller
          kvalitet och studievägsutbud."
        </p>
        <p xml:id="i-XsTu5oT1v1niTZznZTPmhC">
          Sedan kom första förseningen. Den 1 februari 2001 beslöt regeringen
          om det första tilläggsdirektivet till kommittén. Nu förväntades
          arbetet omfatta ett förslag till "hur samverkan mellan skola och
          arbetsliv kan utvecklas samt hur ett ökat inslag av lärande i
          arbetet i gymnasieskolan bör utformas." Det skulle även innebära
          "utreda och lägga förslag till hur en förändrad utformning av
          vissa kärnämneskurser i gymnasieskolan bör se ut samt lämna förslag
          till ett ämnesbetygssystem." Slutligen ingick i uppdraget även
          "att pröva förutsättningarna för att en gymnasieexamen skall kunna
          införas i gymnasieskolan."
        </p>
        <p xml:id="i-NQJ8mh1EF15C5LMhDYstiy">
          Det är rejäla tag för en kommitté. Av det som läckt från arbetet
          så har inte mycket hunnits med, trots de på papperet goda ambitionerna.
          Nu visar det sig alltså att utbildningsministern finner det lämpligt
          att avvakta ytterligare med besked om vad som ska hända med frågorna
          kring breddad rekrytering, tillgänglighet, samverkan mellan skola-näringsliv,
          kärnämneskurser, ämnesbetyg och gymnasieexamen. För ett drygt
          år sedan, den 1 februari 2001, angavs den 30 april 2002 som slutdatum.
          Det ansågs väl sent redan då. Nu förskjuts alltså ovanstående
          frågor till långt efter valet. Är det för att frågorna är obehagliga
          som regeringen inte vill få en debatt om dem före valet, eller
          är utbildningsministern oförmögen att se det stora behov som finns
          ute i skolorna efter de lösningar kommittén borde ha levererat?
        </p>
        <p xml:id="i-5s2w9BNUYsQiQ8kpYAWKPt">
          Den 25 februari 1999 beslutade regeringen att tillsätta en kommitté
          för översyn av skollagstiftningen. Skollagskommitténs uppgift
          blev då att "föreslå förändringar för att harmonisera skollag,
          läroplaner, andra förordningar och föreskrifter, analysera och
          definiera de termer som används i skollagen, t.ex. skola/skolform,
          undervisning och pedagogisk verksamhet, utreda om och i så fall
          föreslå hur förskolan kan bilda en egen skolform inom det offentliga
          skolväsendet för barn och ungdom, lämna förslag till hur integrationen
          mellan förskoleklass, skola och fritidshem ska regleras i skollagen,
          utreda och föreslå hur en ökad rättssäkerhet för eleverna kan
          åstadkommas, utreda behovet av en skyldighet för skolan att i
          vissa fall informera föräldrar till en myndig elev om elevens
          frånvaro, göra en översyn, och vid behov föreslå förändringar
          av andra regler för att stärka barns, ungdomars och vuxnas säkerhet,
          skydd och trygghet i barnomsorgs- och skolverksamheten, särskilt
          avseende arbetsmiljö- samt hälso- och sjukvårdslagstiftningen,
          utreda om och i så fall hur ansvarsfördelningen mellan stat och
          kommun behöver förtydligas, utreda och föreslå hur målstyrningen
          samt det kommunala ansvaret för kvalitet och likvärdighet kan
          förtydligas och stärkas, utreda om statens sanktionsmöjligheter
          behöver stärkas, utreda hur lagstiftningen kan anpassas till utvecklingen
          av verksamheterna i kommunerna, föreslå de författningsändringar
          som föranleds av kommitténs ställningstaganden."
        </p>
        <p xml:id="i-KhfT5HvhNHS3rHBMQtuBMW">
          Även det ett digert uppdrag. Det förväntades vara slutfört den
          1 maj 2001. Enligt regeringens hemsida förväntas arbetet nu vara
          klart den 30 april 2002.
        </p>
        <p xml:id="i-TqL8tW5fCscbAZ6GCm1q5N">
          Men under torsdagens (den 31 januari 2002) regeringssammanträde
          kommer två ärenden upp, nämligen "ärende 13. Kommittédirektiv
          Tilläggsdirektiv till Gymnasiekommittén 2000 (U2000:06) U2002/333/G"
          och "14. Kommittédirektiv Tilläggsdirektiv till 1999 års skollagskommitté
          (U1999:01) U2001/4488/G"
        </p>
        <p xml:id="i-WVPJb8MTN7NWnHnNvNgzkG">
          Vilka åtgärder avser ministern att vidta för att tillse att det
          angelägna arbetet inte förhalas ytterligare?
        </p>
        <p xml:id="i-gDeYhiYgyxoLkKNK3WBdT">
          Vilka åtgärder avser ministern att vidta för att tillse att de
          frågor som ändå är i närheten av beredda inte låses in i ytterligare
          utredningsarbete?
        </p>
        <p xml:id="i-5qAjfrVUXJMYYYkx1EWW43">
          Vilka åtgärder avser ministern att vidta för att tillse att oacceptabla
          förseningar av detta slag inte upprepas?
        </p>
        <p xml:id="i-73cjUhm14qPUk5hMUWPJG1">
          Vilka åtgärder avser ministern att vidta för att åtgärda alla
          de problem Skollagskommittén och Gymnasiekommittén var satta att
          lösa?
        </p>
      </div>
    </body>
  </text>
</TEI>
