<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0391">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0391</head>
        <author who="i-nX9ipUS8FhkbQHkWWytwf">Nilsson, Ulf (fp) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>viktade betyg</topic>
        <docDate when="2002-04-19">den 19 april</docDate>
        <status when="2002-05-21" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GP10391</external_id>
        <debate>
          <turn when="2002-05-21 18:25:24" duration="166">Utbildningsminister Thom (S)</turn>
          <turn when="2002-05-21 18:28:05" duration="243">Ulf Nilsson (Fp)</turn>
          <turn when="2002-05-21 18:32:04" duration="238">Utbildningsminister Thom (S)</turn>
          <turn when="2002-05-21 18:35:59" duration="191">Ulf Nilsson (Fp)</turn>
          <turn when="2002-05-21 18:39:06" duration="224">Utbildningsminister Thom (S)</turn>
          <turn when="2002-05-21 18:42:46" duration="130">Ulf Nilsson (Fp)</turn>
          <turn when="2002-05-21 18:44:53" duration="128">Utbildningsminister Thom (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:391 av Ulf Nilsson (fp) till utbildningsminister
          Thomas Östros om viktade betyg
        </IPQ_title>
      </div>
      <div type="IPQuestionBody">
        <p xml:id="i-NbztLSrRFLVLZjG5wWk1sg">
          Antagningen till universitet och högskolor är ofta föremål för
          livlig kritik och debatt. För många studerande är det svårt att
          komma in på en högskoleutbildning direkt efter gymnasieskolan.
          Därför tvingas många till kompletteringsläsning för att höja sitt
          betygsgenomsnitt. Vid antagningen räknas betygspoängen lika för
          varje kurs som har samma antal gymnasiepoäng. En kurs i nagelskulptur
          kan värderas lika högt som en kurs i franska. Matematik E behöver
          inte räknas annorlunda än en kurs i exotisk matlagning. Naturligtvis
          innebär detta att många gymnasieelever hellre väljer en lättare
          kurs i stället för att välja en kurs av betydelse för deras fortsatta
          utbildning. Antagningssystemet uppmuntrar till att välja det som
          verkar vara lätta kurser för höga betyg men uppmuntrar inte till
          att välja kurs efter innehåll.
        </p>
        <p xml:id="i-54o5baHL8Ks8P2tdPeyUCL">
          Många uppgifter kommer nu om att svenska gymnasieelever väljer
          bort de främmande språken. Alltfler kommer till högskolan med
          engelska som enda främmande språk. Av den anledningen har flera
          högskolor nu tvingats starta nybörjarkurser i franska och tyska.
          Motsvarande problem finns för naturvetenskapliga högskoleutbildningar,
          där alltfler saknar de matematik-, kemi- och fysikkurser som krävs.
        </p>
        <p xml:id="i-ABtKBabGx6paQJATzCZdrU">
          Det är enligt min mening naturligt att betygen ska väga olika
          tungt beroende på ämnets betydelse för den utbildning en person
          söker till. Betygen borde helt enkelt viktas vid beräkningen av
          antagningspoäng. För vissa utbildningar är matlagning en mera
          relevant kurs än kemi och för andra är det tvärtom. Med nuvarande
          system straffas en studerande med lägre antagningspoäng för att
          han eller hon läst en svår men viktig kurs och därför fått lägre
          betyg. Ett sådant system är inte rättvist.
        </p>
        <p xml:id="i-SHRNWGDjvZDrHjaSEBgLk6">
          Enligt folkpartiets uppfattning behöver antagningsreglerna göras
          om i grunden. Utgångspunkten bör vara en studentexamen som ska
          ge allmän högskolebehörighet. En sådan reform kan dock ta lång
          tid att genomföra och dagens orättvisa system behöver snabba förändringar.
          En möjlig och relativt snabb förändring vore att successivt genomföra
          ett antagningssystem med viktning av gymnasiebetygen.
        </p>
        <p xml:id="i-AeBP3rCLyxAkL2Dtjr6Nf">
          Med anledning av det anförda vill jag fråga utbildningsministern
          om han avser att vidta några åtgärder för att gymnasiebetygens
          betydelse för sökt utbildning ska vägas in vid antagningen.
        </p>
      </div>
    </body>
  </text>
</TEI>
