<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0401">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0401</head>
        <author who="i-T9dFBJ1pv742mQeG3uLBtA">Viklund, Margareta (kd) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>assyrierna/syrianerna i Turkiet</topic>
        <docDate when="2002-04-23">den 23 april</docDate>
        <status when="2002-06-03" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GP10401</external_id>
        <debate>
          <turn when="2002-06-03 10:02:11" duration="172">Utrikesminister Anna Lin (S)</turn>
          <turn when="2002-06-03 10:04:59" duration="194">Margareta Viklund (Kd)</turn>
          <turn when="2002-06-03 10:08:09" duration="247">Lars Ohly (V)</turn>
          <turn when="2002-06-03 10:12:13" duration="240">Utrikesminister Anna Lin (S)</turn>
          <turn when="2002-06-03 10:16:09" duration="266">Margareta Viklund (Kd)</turn>
          <turn when="2002-06-03 10:20:31" duration="248">Lars Ohly (V)</turn>
          <turn when="2002-06-03 10:24:35" duration="246">Utrikesminister Anna Lin (S)</turn>
          <turn when="2002-06-03 10:28:37" duration="140">Margareta Viklund (Kd)</turn>
          <turn when="2002-06-03 10:30:54" duration="129">Lars Ohly (V)</turn>
          <turn when="2002-06-03 10:33:00" duration="130">Utrikesminister Anna Lin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:401 av Margareta Viklund (kd) till utrikesminister
          Anna Lindh om assyrierna/syrianerna i Turkiet
        </IPQ_title>
      </div>
      <div type="IPQuestionBody">
        <p xml:id="i-TnhVcxbXdCH99qi7su7qk5">
          Turkiet redovisade förra året de ändringar man ämnade göra i
          sitt anpassningsprogram för inträde i EU. Då den första tidsfristen
          gick ut den 20 mars 2002 kunde konstateras att ingen reell ändring
          hade skett i programmet vad gäller minoriteternas grundläggande
          rättigheter. De har fortfarande ingen rättighet att undervisa
          på och i sitt modersmål. De har inte rätt att genom TV och radio
          sända program på annat språk än turkiska. Kränkningarna av mänskliga
          rättigheter fortsätter.
        </p>
        <p xml:id="i-EubgToPxmkLnvWKmvSpgYM">
          I det följande ges några exempel på frågor som sällan får utrymme
          i internationella sammanhang.
        </p>
        <p xml:id="i-4BumUcnRE7GpoxzR8NFaGm">
          I skuggan av uppmärksamheten på krisen i Afghanistan och krisen
          mellan Israel-Palestina, passar den turkiska regeringen på att
          slå hårt mot de resterande spillrorna av de kristna i landet.
          EU-kandidaturen tycks inte vara någon återhållande faktor. Turkiet
          tycks vara fast beslutet att följa målsättningen att de kristna
          ska på ett eller annat sätt fördrivas från landet.
        </p>
        <p xml:id="i-VYivvDyrNrMtUgtoGyouCq">
          Den katolska kyrkan Saint Antuan i Icel (tidigare Mersin) har
          med stöd av ett officiellt fattat beslut sedan 1991 tagit hand
          om sju föräldralösa barn och barn i familjer med besvärlig social
          situation. Barnen fick mat, husrum och kläder av kyrkan samt gick
          i den officiella turkiska skolan.
        </p>
        <p xml:id="i-MuCKjeXm7kq2KjnUvfTVMC">
          I ett nytt beslut den 29 november 2001 av valin, guvernören,
          i Icel förbjöds hjälpverksamheten utan förvarning och med omedelbar
          verkan. Någon motivering för beslutet lämnades inte. Kyrkan förbjöds
          att även i framtiden hjälpa dessa barn. Beslutet innebar även
          att ingen annan än kyrkans personal skulle få vistas i eller besöka
          kyrkans lokaler. Kyrkan försökte överklaga beslutet med tanke
          på att barnen saknade någonstans att ta vägen. Överklagandet gav
          ingen framgång.
        </p>
        <p xml:id="i-6Vkc8ESqR8ACbajV1SQ7Hs">
          Den 30 mars 2002 infann sig polisen vid kyrkan och verkställde
          beslutet genom att köra i väg barnen. Dessutom har polisen hotat
          den ansvarige munken, Giorgio Bruno Simonelli, att det skulle
          stå honom dyrt om händelsen skulle komma till omvärldens kännedom.
        </p>
        <p xml:id="i-xaHbASpR9TTGMFAe7qRm8">
          Konsekvenserna av beslutet, och dess verkställande, är att de
          sju barnen hänvisas till en tillvaro som gatubarn utan vuxna vårdnadshavare.
          Det kräver inte mycket fantasi för att förstå hur detta påverkar
          barnens framtid.
        </p>
        <p xml:id="i-BmfV9ynee1P3x2ofpmmtAq">
          Valin i Icel har tidigare stängt den protestantiska kyrkan i
          Icel.
        </p>
        <p xml:id="i-Hj5oVe9RtX98snBVDxf5WU">
          Turkiet har fortfarande en mot kristna och judar riktad diskriminerande
          konfiskeringslagstiftning.
        </p>
        <p xml:id="i-YZUsmmcXLJvDJqpGQntw5z">
          Turkiet införde 1936 diskriminerande lagar, som förbjöd kristna
          och judiska stiftelser och församlingar att ha fastigheter och
          andra tillgångar. Dessa lagar gäller fortfarande. Fastigheter
          som tillhör assyrier/kaldéer/syrianer, greker och armenier har
          sedan 1936 blivit utsatta för konfiskering.
        </p>
        <p xml:id="i-CfVAJ7u1esVRQDiqbJXhAo">
          Några exempel på fastigheter som konfiskerats:
        </p>
        <p xml:id="i-zML5ARx9vC1nazeiWusRi">
          Gedik Pasha Kilisesi (en kyrka med kringliggande fastigheter
          i Istanbul)
        </p>
        <p xml:id="i-3b9jjPaivA1a93jPfjE2bg">
          Kurucesme Kilisesi (en kyrka med kringliggande egendom i Istanbul)
        </p>
        <p xml:id="i-XJxAbAxNhSbPHXWTCAEQuF">
          Syrisk-katolska patriarkatets residens i Mardin
        </p>
        <p xml:id="i-S9ds3XnnrMtqNMoh1nJfV7">
          Syrisk-ortodoxa kyrkan i Istanbul
        </p>
        <p xml:id="i-S1MaA1YigMRMhGkkenvX2b">
          Assyrier/syrianer från Tur Abdin vägras också att återfå sin
          konfiskerade egendom.
        </p>
        <p xml:id="i-96KMCCyvcyvmrVkWi3Mm9p">
          År 1984 inledde kurderna sin väpnade kamp mot den turkiska staten.
          Detta inbördeskrig i sydöstra Turkiet blev alltmer hänsynslöst.
          Civila drabbades mycket hårt i hela den sydöstra regionen. Trots
          många provokationer från turkiska staten vägrade assyrier/syrianer
          att delta vid någon av sidorna i krigföringen. Assyrier/syrianers
          neutralitet bemöttes av den turkiska staten som om den vore fiendskap
          riktad mot staten.
        </p>
        <p xml:id="i-ERSwoyJ4a6uGWn6jkQxjXg">
          Assyrier/syrianer deporterades från ett stort antal byar. Turkiska
          statens tillvägagångssätt var ofta att med vapenhot och misshandel
          samla byborna och ge dem order att inom 24 timmar lämna byn. I
          många byar som tillhörde assyrier/syrianer fördrevs befolkningen
          och staten placerade i stället ut sina egna grupper i de olika
          byarna.
        </p>
        <p xml:id="i-U3GHuRSavtFUg6xiXBHbL5">
          Som exempel kan nämnas byarna Sare (turkiska Sari) och Gaznag
          (turkiska Gevizagaci) som 1996 tömdes på sin assyrisk/syrianska
          befolkning. Byborna har sedan dess vänt sig till alla tänkbara
          instanser för att få sin egendom och by tillbaka. Detta har hittills
          ignorerats. Nyligen vände sig byborna till presidenten men med
          samma resultat.
        </p>
        <p xml:id="i-VH6xroDakc38QLbfKPqdjn">
          Ett antal frågor har tidigare ställts till utrikesministern om
          minoriteternas förhållanden i Turkiet i dag. Utrikesministerns
          policy synes ha varit att tämligen genomgående hänvisa till det
          pågående EU-arbetet. Men hitintills har detta EU-arbete varit
          otillräckligt.
        </p>
        <p xml:id="i-M25Dpf5ENGEbEZvS9owu4x">
          Mina frågor till utrikesministern är därför:
        </p>
        <p xml:id="i-KrEzQfU1j1k8yVfybkFAc4">
          På vad sätt har regeringen i EU-sammanhang tagit upp frågan om
          den turkiska statens förföljelse av den kristna minoritetsgruppen
          assyrier/syrianers situation inklusive konfiskering av egendom?
        </p>
        <p xml:id="i-Eis9Qe1m36bQejUwjnZUmY">
          Vad kan den svenska regeringen göra för att påskynda EU:s aktiviteter
          för att med konkreta åtgärder hindra den pågående utrotningen
          av icke-muslimska minoriteter i Turkiet?
        </p>
        <p xml:id="i-ENoK3ezEp6eoyrpzkNX9HZ">
          På vad sätt kan den svenska regeringen agera för att få EU:s
          kandidatland Turkiet att följa ingångna konventioner och avtal?
        </p>
      </div>
    </body>
  </text>
</TEI>
