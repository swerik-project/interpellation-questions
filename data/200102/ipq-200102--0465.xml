<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0465">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0465</head>
        <author who="i-D74cdq6EQpWG5dWigfnSSw">Westerberg, Per (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>företagsklimatet</topic>
        <docDate when="2002-04-26">den 26 april</docDate>
        <status when="2002-05-27" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10465</external_id>
        <debate>
          <turn when="2002-05-27 13:20:06" duration="314">Näringsminister Björn (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:465 av Per Westerberg (m) till näringsminister
          Björn Rosengren om företagsklimatet
        </IPQ_title>
      </div>
      <div type="IPQuestionBody">
        <p xml:id="i-57Wxn4rWLWjWkXB1YfAMaM">
          Ericsson, Sveriges viktigaste företag, har problem. Samtidigt
          flyttar många företag utomlands och antalet sjukskrivna och förtidspensionerade
          är rekordhögt. Dessutom saknar var fjärde svensk i arbetsför ålder
          ett arbete. I ett läge som detta är nyföretagandet viktigare än
          någonsin.
        </p>
        <p xml:id="i-TMvvZ8HQ3hZXdkh3tZ3oSV">
          Enligt det europeiska patentkontoret (EPO) är svenskarna bland
          de mest uppfinningsrika i Europa, räknat efter antalet ansökningar
          om nya patent i relation till befolkningsstorleken. Idéer och
          patentansökningar leder ofta till att företag startas. I Sverige
          sker det dock i mindre utsträckning. I stället har Sverige relativt
          få företag och någon större ökning tycks inte vara aktuell. Tvärtom,
          såväl antalet nyregistrerade företag som antalet företagare minskar
          från en redan låg nivå. Det är nu 16 000 färre företagare i Sverige
          än då Socialdemokraterna tog över makten 1994. Under 2001 registrerades
          48 932 företag i Sverige, vilket är 16,2 % färre än 2000. Siffrorna
          är de lägsta i mätningarnas historia. Samtliga svenska län visar
          på minskningar, och fallet är djupare än under förra lågkonjunkturen
          i början av 1990-talet.
        </p>
        <p xml:id="i-SxNeJLJQGPuTpmF4i8VeiW">
          Den mest kända internationella studien av nyföretagandet, Global
          Entrepreneurship Monitor (GEM), visar att Sverige kommer på en
          mindre hedrande 24:e plats av 29 undersökta länder vad avser andel
          av befolkningen som är engagerad i aktiviteter kring företagande.
          Övriga nordiska länder har långt bättre placeringar. Av 100 svenska
          invånare håller 6,7 personer på att starta eget eller har nyligen
          gjort det. Snittet i undersökningen är 10 %.
        </p>
        <p xml:id="i-DuLtCaupXqdUKv2uS5Duk9">
          Vidare visar en Temoundersökning som presenterades för en månad
          sedan, att tilltron till företagarklimatet blir sämre, både bland
          svenskar i allmänhet och bland egenföretagare. Bara 27 % av medborgarna
          tycker att företagarklimatet är bra. Det är den lägsta siffran
          sedan mätningarna startade för tre år sedan. Även bland egenföretagarna
          sjunker andelen som tycker att företagarklimatet är gynnsamt @
          från 31 % för ett år sedan till 22 % nu i mars 2002.
        </p>
        <p xml:id="i-GrW8Rox9jSudfdw92ZLZdW">
          Allt detta tyder på att uppfinnarna och idéerna stöter på hinder
          någonstans på vägen. Idéerna finns, men de leder i alltför ringa
          utsträckning till att nya företag startas. Därmed går Sverige
          miste om det välstånd, de arbetstillfällen och de inkomster som
          fler företag skulle kunna skapa.
        </p>
        <p xml:id="i-RnCAZ2zDuCiFfbdx5MGxUp">
          Med anledning av ovanstående vill jag fråga näringsministern:
        </p>
        <p xml:id="i-3BmfjCHFFMPe8Fmrvyaimi">
          Vad avser statsrådet att göra för att förbättra det svenska företagsklimatet?
        </p>
        <p xml:id="i-NncgxwfaWzx5usEKaJNbJQ"></p>
      </div>
    </body>
  </text>
</TEI>
