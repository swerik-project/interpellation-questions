<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0279">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0279</head>
        <author who="i-EgqHRHVoW5y9USDYuNoYuA">Larsson, Hillevi (s) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>missbruk och prostitution</topic>
        <docDate when="2002-02-22">den 22 februari</docDate>
        <status when="2002-03-08" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GP10279</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:279 av Hillevi Larsson (s) till socialminister
          Lars Engqvist om missbruk och prostitution
        </IPQ_title>
      </div>
      <div type="IPQuestionBody">
        <p xml:id="i-HnuQpYzkbQDKoZD4WRaBSF">
          Det finns ca 26 000 tunga narkomaner i Sverige, varav ca 5 000
          är heroinister. Av dessa får omkring 650 metadonbehandling. Det
          finns långt fler behövande än de som får en behandlingsplats,
          med förödande konsekvenser i form av fysiskt och psykiskt lidande,
          krossade familjer, omhändertagna barn, prostitution och ond bråd
          död. Heroin är en av de droger som är snabbast och mest beroendeframkallande.
        </p>
        <p xml:id="i-NLV8bECwhf8kVuU1WpfEAY">
          Det positiva med metadon är att det lindrar abstinensbesvär och
          dämpar suget efter heroin. Metadonet är beroendeframkallande,
          men patienten blir inte påverkad med rätt inställd metadondos.
          Det innebär att vederbörande kan leva ett någorlunda normalt liv.
        </p>
        <p xml:id="i-6LgmYdCN5Apx5m2DAUZnNW">
          År 1966 i Uppsala påbörjades de första försöken att ersätta heroin
          med metadon. Patienterna bestod av dem som hade svårast missbruk,
          och som tidigare gjort flera försök att sluta med sitt missbruk
          men återfallit gång på gång. I slutet av 1980-talet inrättades
          ytterligare två metadonprogram, i Stockholm och Lund. 1992 fick
          Malmö också ett program.
        </p>
        <p xml:id="i-8cXehMkqLmH5Eu72FbDCYQ">
          Det finns strikta kriterier för vilka som får delta i metadonbehandling.
          De är:
        </p>
        <p xml:id="i-Wn5hcWzHQ12xhL7Eb19ZEq">
          Dessutom ska i regel behandlingen ske efter samråd med socialtjänstens
          narkomanvård och den läkare som landstinget utsett för detta ändamål.
          Patienten måste också ge sitt medgivande till samråd för att behandling
          ska komma på tal.
        </p>
        <p xml:id="i-BMmts1ykj4BttdNs8WfMT2">
          Med andra ord ställs mycket höga krav för att någon ska få metadonbehandling.
          Det vore därför inte förhastat att släppa in fler till behandling,
          eftersom dessa kommer att genomgå samma noggranna prövning.
        </p>
        <p xml:id="i-G7CeNGVQ9P9LzPcU2aaFLV">
          Det som talar starkast för att upplåta fler behandlingsplatser
          är de undersökningar som gjorts av konsekvenserna av metadonprogrammen.
          Samtliga 261 missbrukare som kom med i metadonprogram 1989@1991
          har följts i genomsnitt i nio år. Resultatet är entydigt. Både
          dödlighet, missbruk och kriminalitet minskar under tiden heroinisterna
          får metadonbehandling. En senare undersökning gjord av Socialstyrelsen
          1997 visar också på positiva konsekvenser. Dessa är en markant
          minskning av kriminalitet (lagförda brott och arresttillfällen),
          sjukhusvård och dödlighet samt en klar förbättring av livssituationen
          för många patienter.
        </p>
        <p xml:id="i-6trmbKZYajeBpS9iMcauUk">
          Trots det stora behovet ges behandling bara i Uppsala, Stockholm,
          Lund och Malmö och till sammanlagt högst 800 personer i Sverige.
          Det finns all anledning att ifrågasätta gränsen vid 800 personer.
          Antalet motiverade patienter bör vara avgörande för antalet behandlingsplatser,
          inte en i förväg fastställd siffra. Dessutom bör behandling ges
          på fler ställen i landet. Exempelvis Göteborg har liknande storstads-
          och drogproblem som Stockholm och Malmö.
        </p>
        <p xml:id="i-2tt8nSaxGFDkQE8GRADmQD">
          Heroinmissbruk har ett mycket starkt samband med prostitution.
          De som missbrukar "uppåt-tjack-droger" som kokain och amfetamin
          bekostar oftare sitt missbruk genom inbrott, stölder och den typen
          av brott. Heroin som är en "nedåt-tjack-drog" uppmuntrar inte
          till våldsamma brott eftersom den är förslöande. Dessutom är många
          prostituerade påverkade medan de arbetar, vilket gör jobbet mer
          uthärdligt eftersom heroinet bedövar deras ångest.
        </p>
        <p xml:id="i-NM3MDu8XvrVyKUjUV68aPX">
          I Malmö, där jag kommer ifrån, är 95 % av de gatuprostituerade
          heroinister. Ingen av dem går "frivilligt" på gatan. Suget efter
          heroin är det som drivit dem att prostituera sig. Detta sug är
          så starkt att inget annat i livet längre betyder något. Efter
          två till tre månaders missbruk hamnar dessa unga kvinnor så gott
          som utan undantag på gatan. Och detta gäller oavsett vilken bakgrund
          de har. Tjejer från välbärgade hem med god utbildning råkar i
          regel lika illa ut som de som kommer från fattiga hem och saknar
          utbildning. I Malmö är heroinet så billigt att man genom prostitution
          kan försörja två personer med heroin. Det innebär att många av
          kvinnorna som går på gatan även försörjer sin pojkvän med heroin.
        </p>
        <p xml:id="i-W7ekKUNj4rmM9sJrE5H3sQ">
          Mot bakgrund av detta är det viktigt att även männen erbjuds
          behandling mot sitt missbruk. Om bara kvinnan får genomgå behandling
          utsätts hon för dubbelt tryck från sin pojkvän. Dels blir det
          svårare att sluta ta heroin om pojkvännen gör det, dels kommer
          han att kräva att hon fortsätter att gå på gatan för att finansiera
          hans missbruk. Det bör bli möjligt att genomgå familjebehandling,
          där flera medlemmar i samma familj får hjälp samtidigt. Dessa
          kan dessutom motivera varandra att stå emot heroinet.
        </p>
        <p xml:id="i-Q8JT1qP1s6EFtC81RRvCjM">
          Det behövs inte bara fler behandlingsplatser för metadonprogram,
          utan väntetiderna måste också bli kortare. Samstämmiga uppgifter
          från fältpersonal säger att väntetiden är ödesdiger. Motiverade
          faller vanligtvis tillbaka till sitt missbruk om de tvingas vänta
          för länge. Med tanke på heroinets extrema abstinensbesvär är detta
          inte underligt. I dag kan väntetiden ligga på upp till en månad.
          För en missbrukare med tungt heroinmissbruk kan t.o.m. en vecka
          vara för lång tid. Ambitionen bör i stället vara att omedelbart
          med någon enstaka dags varsel ta in patienter för behandling.
          Extra resurser och minskad byråkrati skulle möjliggöra detta.
          I dag vittnar fältarbetare om svårt sjuka heroinister med små
          barn som av läkare fått en dödsdom om de inte genomgår behandling,
          men som ändå inte tas in för behandling inom rimlig tid. Det är
          skrämmande att människoliv skördas bara för att väntetiderna är
          för långa. Det är också fruktansvärt att små barn får sina liv
          förstörda på grund av detta. Det bästa för alla parter är att
          motiverade föräldrar omedelbart tas in för behandling så att de
          sedan kan leva ett någorlunda normalt liv, och framför allt överleva!
        </p>
        <p xml:id="i-CVqRRGKkMbXxcCYjvir5Gi">
          Trots mitt stöd för metadonbehandling anser jag att det i första
          hand ska användas för att behandla äldre missbrukare med långt
          och tungt missbruk som prövat allt annat. När det gäller yngre
          missbrukare måste man i första hand motivera dem att bli helt
          drogfria. Men när det gäller äldre missbrukare är det helt enkelt
          inte realistiskt att tro att någon som använt heroin i 20 år och
          gjort allt för att sluta plötsligt ska bli drogfri. Metadon är
          ofta enda vägen för dem att lämna både missbruket och prostitutionen.
          När det gäller äldre missbrukare kan metadon dessutom i många
          fall vara skillnaden mellan liv och död. De små barn som alltför
          ofta är inblandade förtjänar att man gör allt för att rädda deras
          föräldrars liv. Med metadonbehandling kan dessutom ofta föräldrarna
          behålla vårdnaden om barnet eftersom de kan leva någorlunda normala
          liv. Enligt min mening bör fångar med heroinmissbruk omfattas
          av möjligheterna att genomgå behandling med metadon. Därför måste
          reglerna för metadonbehandling ändras så att undantag kan göras
          för intagna.
        </p>
        <p xml:id="i-8u8qvzm7mFUxRQnfPdZhsV">
          Sammanfattningsvis tror jag att metadonbehandling är ett sätt
          att bekämpa missbruk, kriminalitet, prostitution, fruktansvärt
          psykiskt och fysiskt lidande för såväl missbrukare som deras familjer
          och framför allt rädda liv.
        </p>
        <p xml:id="i-kC452odXRecELmT2Lg7AU">
          Med anledning av ovanstående vill jag ställa följande frågor
          till socialministern:
        </p>
        <p xml:id="i-NUpnmYHeSHtxsksiDTfHvm">
          1. Kan ministern tänka sig att verka för att det erbjuds fler
          behandlingsplater än 800 och om det finns möjlighet att sprida
          dem till fler orter, exempelvis Göteborg?
        </p>
        <p xml:id="i-K4m3K5AyL69oN3XEHGmHPC">
          2. Kommer ministern att verka för att väntetiderna kortas för
          att förhindra att motiverade hinner falla tillbaka i missbruk?
        </p>
        <p xml:id="i-R44oRaeWF66qitLDEThfpt">
          3. Kommer ministern att verka för att det erbjuds familjebehandling
          när fler än en i familjen missbrukar?
        </p>
        <p xml:id="i-48vpZg1tHXcemWuu1Piq7W">
          4. Kommer ministern att verka för att motiverade fångar erbjuds
          metadonbehandling?
        </p>
        <p xml:id="i-ApAvNpRJ4Dh8Uy2oUXjkow">
          5. Kommer ministern att verka för att metadonbehandling prioriteras
          för äldre prostituerade missbrukare?
        </p>
      </div>
    </body>
  </text>
</TEI>
