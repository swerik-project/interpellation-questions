<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0466">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0466</head>
        <author who="i-Fa75ePV6JC2wN91aE4xcYD">Attefall, Stefan (kd) </author>
        <recipient who="i-6qjD2tsSCtsrmXQjy7mtCJ">statsrådet Lars-Erik Lövdén </recipient>
        <topic>bostadspolitiken</topic>
        <docDate when="2002-04-26">den 26 april</docDate>
        <status when="2002-05-21" byWhom="statsrådet Lars-Erik Lövdén " byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GP10466</external_id>
        <debate>
          <turn when="2002-05-21 18:59:31" duration="253">Statsråd Lars-Erik Löv (S)</turn>
          <turn when="2002-05-21 19:03:41" duration="242">Stefan Attefall (Kd)</turn>
          <turn when="2002-05-21 19:07:38" duration="245">Statsråd Lars-Erik Löv (S)</turn>
          <turn when="2002-05-21 19:11:38" duration="252">Stefan Attefall (Kd)</turn>
          <turn when="2002-05-21 19:15:46" duration="232">Statsråd Lars-Erik Löv (S)</turn>
          <turn when="2002-05-21 19:19:34" duration="137">Stefan Attefall (Kd)</turn>
          <turn when="2002-05-21 19:21:45" duration="155">Statsråd Lars-Erik Löv (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:466 av Stefan Attefall (kd) till statsrådet
          Lars-Erik Lövdén om bostadspolitiken
        </IPQ_title>
      </div>
      <div type="IPQuestionBody">
        <p xml:id="i-QqpkygainNbzU2pQZhNg5w">
          Boverket, som är regeringens expertorgan, påstår att det behöver
          byggas 25 000 lägenheter per år i Sverige. Detta mål har blivit
          regeringens officiella politik. Socialdemokraterna slog exempelvis
          fast målet om 25 000 lägenheter vid sin kongress hösten 2001.
          Statsrådet Lars-Erik Lövdén har upprepat det offentligt ett antal
          gånger.
        </p>
        <p xml:id="i-7ziDUEowTLhZmvdmLsnckE">
          Problemet är bara att detta mål är otillräckligt och direkt vilseledande.
          I beräkningen har Boverket på ett korrekt sätt analyserat konsekvenserna
          av hushållsbildningen i framtiden, inkomstutvecklingen, omflyttningar
          inom landet, vakanser som kan fyllas och så vidare. Tillsammans
          ger dessa poster ett behov av ca 20 000 nya bostäder per år. Till
          detta kommer behovet att ersätta 5 000 bostäder som försvinner
          varje år genom rivning m.m. Sammantaget leder detta till att ca
          25 000 bostäder bör byggas varje år.
        </p>
        <p xml:id="i-TUdw1icEsm2fLZsuPhXB6v">
          Men det är något konstigt med Boverkets beräkning. Den nivån
          skulle innebära att Sverige långsiktigt skulle bygga minst i västvärlden
          och bara hälften av andra europeiska länder. Medelåldern på vårt
          bostadsbestånd skulle snart vara högst i Europa och standarden
          lägst. Problemet med kalkylen är att den förutsätter oändlig livslängd
          för det befintliga beståndet. Det finns 4,2 miljoner lägenheter
          i Sverige. Om bara 5 000 lägenheter per år ska ersättas innebär
          det att varje lägenhet måste användas i 833 år!
        </p>
        <p xml:id="i-KWSSZmCMeP7bQ9kKhTYY2v">
          Men bostäder förslits betydligt snabbare än så. Det är därför
          i princip alla OECD-länder bygger dubbelt så mycket som Sverige.
          Det gäller oavsett om de har större eller mindre befolkningsökning,
          större eller mindre bostadsytor, bättre eller sämre ekonomi eller
          bättre eller sämre bostadsstandard.
        </p>
        <p xml:id="i-GDVTYSW9b6c3VKVrHC8cgP">
          På en fungerande marknad förnyas beståndet ständigt. Dels i takt
          med förslitningen, dels för att anpassa beståndet till ändrade
          preferenser vad avser läge och utformning m.m. Till detta kan
          komma ett expansionsbehov (20 000 lägenheter per år i Sverige).
          Det normala västeuropeiska bostadsbyggandet ligger därför kring
          5 % av BNP, vilket skulle motsvara ca 50 000 bostäder per år i
          Sverige. Även antalet påbörjade bostäder per miljon invånare pekar
          på ett byggande på 50 000 vid en internationell jämförelse. Även
          Boverkets beräkning skulle peka på ett bostadsbyggande på drygt
          50 000 bostäder per år om man antar 100 års livslängd i stället
          för 833 år. Slutsats: En fungerande bostadsmarknad skulle leda
          till att bostadsbyggandet snabbt måste upp till 40 000@50 000
          bostäder per år i Sverige.
        </p>
        <p xml:id="i-59eFzNEDzgLK2qwTwbvyke">
          Sverige är nu uppe i ett byggande på 20 000 bostäder per år.
          Eftersom Boverkets prognos är i närheten av den officiella målsättningen
          krävs det inga ytterligare kraftfulla åtgärder för att öka nyproduktion
          och renoveringar. Regeringens bristande analysförmåga och avsaknad
          av långsiktiga bedömningar får därmed allvarliga konsekvenser.
          Konsekvensen blir en kraftlös politik.
        </p>
        <p xml:id="i-Ac2rrwo5DxxGNY2a75g9Ld">
          Kristdemokraterna utgår från att Sverige ska bygga som genomsnittet
          av EU, dvs. 40 000@50 000 bostäder per år. Det krävs stora förändringar
          för att nå målet, inte minst på skatteområdet. Vårt förslag är
          slopad statlig fastighetsskatt, införande av en låg kommunal fastighetsavgift
          som ger kommunerna bättre incitament att bygga bostäder, sänkt
          moms vid nyproduktion i form av ett generellt investeringsbidrag
          på 10 %, förbättrad konkurrens i alla led, reformerad planprocess
          och reformerat hyressättningssystem.
        </p>
        <p xml:id="i-XZ6jmjCM243NbmC5HppiKm">
          Med anledning av ovanstående vill jag fråga statsrådet Lars-Erik
          Lövdén:
        </p>
        <p xml:id="i-JaHANZt5DbvYXqqHcro7if"></p>
      </div>
    </body>
  </text>
</TEI>
