<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0125">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0125</head>
        <author who="i-43NmWWYd8vEgZrkoXWWCXx">Runegrund, Rosita (kd) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>kvinnor i ledande befattningar</topic>
        <docDate when="2001-12-05">den 5 december</docDate>
        <status when="unknown" byWhom="jordbruksminister Margareta Winberg " byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GP10125</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:125 av Rosita Runegrund (kd) till jordbruksminister
          Margareta Winberg om kvinnor i ledande befattningar
        </IPQ_title>
      </div>
      <div type="IPQuestionBody">
        <p xml:id="i-4UnucPeXT8dY5mSfXtmWVE">
          Jämställdhet är en fråga om demokrati. Kvinnor och män ska ha
          samma rättigheter och möjligheter att påverka och delta i samhällsutvecklingen.
          En jämn representation är en viktig åtgärd för att skapa förutsättningar
          för bättre beslut som innefattar både mäns och kvinnors kompetens,
          perspektiv och prioriteringar. Nyligen presenterades en FN-rapport
          om jämställdhetsläget i olika länder. I rapporten får Sverige
          bl.a. kritik för att det finns så få kvinnor på höga poster, såväl
          inom offentlig som privat sektor.
        </p>
        <p xml:id="i-YKngj4HFNsAwm4C9mK34Po">
          Det är viktigt att den politiska ledningen i ett land är ett
          föredöme i jämställdhetsfrågor, handling måste överensstämma med
          ord, i annat fall förlorar politiken och politikerna i trovärdighet.
          Därför är det mycket anmärkningsvärt att av de 62 myndighetschefer
          som regeringen utsåg år 2000 var endast 17 kvinnor. Detta har
          inte förbättrat statistiken för myndighetschefer totalt, endast
          en av fyra myndighetschefer är kvinna. Enligt statistik som Jämställdhetsrådet
          för transporter och IT tagit fram är ledningarna för Banverket,
          Vägverket, Sjöfartsverket, Luftfartsverket och länstrafikens huvudmän
          bedövande överrepresenterade av män. Detta trots att det inom
          transportsektorn tas beslut som berör stora delar av samhällsplaneringen.
        </p>
        <p xml:id="i-Amdd6fc2xCgBuCh7eJQmtj">
          När regeringen kritiserades, för att endast ett fåtal av nyutnämnda
          ambassadörer var kvinnor, svarade utrikesminister Anna Lindh att
          det inte fanns tillräckligt många kompetenta kvinnor att utse.
          Detta är ett skamligt underkännande av alla välmeriterade kvinnor.
          Av de 77 ambassadörer som är stationerade runtom i världen är
          endast 12 kvinnor.
        </p>
        <p xml:id="i-2ugbbywspER8NEv33jwwQn">
          Den dystra bilden förbättras heller inte när man ser till det
          statligt ägda bolaget Samhall. I samband med den organisationsförändring
          som kommer att träda i kraft den 1 januari 2002 visar det sig
          att samtliga chefer vid huvudkontoret är män och av sammanlagt
          24 affärsområdeschefer är endast fyra kvinnor.
        </p>
        <p xml:id="i-HyMNJpeHFem3yG5KhmTDE3">
          Detta är ett underbetyg åt ett demokratiskt land med en regering
          som har ökad jämställdhet som ett högt prioriterat mål och som
          framhåller Sverige som världens mest jämställda land.
        </p>
        <p xml:id="i-FTaE86wt6KoYvgwrNHVgXQ">
          Avser statsrådet vidta åtgärder med anledning av den kritik som
          riktats mot Sverige i den nyligen presenterade FN-rapporten?
        </p>
        <p xml:id="i-Q7T8VXNzPbPLDB2LdfhbnY">
          Vilka åtgärder avser statsrådet vidta för att öka antalet kvinnliga
          myndighetschefer och ambassadörer?
        </p>
        <p xml:id="i-P5gifEZV1JPUGnY9VucuQ5">
          Vilka åtgärder avser statsrådet vidta för att öka antalet kvinnor
          i Samhallkoncernens ledning?
        </p>
      </div>
    </body>
  </text>
</TEI>
