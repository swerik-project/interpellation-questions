<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0425">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0425</head>
        <author who="i-T2aXcsQqA9hkUFtCcU4AeQ">Järrel, Henrik S (m) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>närpolisnärvaron i sommar</topic>
        <docDate when="2002-04-26">den 26 april</docDate>
        <status when="2002-05-27" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GP10425</external_id>
        <debate>
          <turn when="2002-05-27 18:02:58" duration="120">Justitieminister Thomas (S)</turn>
          <turn when="2002-05-27 18:04:55" duration="251">Henrik S Järrel (M)</turn>
          <turn when="2002-05-27 18:09:02" duration="186">Justitieminister Thomas (S)</turn>
          <turn when="2002-05-27 18:12:04" duration="252">Henrik S Järrel (M)</turn>
          <turn when="2002-05-27 18:16:12" duration="124">Justitieminister Thomas (S)</turn>
          <turn when="2002-05-27 18:18:12" duration="134">Henrik S Järrel (M)</turn>
          <turn when="2002-05-27 18:20:23" duration="96">Justitieminister Thomas (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:425 av Henrik S Järrel (m) till justitieminister
          Thomas Bodström om närpolisnärvaron i sommar
        </IPQ_title>
      </div>
      <div type="IPQuestionBody">
        <p xml:id="i-E9DUaciTSncmWTfetFtboj">
          Statens grundläggande uppgift är att svara för människors trygghet
          och skydda medborgarna från brott mot liv och egendom. Det är
          förutsättningen för statens existensberättigande. I Sverige har
          vi på senare år sett en omfattande nedmontering av rättsstaten,
          där människor i allt högre grad upplever en stor otrygghet.
        </p>
        <p xml:id="i-Q5CbTXjvhALy51UH98Viag">
          När Aftonbladet skulle lista de tio viktigaste ungdomsfrågorna
          inför Ungt val 2002 återfanns såväl "brott och straff" som "polisbrist".
          Hur kunde det bli så? Hur kan det komma sig att så många unga
          människor faktiskt känner sig otrygga? Rädda att bli utsatta för
          brott. Rädda för våldet som blir allt värre och kryper allt längre
          ned i åldrarna.
        </p>
        <p xml:id="i-2d486QU5TcnojbBzYjEM5p">
          Våldet bland 15@17-åringar har ökat med 30 % på bara ett år.
          Samtidigt minskar hjälpen till den som utsätts för brott. Upp
          till 60 % färre av brottsoffren får hjälp i dag jämfört med för
          några år sedan. Värst är det för unga brottsoffer. Sebastian,
          17 år, berättar för Aftonbladet (den 25 februari 2002) att han
          blivit rånad på sin moped två gånger under ett år. Hans mamma
          beskriver sin ilska och vanmakt, "jag ringde till polisen flera
          gånger, men de hade inte tid".
        </p>
        <p xml:id="i-UL6XAD8rRKoyLjK7Ejk4tv">
          Så är det för de flesta. Alla vet hur det är. Utredningen läggs
          ned. De skyldiga är kända, men utredningen läggs ändå ned, eller
          leder inte till åtal.
        </p>
        <p xml:id="i-5nQckni25XEbKHpEPLCvHr">
          Värst är det förstås för de som utsätts för våldsbrott. Ungdomar
          berättar om sina känslor av förtvivlan och förnedring. Unga tjejer
          väljer hellre risken att bli överkörd på motorvägen än att ta
          cykeltunneln, av rädsla för överfall. Allt det här kan ju tyckas
          lite löjligt och överdrivet, men så är verkligheten för många
          unga människor.
        </p>
        <p xml:id="i-8dm5JkkzwjUJVqt2hi11LD">
          Var tredje närpolisstation har lagts ned sedan mitten av 1990-talet.
          Detta trots att förra justitieministern, Laila Freivalds, ansåg
          att de skulle "vara basen för polisens verksamhet".
        </p>
        <p xml:id="i-LpRyuYp3Gt3Gg6d4c1gUHd">
          Enligt Polisförbundet är verksamheten extra bedrövlig under sommaren.
          Utanför Stockholm, Göteborg och Malmö stängde 11 % av stationerna
          helt under sommaren. 10 % minskade sina öppettider. Mer än var
          femte station hade alltså begränsad eller ingen service alls under
          sommaren.
        </p>
        <p xml:id="i-E38Rzew7fhtkmm437m3X3d">
          Justitieministern framhåller gärna att regeringen just nu satsar
          stora resurser på polisen. Tyvärr är det långt ifrån tillräckligt.
          Vi moderater vill anslå ytterligare 2,2 miljarder kronor. Sedan
          regeringen stängde intagningen till polishögskolan 1995 har det
          försvunnit en polis om dagen.
        </p>
        <p xml:id="i-2BaLbMqUGDTWtFtFofY7uY">
          Hur kommer det att se ut den här sommaren om var femte station
          i "basen för polisens verksamhet" inte opererar för fullt? Hur
          kommmer tryggheten för medborgarna påverkas? Regeringens satsningar
          på rättsstaten är för små och kommer för sent.
        </p>
        <p xml:id="i-Q5K9nidZbWcDz27k6Myyot">
          Vilka konkreta åtgärder avser statsrådet att vidta för att tillse
          att tryggheten för medborgarna garanteras den här sommaren?
        </p>
      </div>
    </body>
  </text>
</TEI>
