<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0490">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0490</head>
        <author who="i-Q6T8pKy9pERdSQEuTcARyR">N Hedström, Lotta (mp) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>gifter i födan</topic>
        <docDate when="2002-04-26">den 26 april</docDate>
        <status when="2002-05-21" byWhom="jordbruksminister Margareta Winberg " byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GP10490</external_id>
        <debate>
          <turn when="2002-05-21 14:31:39" duration="201">Jordbruksminister Margar (S)</turn>
          <turn when="2002-05-21 14:34:55" duration="247">Gudrun Lindvall (Mp)</turn>
          <turn when="2002-05-21 14:38:59" duration="203">Jordbruksminister Margar (S)</turn>
          <turn when="2002-05-21 14:42:19" duration="247">Gudrun Lindvall (Mp)</turn>
          <turn when="2002-05-21 14:46:23" duration="244">Jordbruksminister Margar (S)</turn>
          <turn when="2002-05-21 14:50:23" duration="148">Gudrun Lindvall (Mp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:490 av Lotta N Hedström (mp) till jordbruksminister
          Margareta Winberg om gifter i födan
        </IPQ_title>
      </div>
      <div type="IPQuestionBody">
        <p xml:id="i-TgahoosMVXkVGvBDTsUcvP">
          De nyligen presenterade uppgifterna om cancerframkallande halter
          av akrylamid i vår mat har aktualiserat en viktig fråga, nämligen
          matens koppling till vår totala hälsa. Ett ad hoc-artat förhållningssätt
          präglar för närvarande reaktionerna på ständigt nya och uppdykande
          larm runt maten.
        </p>
        <p xml:id="i-6ZD28HzegCbeqLdqucxxyK">
          Nationella folkhälsokommittén har ansatser till helhetsgrepp.
          Bl.a. har de formulerat ett av sina mål (nr 10) som Goda matvanor.
          Man säger: "samhället har ett stort ansvar för att se till att
          de livsmedel som finns är säkra, att livsmedelsmärkningen fungerar
          och att det finns ett bra utbud i hela landet. Dessutom är det
          viktigt att alla har tillgång till opartisk information om samband
          mellan matvaror och hälsa samt att de måltider som serveras inom
          ramen för offentligt finansierad verksamhet är goda och hälsosamma".
        </p>
        <p xml:id="i-5tSbRqxj5CyMu7jWY3FRyX">
          Ett annat mål (nr 15) är En mer hälsoinriktad hälso- och sjukvård
          där man bl.a. förespråkar: "ökade insatser för icke-medikamentell
          behandling för att möta livsstilssjukdomar behövs".
        </p>
        <p xml:id="i-NemDErJ9yMqNke9Ysh9omy">
          Vidare föreslås i mål 16 ett samordnat folkhälsoarbete.
        </p>
        <p xml:id="i-5E4RUWQWfJF56MCHhK8EL4">
          Vi vet att Livsmedelsverkets egen bedömning är att brister i
          hygien är det största hotet mot konsumenternas hälsa, och i volymmått
          mätt kan det äga sin riktighet. Samtidigt har verket klagat på
          bristande resurser för att uppfylla de åtagande som vilar på dem,
          trots budgetförstärkningar under senare år.
        </p>
        <p xml:id="i-V28w7aSz3rwpsknS1ZLW1M">
          Jordbruksverket har inte ansvar för livsmedelssäkerheten, men
          har genom de grödor och de husdjur de har att hantera, ett mycket
          stort ansvar för kvaliteten på livsmedel senare i produktionskedjan.
        </p>
        <p xml:id="i-HpR9sqkA1BjAkLQwRCWHox">
          Miljöpartiets ställningstagande är en politisk målsättning i
          form av en nollvision för livsmedelsområdet på samma sätt som
          finns på trafikområdet: noll sjukdomsfall, inga hälsoskador av
          maten!
        </p>
        <p xml:id="i-GEBD3xNfUCA1ByKFevXqDA">
          Genförändrade organismer, tillsatser, miljögifter, bekämpningsmedelsrester,
          antibiotika, tillväxthormoner, smittmikrober, bestrålning och
          som i fallet akrylamidämnen som utvecklas under framtagningsprocessen,
          utgör samtliga hot mot matsäkerheten.
        </p>
        <p xml:id="i-MGVo4tNugU1bbBRCWPmiPK">
          Vill man ta försiktighetsprincipen på allvar bör det finnas en
          klar och konsekvent strategi för att eliminera samtliga potentiella
          risker som förknippas med dessa kategorier och metoder.
        </p>
        <p xml:id="i-BHtWX2n9RsU5izdEQ8aiws">
          Miljöpartiet saknar en helhetssyn i Livsmedelsverkets och Jordbruksverkets
          riskhanteringsstrategier för att eliminera alla former av obehövliga
          och skadliga substanser i födan.
        </p>
        <p xml:id="i-KqFDQPq9pKYEZEdhRA73ZM">
          Fråga:
        </p>
        <p xml:id="i-6hvxPNBeYaupoY32DaFqj4">
          Vilka konkreta strategier, vilken medelstilldelning, vilka direktiv
          och skrivningar i regleringsbrev avser ministern att vidta för
          att markera ett helhetsgrepp på livsmedelssäkerheten med avseende
          på förekomsten av onödiga och skadliga substanser?
        </p>
      </div>
    </body>
  </text>
</TEI>
