<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0411">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0411</head>
        <author who="i-3p3w5Vw2i74gEMeqzABeEG">Elinderson, Lars (m) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>metoder och hjälpmedel för framtidens lärande</topic>
        <docDate when="2002-04-24">den 24 april</docDate>
        <status when="2002-05-21" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GP10411</external_id>
        <debate>
          <turn when="2002-05-21 18:46:57" duration="272">Utbildningsminister Thom (S)</turn>
          <turn when="2002-05-21 18:51:25" duration="259">Lars Elinderson (M)</turn>
          <turn when="2002-05-21 18:55:40" duration="78">Utbildningsminister Thom (S)</turn>
          <turn when="2002-05-21 18:56:55" duration="160">Lars Elinderson (M)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:411 av Lars Elinderson (m) till utbildningsminister
          Thomas Östros om metoder och hjälpmedel för framtidens lärande
        </IPQ_title>
      </div>
      <div type="IPQuestionBody">
        <p xml:id="i-EST7VA3pVTCDmVV3kkZSPd">
          Runtom i våra skolor används multimedier i ökande utsträckning
          som medel i undervisningen. Genom att använda multimedier som
          ett naturligt inslag i undervisningen kan lärarna, utöver att
          de får tillgång till tekniskt överlägsna uttrycksmedel och därmed
          också möjlighet att illustrera sitt ämne på ett överlägset sätt,
          samtidigt indirekt ge sina elever en god förståelse för hur multimedier
          och Internet kan användas till annat än till spel, underhållning
          och förströelse.
        </p>
        <p xml:id="i-H9xqUpKWZ3JkWt4zkvP2p4">
          I flera kommuner pågår projekt för att just öka användningen
          av multimedier i skolan. I Falköpings kommun har man funnit att
          man därigenom bl.a. kan skapa fler och nya situationer för att
          inhämta kunskap, och därmed öka lusten att lära hos eleverna.
          Man har bl.a. uppmärksammat att barn och ungdomar med dyslexi
          eller andra inlärningsproblem på ett mycket bra sätt kan förbättra
          både sin förståelse och sin läs- och skrivförmåga med hjälp av
          multimedier.
        </p>
        <p xml:id="i-DQaqJ2Sps9JMFTSyPCiT7e">
          Användningen av olika former av multimedieverktyg är dessutom
          bra medel att utveckla elevernas @ och lärarnas @ förmåga att
          bringa reda i det ständigt växande informationsflödet, och göra
          informationen begriplig.
        </p>
        <p xml:id="i-82uFtCrFgHKAJR8Kb26nkz">
          När det gäller studiematerial i tryckt form finns regler som
          gör det möjligt att arbeta på ett fritt och bra sätt, samtidigt
          som upphovsmännen får ersättning. Så är dock inte fallet när det
          gäller material i digital form.
        </p>
        <p xml:id="i-4kt5rcuWZ1qFKRyDeF6N6c">
          Nuvarande regler innebär t.ex. att eleverna kan arbeta enskilt
          vid sin dataskärm, och utnyttja de bilder, de text- eller ljudfiler
          och de dataprogram som behövs för arbetsuppgiften. De kan också
          sammanställa sitt arbete, inklusive bilder, text- och ljudfiler
          och använda detta i redovisningen av sina arbetsuppgifter.
        </p>
        <p xml:id="i-DeQ6sxonJFFyPmEphnS6xq">
          Däremot kan inte läraren använda sig av samma bilder eller text-
          och ljudfiler i sin undervisning om t.ex. undervisningen sker
          via storbildsskärmar eller på motsvarande sätt. Man kan inte heller
          sammanställa klassuppsättningar av utbildningsmaterial, som framställts
          via digitala medier eller hämtats från Internet. Det gäller också
          bildserier, Power Point-presentationer med eller utan ljudfiler
          som framställts genom användning av digitala uppslagsböcker, ljudmedier
          eller s.k. DVD-teknik. Naturligtvis hindrar bristen på upphovsmannaregler
          också att sådant material mångfaldigas och används av andra lärare.
        </p>
        <p xml:id="i-6TeGKwudPYssKdUSdc7mET">
          Som situationen ser ut i dag har lärarna två vägar att gå: Antingen
          kan man undvika att använda digitala material i undervisning,
          eller så måste man "mörka" vad man håller på med. Ingetdera är
          naturligtvis rimligt.
        </p>
        <p xml:id="i-LghL1NxWr7wAy5cdXN9xpg">
          Jag har förstått att Skolverket och Kommunförbundet arbetar med
          den här frågan, men att man ännu inte kommit med en lösning. Frågan
          är fortfarande oreglerad. I princip löper därför varje lärare
          eller skola som använder digitala material i sin undervisning
          risken att åtalas. Självklart hämmar detta användningen av multimedier
          i skolan.
        </p>
        <p xml:id="i-Pddfcejou5exvDAk4pdzce">
          Med hänvisning till ovanstående vill jag fråga utbildningsministern:
        </p>
        <p xml:id="i-Go8TJHnbRGzAcDK2Ypnfs1">
          1. Vad tänker utbildningsministern att vidta för åtgärder för
          att lösa upphovsmannafrågorna inom multimedieområdet?
        </p>
        <p xml:id="i-FAwu6KdzYMJUkmpDGuRTQF">
          2. Avser utbildningsministern verka för att Skolverket åtar sig
          att ekonomiskt reglera upphovsmannakostnaderna för utnyttjande
          av digitala material i den svenska skolan?
        </p>
      </div>
    </body>
  </text>
</TEI>
