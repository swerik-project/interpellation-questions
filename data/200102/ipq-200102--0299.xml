<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0299">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0299</head>
        <author who="i-EFJ93MgPh6dJrzDB1Tt657">Andersson, Yvonne (kd) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>utländska studenter</topic>
        <docDate when="2002-03-08">den 8 mars</docDate>
        <status when="2002-04-09" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GP10299</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:299 av Yvonne Andersson (kd) till utbildningsminister
          Thomas Östros om utländska studenter
        </IPQ_title>
      </div>
      <div type="IPQuestionBody">
        <p xml:id="i-W5Ear61d3HdC7p5ZFYTNc3">
          Undervisningen vid universitet och högskolor ska vara avgiftsfri
          för svenska studenter. Detta är en självklarhet för oss kristdemokrater.
          Samtidigt är det nödvändigt att göra det möjligt för universitet
          och högskolor att agera internationellt bl.a. genom att sälja
          uppdragsutbildning till stater, organisationer och företag samt
          på sikt även studieplatser till enskilda utländska studenter.
        </p>
        <p xml:id="i-J5svGm6dfqnU4utBRwEu8g">
          Svenska studenter vid universitet och högskolor i Sverige betalar
          inga avgifter för sin undervisning. Det gör inte enskilda studenter
          från andra EU-länder som studerar i Sverige heller. Detta beror
          på att ett land inom EU måste behandla alla studerande lika oavsett
          om de kommer från det egna landet eller från ett annat EU-land.
          För Kristdemokraterna är det självklart att slå vakt om denna
          princip. Utbildningsminister Thomas Östros (s) har vid upprepade
          tillfällen hävdat att Kristdemokraterna förespråkar införande
          av studieavgifter för alla studerande vid svenska universitet
          och högskolor. Inget kan vara mer felaktigt. Låt det vara fastslaget
          en gång för alla.
        </p>
        <p xml:id="i-2zY5tDBwdc7DzjJg1tLYq7">
          Vi kristdemokrater ser Sverige som en kunskapsnation med en lång
          och stolt tradition av mycket kvalificerad utbildning vid universitet
          och högskolor. På detta fundament ska vi bygga vidare och finna
          lösningarna för framtiden. För att upprätthålla en hög kvalitet
          på högre utbildning och forskning i Sverige krävs bl.a. goda ekonomiska
          resurser. Därför är det nödvändigt att ta vara på de möjligheter
          som den internationella utbildningsmarknaden ger. En sådan är
          att ge svenska universitet och högskolor ökade möjligheter att
          sälja studieplatser. För detta finns många goda argument:
        </p>
        <p xml:id="i-FPiMkGk4oQErwext7EMchw">
          Kristdemokraterna får stöd för sin uppfattning i den statliga
          utredningen Advantage Sweden. Den pekade särskilt på möjligheterna
          att sälja uppdragsutbildning till stater och företag utanför EU
          och gav som ett förslag att det skulle bli tillåtet för enskilda
          studenter från andra länder att köpa undervisning vid svenska
          universitet eller högskolor. Det är ett bra förslag som dock kräver
          reservationer: för det första att uppdragsutbildning aldrig får
          reducera antalet utbildningsplatser för svenska studenter, och
          för det andra kan möjligheten för enskilda utländska studenter
          att köpa studieplatser bli verklighet först på sikt.
        </p>
        <p xml:id="i-MqQimC7Vk1ypkR2MrHZYir">
          Vi ska heller inte bortse från att det kan vara svårt för utländska
          studenter med begränsade ekonomiska möjligheter att köpa sig en
          utbildningsplats. För att råda bot på detta anser Kristdemokraterna
          att Sverige successivt måste bygga upp en stipendieverksamhet
          av internationell standard i enlighet med utredningens förslag.
        </p>
        <p xml:id="i-Dt5i9YrDNuWumrY5nbbYB9">
          I dag har vi nåtts av nyheten att Mälardalens högskola har tagit
          emot 80 studenter från Kina eftersom högskolan inte fått ett tillräckligt
          antal svenska studenter och därför riskerar att få tomma platser.
          I stället för att låta platserna gå till andra svenska högskolor
          och studenter så har nu platserna erbjudits kinesiska studenter.
        </p>
        <p xml:id="i-W39R8aChc6BdY34jQJYN2U">
          Kristdemokraterna tycker att det är högst rimligt att i första
          hand erbjuda platser för alla svenska studenter som är behöriga.
          Därefter välkomnar vi studenter från Kina @ men låt dem då betala
          sin plats så som är brukligt i andra länder.
        </p>
        <p xml:id="i-LUri8UW5ARKMdEmgjBW8JF">
          Är det rimligt att högskoleplatser ska tillfalla utländska studenter
          när svenska får stå i kö? De problem som utbildningsministern
          förutsåg med förslagen i Advantage Sweden är redan här, fast i
          det system som utbildningsministern själv förordar.
        </p>
        <p xml:id="i-2R1PT5jkPphXfeuwbHRfrq">
          Mälardalens högskolas förfaringssätt pekar också på ett annat
          problem, nämligen att utbyggnaden av den svenska högskolan har
          gått för fort. Det är en utveckling som Kristdemokraterna har
          varnat för sedan länge och i flera motioner har vi förordat en
          utbyggnad i långsammare takt. När det nu finns ledig kapacitet
          genom regeringens försorg, varför inte göra det möjligt att sälja
          uppdragsutbildning till studenter från länder utanför EU? Hur
          ska högskolorna annars klara av sin ekonomiska situation?
        </p>
        <p xml:id="i-BgWvjoQhjbmxPXiMyBnuR6">
          Med anledning av det ovan anförda frågar jag statsrådet:
        </p>
        <p xml:id="i-2YB4wd5eH2ceiSdQ5XYbbw">
          Vad avser ministern göra för att utländska studenter inte ska
          gynnas på svenska studenters bekostnad?
        </p>
        <p xml:id="i-RNB3cvd8DJ5k2o3ocU49JD">
          Vad avser ministern göra för att överblivna studieplatser inom
          högskolan kan gå till andra högskolor?
        </p>
        <p xml:id="i-7PLzep6KVB6WSNqe1Ad5nA">
          Vad avser ministern göra för att möjliggöra det för högskolorna
          att sälja uppdragsutbildning till studenter från länder utanför
          EU?
        </p>
        <p xml:id="i-FGchE63hp4a9eVEfNSdE8R"></p>
      </div>
    </body>
  </text>
</TEI>
