<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0076">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0076</head>
        <author who="i-TECanR77Prb79DHwPvLitN">Enochson, Annelie (kd) </author>
        <recipient who="i-sS6VZTVNkCN6AHvZNaaYb">statsrådet Britta Lejon </recipient>
        <topic>Torslanda</topic>
        <docDate when="2001-11-15">den 15 november</docDate>
        <status when="unknown" byWhom="statsrådet Britta Lejon " byWhomId="i-sS6VZTVNkCN6AHvZNaaYb" status="answered">besvarad</status>
        <external_id source="rdwebb">GP1076</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:76 av Annelie Enochson (kd) till statsrådet
          Britta Lejon om Torslanda
        </IPQ_title>
      </div>
      <div type="IPQuestionBody">
        <p xml:id="i-74vm24aZQJ3DdwU5WPAEMx">
          I samband med 1998 års val anordnades en folkomröstning i Torslanda.
          Medborgarna hade att ta ställning till om Torslanda kommun skulle
          återbildas. Resultatet av folkomröstningen blev att 64,6 % av
          de röstande sade ja och 33,2 % nej. Valdeltagandet var så högt
          som 84,3 % vilket betyder att 54,4 % av de röstberättigade torslandaborna
          sade ja till återbildandet av Torslanda kommun.
        </p>
        <p xml:id="i-GHt49cntfY6K7ZFtHTmYnb">
          Kammarkollegiet kom, i sitt beslut den 18 juni 1999, i sin sammanfattande
          slutsats fram till att en delning skulle kunna leda till bestående
          fördel för såväl Göteborg som Torslanda. Kammarkollegiets slutsats
          baseras på utredningen av Svenska Kommunförbundet som konstaterar
          att "för en nybildad Göteborgs kommun blir de ekonomiska effekterna
          närmast försumbara om enbart Torslanda bryter sig ur". Vidare
          skriver Kammarkollegiet att "Kammarkollegiets bedömning är att
          Kommunförbundets utredning visar att det vid en delning av Göteborgs
          kommun skulle bildas två kommuner som skulle bli bärkraftiga såväl
          befolkningsmässigt som ekonomiskt".
        </p>
        <p xml:id="i-44Pt6G3wXX1oMxTHjozGTN">
          Indelningslagens grundläggande kriterium att ändring ska kunna
          antas medföra "bestående fördel för en kommun eller en del av
          en kommun" är således uppfyllt.
        </p>
        <p xml:id="i-YSrxGn3gwjdGJDFtkiw78Z">
          Kammarkollegiet avslog i juni 1999 torslandabornas ansökan med
          hänvisning till att Göteborgs kommun sagt nej. Kammarkollegiet
          anför att eftersom fullmäktige sagt nej till delning krävs det
          synnerliga skäl för att en sådan ska genomföras. Vidare skriver
          Kammarkollegiet att det i förarbeten till indelningslagen (prop.
          1978/79:157) inte är sagt att ortsbefolkningens önskemål ska ha
          företräde framför kommunens. Dock har regeringen i tre fall (Vaxholm,
          Vara och Botkyrka) beslutat om delning mot kommunens vilja.
        </p>
        <p xml:id="i-TAurPep3K3hGFd54P9eVoW">
          Regeringen avslog i mars 2000 torslandabornas överklagande av
          Kammarkollegiets avslag. Som skäl anför regeringen att den delar
          Kammarkollegiets bedömning. I ett pressmeddelande anfördes däremot
          märkligt nog att det inte fanns en betydande majoritet i Torslanda
          för en kommundelning.
        </p>
        <p xml:id="i-9NMTfUriBHnw4n7rgmQjgL">
          Riksdagen beslutade i april 2001 att uppmana regeringen att "redan
          nu" ompröva frågan om Torslanda. Bostadsutskottet beskrev då Torslanda
          som ett tydligt exempel på där den lokala opinionen satts åt sidan.
          I betänkandet från bostadsutskottet förutsätts att det lokala
          inflytandet vid kommundelningar i framtiden kommer att kraftigt
          stärkas.
        </p>
        <p xml:id="i-XejBwhC2f6pbWPJbd2feA5">
          I dag framstår politiker från alla partier, samhällsvetare och
          engagerade medborgare närmast eniga om att vi behöver fler förtroendevalda
          i Sverige. Demokratiministern har själv formulerat målsättningen
          till 10 000 fler förtroendevalda. I Torslanda skulle antalet mer
          än tiodubblas i ett slag när en ny kommun bildas. Ett betydelsefullt,
          om än litet, steg i rätt riktning.
        </p>
        <p xml:id="i-KHHkraGJDxWDRi2XSbTJWz">
          Med bakgrund av ovanstående vill jag ställa följande fråga till
          demokratiministern:
        </p>
        <p xml:id="i-N3mp36VS5QP9yYRBsxuR9o">
          Vad avser statsrådet göra för att tillmötesgå torslandabornas
          vilja att bilda en egen kommun och riksdagens uppmaning till omprövning
          av ärendet?
        </p>
      </div>
    </body>
  </text>
</TEI>
