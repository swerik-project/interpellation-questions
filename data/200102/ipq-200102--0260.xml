<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0260">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0260</head>
        <author who="i-KktUCXax2JFL3tqFqQN9oq">Sellén, Birgitta (c) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>idrottskonto</topic>
        <docDate when="2002-02-13">den 13 februari</docDate>
        <status when="2002-03-08" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GP10260</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:260 av Birgitta Sellén (c) till finansminister
          Bosse Ringholm om idrottskonto
        </IPQ_title>
      </div>
      <div type="IPQuestionBody">
        <p xml:id="i-89589pbkdLEAgHcDtfCcWd">
          I skrivande stund har de olympiska vinterspelen startat och en
          stor del av svenska folket ser fram emot högtidsstunder framför
          TV-apparaterna. Vi förväntar oss svenska framgångar och vi gläds
          och förtvivlar med våra svenska representanter beroende på om
          det blir medaljer eller misslyckanden.
        </p>
        <p xml:id="i-Rze83H2wJVhxQqvR9iraSt">
          Det finns starka skäl att utnyttja intresset för OS till att
          ta upp en ordentlig debatt om hur skattelagstiftningen drabbar
          elitidrottare som tjänar mycket pengar under några få aktiva år.
        </p>
        <p xml:id="i-CMkiqTMkzdDHwGqAPYrfrh">
          Idrottsrörelsen har genom sitt arbete fått fram många duktiga
          elitidrottare som har haft och har stora framgångar både nationellt
          och internationellt - till stolthet för hela landet!
        </p>
        <p xml:id="i-5NDzUMt9URgsHybSJuPLZZ">
          Idrotten är också i allra högsta grad en underhållning - både
          på plats vid idrottsarenorna och hemma i TV-soffan. Inför årets
          vinter-OS i Salt Lake City har vi stora förhoppningar på bra resultat
          av våra duktiga elitidrottare.
        </p>
        <p xml:id="i-TpwSKgyPT8K5iswyQ5BSqP">
          Våra elitidrottare visar att vi har en framgångsrik idrottsrörelse
          i landet, när det gäller att få fram duktiga idrottsutövare inom
          olika grenar. Och staten bidrar med många miljoner för att stödja
          idrottsrörelsen framför allt till ungdomsidrott. Så långt är allt
          gott och väl.
        </p>
        <p xml:id="i-5i5vSFsyfReRBX3mKEarh9">
          Men vad händer när vi fått fram duktiga elitidrottare som tjänar
          pengar på sin sport? Jo, då är våra skatteregler så utformade
          att de mest framgångsrika idrottarna ser sig nödsakade att flytta
          till länder som har en rimligare beskattning.
        </p>
        <p xml:id="i-Wje6exi2ZfniMv8g34zpsC">
          Centerpartiet tycker därför att det är dags att reformera skattelagstiftningen
          och underlätta för elitidrottare att stanna i Sverige. Det är
          motiverat med en speciallösning i skattelagstiftningen på liknande
          sätt som i dag finns för andra grupper, t.ex. skogskonto för skogsägare
          och upphovsmannakonto för författare. Gemensamt för dessa är att
          de kan få en stor inkomst under kort tid och att de genom vissa
          specialregler kan fördela inkomsterna över en längre tid.
        </p>
        <p xml:id="i-5tUnBntqAPTkCj4r8cxZtk">
          Centerpartiet tycker att ett idrottskonto som utformats på liknande
          sätt bör införas. Det ska kunna fungera som ett personligt investeringskonto,
          från vilket idrottsutövaren kan ta ut pengar för att finansiera
          sin utbildning och yrkesetablering efter idrottskarriären. Pengarna
          beskattas när de tas ut och inte direkt när de intjänas under
          de få år som elitidrottaren är aktiv.
        </p>
        <p xml:id="i-WWFjGai5DbT2UGXPuyfP28">
          Det innebär också att vi får behålla skatteintäkter i landet
          under många år.
        </p>
        <p xml:id="i-paLMVUmcRnRyPThrU3qwz">
          Mina frågor till finansministern är följande:
        </p>
        <p xml:id="i-Q2Pgmpg8qaBBEASGQbxEQq">
          Vad avser finansministern att göra för att underlätta skattemässigt
          för elitidrottare att bo kvar i Sverige?
        </p>
        <p xml:id="i-F4r6Um9SZx9t7Fn94skqJy">
          Är finansministern beredd att ta initiativ till att se över skattelagstiftningen
          för att skapa en möjlighet att införa ett idrottskonto för elitidrottare?
        </p>
      </div>
    </body>
  </text>
</TEI>
