<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0489">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0489</head>
        <author who="i-FJ3qAMd2ReYtDiK92hL27W">Feltzing, Barbro (mp) </author>
        <recipient who="i-sS6VZTVNkCN6AHvZNaaYb">statsrådet Britta Lejon </recipient>
        <topic>yttrandefriheten</topic>
        <docDate when="2002-04-26">den 26 april</docDate>
        <status when="2002-05-27" byWhom="statsrådet Britta Lejon " byWhomId="i-sS6VZTVNkCN6AHvZNaaYb" status="answered">besvarad</status>
        <external_id source="rdwebb">GP10489</external_id>
        <debate>
          <turn when="2002-05-27 15:15:28" duration="301">Statsråd Britta Lejon (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:489 av Barbro Feltzing (mp) till statsrådet
          Britta Lejon om yttrandefriheten
        </IPQ_title>
      </div>
      <div type="IPQuestionBody">
        <p xml:id="i-GQ3uJydYEqJJph7r3rnL94">
          Jag har ställt den här frågan tidigare. Jag återkommer med den
          för att uppmärksamma statsrådet på frågans betydelse.
        </p>
        <p xml:id="i-2jexFMqg5uJ15cxFN4m7BE">
          Privatanställdas yttrandefrihet behöver stärkas. Arbetstagare
          vågar inte framföra kritik och synpunkter om förhållanden på arbetsplatsen.
          Kritik som tystas ned tenderar att dyka upp på annat sätt t.ex.
          som hälsoproblem. Yttrandefriheten för anställda inom stat och
          kommun är grundlagsskyddad, medan privatanställda saknar ett sådant
          skydd.
        </p>
        <p xml:id="i-MjYykre5TXXzaRjPgxpV4f">
          Efter en mängd motioner från Miljöpartiet utreddes frågan av
          Sören Öman, som i sin departementspromemoria föreslår att det
          införs en lag om skydd för privatanställdas yttrandefrihet. Förslaget
          innebär en arbetsrättslig lag som bygger på den struktur som diskrimineringslagarna
          har, och ansluter till MBL:s preskriptionstider m.m. Förslaget
          innebär att privata arbetsgivare inte får eftersöka källan eller
          ingripa med åtgärder, t.ex. avsked, mot arbetstagare som till
          massmedierna ger åsikter och upplysningar om de delar av företagets
          verksamhet som ligger inom eller med anknytning till det allmänna.
        </p>
        <p xml:id="i-XzR8ybs3dLF2sNRYqG2Eup">
          Det skydd för meddelar- och yttrandefriheten som föreslås är
          detsamma som nu gäller för det allmänna. De problem som påtalas
          i motionen 1999/2000:A811, Medbestämmandelagen från Miljöpartiet
          är att privata företag alltmer tar över tidigare uppgifter från
          det allmänna, och att meddelarskyddet då inte gäller. Med detta
          förslag skulle de problemen åtgärdas. Däremot blir det fortfarande
          fritt att inom den privata industrin avtala om tystnadsplikt för
          de anställda vad gäller företagets verksamhet.
        </p>
        <p xml:id="i-LW6mFHZ2HfqKpvV2YBBCQG">
          Fråga:
        </p>
        <p xml:id="i-5xX4rgj16K3GWDEF1szqnH">
          Vad ämnar statsrådet att göra för att gå vidare med en remiss
          och en proposition för att stärka meddelande- och yttrandefriheten?
        </p>
      </div>
    </body>
  </text>
</TEI>
