<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0263">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0263</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>medicinsk forskning ur ett könsperspektiv</topic>
        <docDate when="2002-02-15">den 15 februari</docDate>
        <status when="unknown" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GP10263</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:263 av Ulla-Britt Hagström (kd) till utbildningsminister
          Thomas Östros om medicinsk forskning ur ett könsperspektiv
        </IPQ_title>
      </div>
      <div type="IPQuestionBody">
        <p xml:id="i-6GCgUNVT4icB2E7qYjRBwi">
          Det finns ingen svensk lagstiftning vad gäller könsspecifika
          kliniska prövningar av läkemedel. Vid kliniska prövningar i USA
          förpliktigas däremot National Institute of Health att utfärda
          riktlinjer för att kvinnor deltar i den kliniska forskningen.
          Det gäller såväl den rent biomedicinska som den mer beteendevetenskapligt
          inriktade forskningen. I Sverige kan man däremot i Läkartidningen
          läsa artiklar som "Könsperspektivet i klinisk forskning försummas
          @ ofta till nackdel för kvinnorna", "Därför uteslöt forskarna
          kvinnor ur sina studiepopulationer" osv. Paradoxalt är äldre kvinnor
          inte med i kliniska prövningar trots att de är de största läkemedelsanvändarna.
        </p>
        <p xml:id="i-EJ4ovKFhuj7jkHmCuA59y7">
          Varje år fördelar Vetenskapsrådet ca 10 miljoner kronor till
          genusforskning, varav en tredjedel går till nya projekt och två
          tredjedelar till pågående projekt. För år 2002 fördelar Vetenskapsrådet
          drygt 3 miljoner kronor för nya forskningsprojekt inom området
          medicin/hälsa/vård i ett genusperspektiv. Inom genusforskningen
          på medicinområdet studeras hur andra förhållanden än de rent biologiska
          påverkar hälsan.
        </p>
        <p xml:id="i-VVa18dX8Ar9xCz4uqduQ8Q">
          Studier av reproduktion, könsspecifika sjukdomar eller olikheter
          i läkemedels effekter är inte genusforskning. Vad biologiska skillnader
          mellan könen betyder fysiologiskt, kliniskt och prognostiskt är
          en typ av forskning som t.ex. det nyligen inrättade Centrum för
          genusmedicin vid Karolinska sjukhuset kommer att bedriva.
        </p>
        <p xml:id="i-Ga8NsNkiQBBC8LHmTNExWe">
          Med hänvisning till det anförda vill jag ställa följande frågor
          till utbildningsminister Thomas Östros:
        </p>
        <p xml:id="i-ETZiXPPifV1jt6MLFbhbGx">
          På vilket sätt avser utbildningsministern genom lagstiftning
          främja kvinnors deltagande i kliniska läkemedelsprövningar?
        </p>
        <p xml:id="i-qE94PMuN5UVfUcJf42bkE">
          Vilka åtgärder avser ministern att vidta för att följa upp resursfördelningen
          till genusmedicin?
        </p>
      </div>
    </body>
  </text>
</TEI>
