<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0235">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0235</head>
        <author who="i-NzHKC9iUGaf1xUAcp3VKCA">Lundberg, Inger (s) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>tågförbindelser Karlskoga-Degerfors</topic>
        <docDate when="2002-02-05">den 5 februari</docDate>
        <status when="2002-02-19" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10235</external_id>
        <debate>
          <turn when="2002-02-19 16:04:06" duration="197">Näringsminister Björn (S)</turn>
          <turn when="2002-02-19 16:07:20" duration="254">Inger Lundberg (S)</turn>
          <turn when="2002-02-19 16:11:31" duration="212">Peter Pedersen (V)</turn>
          <turn when="2002-02-19 16:14:59" duration="255">Näringsminister Björn (S)</turn>
          <turn when="2002-02-19 16:19:11" duration="251">Inger Lundberg (S)</turn>
          <turn when="2002-02-19 16:23:19" duration="128">Peter Pedersen (V)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:235 av Inger Lundberg (s) till näringsminister
          Björn Rosengren om tågförbindelser Karlskoga@Degerfors
        </IPQ_title>
      </div>
      <div type="IPQuestionBody">
        <p xml:id="i-T2qTntBXXsX2ZCS3AyvMh8">
          Som framgår av den regionalpolitiska proposition, som riksdagen
          nyligen ställt sig bakom spelar goda kommunikationer en avgörande
          roll för en regions möjlighet att utvecklas. Goda tågförbindelser
          mellan de båda huvudstäderna Stockholm och Oslo är viktiga för
          hela landet och kan stödja utvecklingen i det område inom Örebro
          och Värmlands län, som går under begreppet Östra Värmland.
        </p>
        <p xml:id="i-sPR6HdMy7bcbv53Lcv8HM">
          Svenska och norska staten har genom bl.a. SJ bildat ett gemensamt
          trafikföretag, Linx, med uppgift att svara för tågtrafik mellan
          Stockholm och Oslo. Det är nödvändigt att Linx i sin planering
          medverkar till att stärka och inte försvaga tågtrafiken till t.ex.
          Degerfors station, som betjänar både Karlskoga och Degerfors kommuner.
          I det förslag till tidtabell för Linxtrafiken, som hittills presenterats,
          går ökad trafik Stockholm @ Oslo ut över mellanliggande tågstopp
          som Degerfors. I stället för att förbättra trafiken till och från
          Karlskoga@Degerfors innebär Linx strategi att viktiga tåg går
          området förbi.
        </p>
        <p xml:id="i-9XyuvmvKGJGgf7Lq2eyyLL">
          Karlskoga kommun är en tekniktät kommun med ett företagande,
          som i hög grad bygger på industrisysselsättning. Ska kommunen
          utvecklas måste man ha goda kontakter med bl.a. Stockholmområdet.
          Den kraftiga minskningen av jobb inom den för kommunen betydelsefulla
          försvarsmaterielindustrin har lett till att regeringen i en särskild
          skrivelse markerat vikten av särskilda insatser i kommunen.
        </p>
        <p xml:id="i-TRr3rcpXCePEXNfhss7JuZ">
          Också närliggande Degerfors måste utveckla och stärka en i grunden
          hög kompetens i det lokala näringslivet. Behovet av åtgärder i
          Degerfors har ökat kraftigt när nu Avestapolarit fattat beslut
          om att avveckla det vinstgivande stålverket Bergslagsområdet.
          Både Karlskoga och Degerfors tillhör de områden som regeringen
          prioriterar inom regionalpolitiken.
        </p>
        <p xml:id="i-MLttkjDsQD8C1CU1QQZ1Gg">
          Enligt Linx preliminära planer ska nya tågtider träda i kraft
          andra halvåret 2002. De förslag till tidtabeller vi tagit del
          av innebär t.ex. att det X 2000-tåg, som avgår från Stockholm
          kl. 17.00 och i dag stannar i både Degerfors och Kristinehamn,
          kommer att ersättas av ett Linxtåg, som inte kommer att göra uppehåll
          på någon av de nämnda stationerna. I stället hänvisas till ett
          tåg, som går en dryg timme senare från Stockholm. Förändringen
          är allvarlig. Om orter som Karlskoga och Degerfors ska kunna vara
          fortsatt attraktiva för kunskapsintensiv verksamhet, måste affärs-
          och andra resenärer ha goda förbindelser till och från Stockholm.
          17.00-förbindelsen är strategisk och möjliggör 8-timmarsbesök
          i Stockholm inom en bruttotid av tolv timmar.
        </p>
        <p xml:id="i-BNcKGMs3ocnGf5ukE2NpqV">
          De tidtabellsförändringar, som föreslås av Linx ledning innebär
          vidare påtagliga försämringar av omstigningsmöjligheter via Hallsberg
          för resande mot Göteborg, Bergslagen och Mälardalsregionen.
        </p>
        <p xml:id="i-DUYkiHRXrA1PDqcjTqNcv7">
          Bakgrunden till tidtabellsförslaget förefaller vara att Linx
          prioriterar tidsvinster på sträckan Stockholm@Oslo så starkt att
          man inte bedömt sig ha utrymme för den begränsade tidsförlust
          som tågstopp i t.ex. Degerfors skulle innebära. Man har inte heller
          fäst avseende vid de relativt stora intäkter, som de resande från
          bl.a. Degerfors ger. Därmed gör statliga SJ, genom Linx, bedömningen
          att de utfästelser riksdagen i andra sammanhang gör om att använda
          infrastrukturen som instrument för att stärka regioner med stora
          utvecklingsbehov har låg prioritet. Vi får en regionalpolitik,
          där övergripande strukturer som tågtrafiken inte beaktar Bergslagens
          behov.
        </p>
        <p xml:id="i-W8kcVJXZRAtD3mR8EEuZiu">
          Det pågår fortfarande överläggningar mellan kommunerna i östra
          Värmland, Örebro län och Linx om höstens turlista. Förhoppningsvis
          leder dessa till att tidtabellerna justeras. Men jag bedömer att
          de frågor, som väcks i anslutning till diskussionerna om tidtabellerna
          för Linx är av så stor principiell vikt och av sådan brådska att
          jag vill ställa följande frågor till näringsministern:
        </p>
        <p xml:id="i-CdJEznz2TgLzf5pCk7XtZu">
          1. Hur vill näringsministern medverka till att tåg- och annan
          kollektivtrafik mellan tillväxtområdena och regionalpolitiskt
          utsatta områden stärks?
        </p>
        <p xml:id="i-HFD3QmnqJnXFa5NzuPSU1G">
          2. Är näringsministern beredd att i dialog med SJ och andra aktörer
          på tågtrafikområdet, säkra att en ökad satsning på snabba tågförbindelser
          mellan t.ex. Stockholm och Oslo förenas med tågförbindelser av
          minst samma klass som dagens för mellanliggande orter som Degerfors?
        </p>
        <p xml:id="i-AQjXiRdoTHnvKYTbgHa3Cy">
          3. Hur avser regeringen att säkra att statliga verk och bolag
          genomsyras av de ambitioner för regionalpolitiken, som riksdagen
          uttalat?
        </p>
      </div>
    </body>
  </text>
</TEI>
