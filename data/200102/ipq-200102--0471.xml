<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0471">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0471</head>
        <author who="i-Gcjbk3nJyjWXPaa2dm3MFR">Jonsson, Elver (fp) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>svensk arbetsmarknad och ohälsa</topic>
        <docDate when="2002-04-26">den 26 april</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10471</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:471 av Elver Jonsson (fp) till näringsminister
          Björn Rosengren om svensk arbetsmarknad och ohälsa
        </IPQ_title>
      </div>
      <div type="IPQuestionBody">
        <p xml:id="i-6mbcNpgaBauyjbjxATTvY9">
          Trots flera år av god konjunktur skakas hela grundvalen för svensk
          arbetsmarknad av en rad allt starkare negativa fenomen.
        </p>
        <p xml:id="i-BCf1UuyPKTY541T7djRkkn">
          Den dystra bild som växer fram då jag pekat på några tunga fenomen
          över svensk arbetsmarknad inger bekymmer. Hittills har regeringen
          avfärdat sådana propåer med att ge glättade bilder av situationen
          och förtränga den i grunden dramatiskt förändrade och de försämrade
          förutsättningar som nu träder fram. Särskilt om en svagare konjunktur
          infinner sig.
        </p>
        <p xml:id="i-LsV3ZA1BN2izKkz94YTd9a">
          En makaber effekt av statistiken är att 40@50 % av sysselsättningsökningen
          beror på att sjukskrivningarna vuxit lavinartat. En sjukskriven
          undersköterska eller svetsare betraktas som varande i arbete.
          Dessutom sätts en vikarie in vilket innebär att varje sjukskriven
          ger "två pinnar" i ökad sysselsättning!
        </p>
        <p xml:id="i-USQWgXBTfgxrA1aAkZahps">
          Arbetsmiljöarbetet har inte skötts på ett sätt som gör att svenska
          arbetstagare mår bra. Den genomsnittliga pensioneringen ligger
          nu under 60 år. Självfallet har många av dem på god medicinsk
          grund stigit av arbetslivet, men alltför många har alltför lättvindigt
          försvunnit ur en arbetsmarknad som behöver alltfler goda krafter.
          Avtalspensioneringarna har ur den synpunkten varit olycklig.
        </p>
        <p xml:id="i-PQrzfoon5qnqLHsMvXDRka">
          En våg av misstro växer fram då alltför många lättvindigt tillskansar
          sig förmåner i arbetsfria inkomster. Senaste veckorna har ett
          par utredningar presenterat att Sverige som nation @ om vi ska
          klara framtida vällevnad @ måste arbeta mer. Modenyck och trendighet
          om att förkorta arbetstid i största allmänhet och att slarvigt
          tala om att "dela på jobben" är myter och skrönor som med de senare
          utredningarna åt sidan. Det går inte att vi å ena sidan under
          1900-talet har blivit "30 år äldre" och å andra sidan tro att
          vi kan dramatiskt skära ned såväl årsarbetstid som antalet år
          i arbetslivet. Den boom som växer fram när det gäller behov av
          äldrevård och service i största allmänhet kräver en ny arbetsmarknad
          med ett radikalt nytänkande.
        </p>
        <p xml:id="i-KCuLpYMkiajcwnMQpinjnL">
          Industrisektorns allt färre verksamma där ofta välbehövlig rationalisering
          och mekanisering har underlättat det rent fysiska jobbet har lett
          till att den nyss mer än miljonen stora arbetsstyrkan är snart
          halverad. Fram växer en kunskaps- och tjänstesektor som måste
          finna former eftersom behoven är stora och efterfrågade. Här handlar
          det om tjänster på avancerad toppnivå men också tjänster som skulle
          kunna kallas enkla jobb.
        </p>
        <p xml:id="i-7t1ar8b258qxf4PdmEfy29">
          För aktiva människor i karriären skulle det behövas ett utrymme
          där tjänstesektorn skulle kunna få växa sig stark. Inte minst
          kvinnliga företagare är nu beredda att starta företag. Därför
          är det trist att det finns en tendens att statsmakten å ena sidan
          gynnar verksamheter som ofta har manliga företrädare medan å andra
          sidan kreativa kvinnor med stor erfarenhet från olika sorters
          tjänsteverksamhet närmast hålls tillbaka.
        </p>
        <p xml:id="i-7y18NGruovTJt3bnaZKdQj">
          Regeringen har inte observerat att den gigantiska svarta sektorn
          @ som i dag servar de efterfrågade tjänsteinsatserna @ konsumerar
          väldigt mycket välfärd. En välfärd som i förlängningen får betalas
          av andra.
        </p>
        <p xml:id="i-KFKFd6vqx7ed41DFXs2kU4">
          Jag har flera gånger aktualiserat att tjänstebeskattningen borde
          ses över. Att människor i vanliga inkomstklasser skulle ha råd
          att efterfråga sådana tjänster i en s.k. vit skattemiljö. Vad
          statsmakten borde eftersträva är ett system som gör att tjänster,
          vita och oförvitliga, kan bjudas ut till en kostnad som i princip
          inte är högre än vad den som efterfrågar tjänsten själv har som
          inkomst. Det vore rimligt att man med olika insatser, sänkt eller
          borttagen moms, sänkta arbetsgivaravgifter, olika typer av förmånsbeskattning,
          etc. skulle kunna underlätta för många stressade, särskilt småbarnsföräldrar
          i arbetslivet att kunna efterfråga sådana tjänster. Det skulle
          dessutom tillföra ett nettotillskott till folkhushållet eftersom
          det i dag så att säga "rinner vid sidan" om det som passerar skattekontor
          och offentlig budget.
        </p>
        <p xml:id="i-T8DgfLrtKfSqGKPwe2JfYN">
          Här har regeringen haft något av "pigfobi" som har gjort att
          det kreativa tänkandet i regeringen och dess närstående kretsar
          har hamnat i ett kramptillstånd. I stället för att konstruktivt
          lösa sådana frågor har det blivit ett ställningskrig och där också
          denna gång den förlorande parten som regel är kvinnorna. Detta
          är ett faktum och regering och riksdag har ett stort ansvar för
          en sådan besvärande utveckling.
        </p>
        <p xml:id="i-JxCu71yZoAvqXy5hQdpf8k">
          När unga människor söker jobb är det oftast tre saker som är
          viktiga: att du kan engelska, att du behärskar datorn och att
          du har körkort.
        </p>
        <p xml:id="i-27BvHQFGHfttBVvsJLvnT1">
          Att skolkunskaper och begränsade kunskaper i det mest näraliggande
          språket till det svenska är en negativ faktor också i arbetslivet.
        </p>
        <p xml:id="i-QnZS7f1EdZFq42FXsxWisC">
          Teknikkunskapen är också ett område som behöver följas upp starkare.
          Framför allt behöver huvudparten av den svenska arbetsstyrkan
          genomgå en fortbildning som gör att man löpande kan förnya sin
          egen kompetens för att leva i ett aktivt arbetsliv.
        </p>
        <p xml:id="i-CZh4UUEdbqZDnKmUPCFB4J">
          Den kraftiga nedgången av nya körkortstagare är ett besvärande
          faktum både ur trafiksäkerhetssynpunkt men också särskilt när
          det gäller att kunna stå till arbetsmarknadens förfogande. Den
          eftersläpning som under lång tid rått har i detta perspektiv varit
          olyckligt.
        </p>
        <p xml:id="i-NM7bqCshEbLmVUjrcmWr7">
          Det exempel jag här har visat på visar en arbetsmarknad i såväl
          obalans som vid ohälsa. Det är viktigt att mycket snabbt ta sig
          an det som i dag brister på svensk arbetsmarknad, och därför skulle
          det vara angeläget att regeringen @ befriad från fördomsfulla
          låsningar @ tog sig an ett samlat program som skulle underlätta
          för den svenska arbetsmarknaden att kunna växa i antalet tjänster
          och att nyföretagandet ökade och att vi fick en sund ekonomisk
          hantering så att välfärden för framtiden kunde säkras.
        </p>
        <p xml:id="i-SrHGJNo9bGzKBPJ62kzF6o">
          Jag vill med det anförda ställa följande frågor till näringsministern.
        </p>
        <p xml:id="i-5L7GAiZNVL1mBaxcAsHqKL">
          1. Vilka åtgärder är näringsministern beredd att vidta för att
          nå en arbetsmarknad @ i vid mening @ i balans?
        </p>
        <p xml:id="i-HHv7uEvUeEqspvJJrUCYsm">
          2. Avser statsrådet att vidta åtgärder som innebär att nyföretagande
          stimuleras genom sänkta kostnader inom t.ex. tjänstesektorn och
          där nyföretagandet underlättas?
        </p>
        <p xml:id="i-D1Q9Ndu1SA9dF9txuYYkSv">
          3. Vilka åtgärder avser näringsministern att vidta för att bekämpa
          den växande svartmarknaden och presentera en modell som främjar
          och uppmuntrar en "vit arbetsmarknad"?
        </p>
      </div>
    </body>
  </text>
</TEI>
