<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0417">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0417</head>
        <author who="i-LB9Tn6B1RXiAHZEWEK1hYC">Hoffmann, Ulla (v) </author>
        <recipient who="i-3kVCtR7mCK6mW2F6oaBMR5">statsminister Göran Persson </recipient>
        <topic>Kritik mot Sverige från FN:kommitté för de mänskliga rättigheterna</topic>
        <docDate when="2002-04-25">den 25 april</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GP10417</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:417 av Ulla Hoffmann (v) till statsminister
          Göran Persson om kritik mot Sverige från FN:s kommitté för de
          mänskliga rättigheterna
        </IPQ_title>
      </div>
      <div type="IPQuestionBody">
        <p xml:id="i-CnZYVLQYTM4RBaoFqDW1T7">
          I början av april år 2002 överlämnade FN:s kommitté för mänskliga
          rättigheter sin rapport angående situationen i Sverige för dessa
          rättigheter. Kritiken från kommittén är svidande.
        </p>
        <p xml:id="i-2gUGbnX2GMJWU2RrUGBuMb">
          Kommittén konstaterar att Sverige bryter mot inte mindre än 13
          artiklar i FN:s konvention om de medborgerliga och politiska rättigheterna
          vilka man förbundit sig att följa. Detta till trots har regeringen
          inte informerat riksdagen om denna rapport och man har inte heller
          presenterat någon strategi för hur man avser att komma till rätta
          med dessa punkter som pekas på i rapporten.
        </p>
        <p xml:id="i-TGVgx9mRkRAd3DwYsVNM2Z">
          En viktig fråga för kommittén är hur staterna skyddar vissa utsatta
          grupper. En sådan samhällsgrupp är kvinnor. I rapporten pekar
          kommittén på det fortsatt utbredda problemet med misshandel av
          kvinnor i det egna hemmet. Man konstaterar att trots den nya lagstiftning
          som införts så fortsätter problemen i nästintill oförminskad styrka.
          Kommittén rekommenderar regeringen att vidta åtgärder för att
          förebygga våld och stödja kvinnor som utsatts för våld i hemmet.
        </p>
        <p xml:id="i-BHdE8589N78JJTmpLpJNUk">
          När det gäller kvinnor med utländsk bakgrund är kritiken ännu
          starkare. Det gäller könsstympning och inte minst gäller det åtgärder
          för att motverka s.k. hedersmord.
        </p>
        <p xml:id="i-D7NnwmNe7jyKud5DxuBNmv">
          Vi har på senaste tiden sett exempel på att asylsökande kvinnor
          inte blivit trodda när det gäller risk för s.k. hedersmord. Detta
          anser vi är ett bevis på att man i Sverige inte tar utländska
          kvinnors mänskliga rättigheter på allvar ens när de befinner sig
          i Sverige.
        </p>
        <p xml:id="i-N9oWfob2hrbBeGmpcFDMGj">
          Kommittén lyfter också upp frågan om barnäktenskap vad gäller
          flickor med utländsk bakgrund och ålägger Sverige att vidta kraftfulla
          åtgärder för att bättre skydda minderåriga, bosatta i Sverige,
          från att giftas bort.
        </p>
        <p xml:id="i-AubP7bkS6XGKVgTsHSR2CA">
          Kommitténs krav på Sverige är att regeringen måste vidta kraftiga
          åtgärder för att komma till rätta med de problem som finns och
          att man ska se till att diskriminering av flickor och kvinnor
          med utländsk bakgrund upphör.
        </p>
        <p xml:id="i-Ez1yeFrRUJXMAKYDx5FUxx">
          Efter den kritik som riktats mot Sverige i rapporten från kommittén
          för de mänskliga rättigheterna kan ingen längre ifrågasätta det
          faktum att Sverige har lång väg att gå när det gäller att uppfylla
          kvinnors rättigheter som är mänskliga rättigheter.
        </p>
        <p xml:id="i-AJDV5Ue3vgMtbaruEjLSXp">
          Jag vill fråga statsministern:
        </p>
        <p xml:id="i-JzswF4aMdopyunK5G6DLhW">
          1. Avser statsministern att vidta några åtgärder för att komma
          till rätta med den utbredda kvinnomisshandeln?
        </p>
        <p xml:id="i-WxivvfHcFJ31btzDDgeb7r">
          2. Avser statsministern att presentera förslag till lagstiftning
          när det gäller asylsökande kvinnor med s.k. hedersskäl?
        </p>
        <p xml:id="i-LQ6H3tfs4CHcXXkEiKJKCt">
          3. Kommer statsministern att vidta åtgärder när det gäller lagföringen
          av personer som utfört eller förmedlat kontakter när det gäller
          könsstympning av flickor?
        </p>
        <p xml:id="i-6wy22ThSfzpTq3mamaade8">
          4. Avser statsministern att skynda på hanteringen av frågan om
          unga kvinnor och flickor som blir bortgifta?
        </p>
      </div>
    </body>
  </text>
</TEI>
