<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0352">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0352</head>
        <author who="i-UjusnwqMxiEAJYzdWTSGQZ">Beijer, Lennart (v) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>Postens portopolitik</topic>
        <docDate when="2002-04-04">den 4 april</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10352</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:352 av Lennart Beijer (v) till näringsminister
          Björn Rosengren om Postens portopolitik
        </IPQ_title>
      </div>
      <div type="IPQuestionBody">
        <p xml:id="i-9buCdTNgHbbD3LwBBLzJns">
          Posten AB har nyligen redovisat att företaget går med förlust.
          En förlust på 150 Mkr som ska jämföras med en vinst på 192 Mkr
          för föregående år. Det är allvarligt att ett företag med drygt
          20 miljarder i omsättning inte klarar av att gå med vinst.
        </p>
        <p xml:id="i-KT6JYUsm88GgwomiPRx5d8">
          En förklaring som anförs är att antalet försändelser minskar.
          Men Posten AB distribuerar faktiskt fler försändelser i dag än
          de gjorde i början av 1990-talet. Enligt Post- och telestyrelsen
          har den totala volymen adresserade försändelser varit relativt
          konstant. Är det inte så att det just är endast enstaka brevförsändelser
          som minskar till skillnad mot stora sändningar som i stället ökar?
          Samtidigt har Posten sedan 1991 sänkt portot för stora sändningar
          över 20 gram från ca 5 kr till dagens 3 kr och segmentet enstaka
          försändelser höjts från 5 kr till 8 kr. Denna skillnad mellan
          de olika postsegmenten är ganska speciell för Sverige. Det normala
          i övriga Europa är att portot för de olika segmenten är relativt
          lika.
        </p>
        <p xml:id="i-B1qiK3YyeyMU1pPpCthQPs">
          Posten kan således snabbt förbättra sin lönsamhet genom att höja
          portot för stora sändningar. 1 kronas höjning skulle innebära
          ca 2 miljarder kronor och en anpassning till det europeiska portot
          skulle öka intäkterna än mer.
        </p>
        <p xml:id="i-SzhMQgzWceU9gbPGAZsz2U">
          Även om jag inte trängt djupare ned i en analys av Posten tycker
          jag det verkar mer rimligt att försöka ta sig ut ur den finansiella
          knipan genom att höja priset där volymerna ökar, i stället för
          där de minskar. Det måste väl vara bättre att försöka tjäna pengar
          på det som alltmer blir den huvudsakliga verksamheten. Det som
          är huvudsysselsättningen är det man tjänar pengar på. Det överensstämmer
          också i allt väsentligt med vanligt sunt förnuft. Det är inte
          rimligt att brevbärarna bär ut en allt tyngre brevväska men att
          värdet av denna ständigt minskar. Detta drabbar Postens personal
          och håller inte på längre sikt.
        </p>
        <p xml:id="i-LBiuDh92U7UScdXMdXfxSt">
          I bokslutskommunikén beskriver Posten målet att spara 1 miljard
          genom effektivisering i affärs- och administrativa processer.
          Men frågan är i vilken utsträckning som detta kommer att försämra
          Postens service. Posten föreslog ju nyligen att övernattbefordran
          med dagens porto skulle avskaffas och i stället skulle det ta
          tre dagar innan brevet kommer fram. Alf Mellstrand som representerar
          SEKO-post i Postens styrelse menar att serviceförsämringar inte
          är lösningen utan det viktiga är i stället att diskutera hur Postens
          intäkter ska öka. Det positiva med Postens besparingsmål är att
          de nu börjar ställa ett avkastningskrav på sig själva i storleksordningen
          5 %. Avkastningskravet borde dock i stället vara på en normal
          nivå, ca 10 %. Detta hindrar inte på något sätt att en del av
          vinstmedlen kvarstår inom Posten och används till sådant som är
          politiskt betydelsefullt men inte affärsmässigt motiverat. Denna
          åtskillnad kan lösas med hjälp av särredovisning. En kronas höjning
          på stora sändningar skulle alltså innebära ca 2 miljarder kronor
          i resultatförbättring och därmed uppfylla ett rimligt avkastningskrav.
          Posten AB skulle på så sätt mycket snabbt nå en acceptabel lönsamhet,
          samtidigt som man kan bibehålla övernattbefordran med vanligt
          porto samt att ägaren @ staten @ kunde tillgodogöra sig viss förräntning
          på insatt kapital.
        </p>
        <p xml:id="i-RacZcXye3WvGGFYnr6TuRe">
          Jag vill därför fråga näringsministern:
        </p>
        <p xml:id="i-Ue5tdoZJgYEjmfgGMepZAP">
          Kommer ministern att verka för och vidta några åtgärder för att
          öka Postens lönsamhet?
        </p>
      </div>
    </body>
  </text>
</TEI>
