<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0008">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0008</head>
        <author who="i-D74cdq6EQpWG5dWigfnSSw">Westerberg, Per (m) </author>
        <recipient who="i-3kVCtR7mCK6mW2F6oaBMR5">statsminister Göran Persson </recipient>
        <topic>avbruten bankfusion</topic>
        <docDate when="2001-09-24">den 24 september</docDate>
        <status when="unknown" byWhom="statsrådet Ulrica Messing " byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GP108</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:8 av Per Westerberg (m) till statsminister
          Göran Persson om avbruten bankfusion
        </IPQ_title>
      </div>
      <div type="IPQuestionBody">
        <p xml:id="i-GLvy1zsMiczjVQZk8FrvzC">
          Onsdagen den 19 september 2001 kände sig Föreningssparbanken
          och SEB tvingade att avbryta sina fusionsplaner. Enligt de inblandade
          bankerna berodde avbrottet på att EU:s konkurrensmyndigheter hade
          krävt långt större eftergifter än bankerna kunnat förutse och
          genomföra.
        </p>
        <p xml:id="i-PAs72M2pqaByehsz7PUdWd">
          Den avbrutna fusionen är ett misslyckande för den svenska regeringen
          och för den europeiska unionen. Den gällande ordningen försvagar
          den europeiska bankvärldens förmåga att konkurrera på en global
          marknad. De stora förlorarna i sammanhanget är de små europeiska
          länderna och de små europeiska bankkunderna. Den sortens krav
          som EU-kommissionen framfört cementerar en dålig europeisk ordning,
          där små länder aldrig kan få konkurrenskraftiga banker och där
          hindren för en sund bankkonkurrens kvarstår.
        </p>
        <p xml:id="i-J9Wa3DUKheHcfpAnYKpPo2">
          Samtidigt finns det uppgifter som tyder på att fusionens sammanbrott
          även kan ha föregåtts av att det svenska Konkurrensverket försuttit
          en möjlighet att ta över ärendets behandling. Konkurrensverket
          måste visserligen följa gällande lagstiftning, men det är troligt
          att en svensk myndighet inte skulle ha tillmätt antalet bankkontor
          lika stor vikt som EU-kommissionen har gjort.
        </p>
        <p xml:id="i-8BDTYjfSqmTVBZg37SMjfL">
          Med anledning av det ovan anförda vill jag fråga statsministern
          vilka åtgärder statsministern avser vidta för att stärka svenska
          företags möjligheter att agera på den europeiska och globala marknaden.
        </p>
      </div>
    </body>
  </text>
</TEI>
