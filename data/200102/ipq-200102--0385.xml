<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0385">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0385</head>
        <author who="i-KFLLBh5CxVpZkUZaHy3pAz">Gennser, Margit (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>livförsäkringar</topic>
        <docDate when="2002-04-18">den 18 april</docDate>
        <status when="2002-05-21" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GP10385</external_id>
        <debate>
          <turn when="2002-05-21 19:37:40" duration="293">Finansminister Bosse Rin (S)</turn>
          <turn when="2002-05-21 19:42:29" duration="239">Margit Gennser (M)</turn>
          <turn when="2002-05-21 19:46:25" duration="189">Finansminister Bosse Rin (S)</turn>
          <turn when="2002-05-21 19:49:28" duration="146">Margit Gennser (M)</turn>
          <turn when="2002-05-21 19:51:50" duration="154">Finansminister Bosse Rin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:385 av Margit Gennser (m) till finansminister
          Bosse Ringholm om livförsäkringar
        </IPQ_title>
      </div>
      <div type="IPQuestionBody">
        <p xml:id="i-VyDdFcmZaoNxVVraWqSG6G">
          En mycket stor andel av svenska folkets sparande finns i traditionella
          livförsäkringar. Det är en uppskattad långsiktig sparform som
          har gett en god avkastning. En viktig förutsättning för den goda
          avkastningen har varit att sparandet varit långsiktigt bundet.
        </p>
        <p xml:id="i-7RnbMUieqELzSRbN5EUdBN">
          Bundenhet har dock negativa effekter för den enskilde försäkringstagaren.
          En försäkringstagare som är missnöjd med sitt försäkringsbolag
          har ingen möjlighet att byta till annat försäkringsbolag. Försäkringstagaren
          har inte heller någon möjlighet att påverka den finansiella riskens
          storlek eller förvaltningen i övrigt.
        </p>
        <p xml:id="i-6MFrDkzaeQMoeGeaRKn99o">
          Så sent som i början av 1980-talet var premier, avtalsvillkor
          m.m. reglerat i de försäkringstekniska grunderna. Grunder som
          skulle fastställas av dåvarande Försäkringsinspektionen. Bolagen
          kom därför att ha i stort sett samma premier och försäkringsvillkor.
          Den offentligrättsliga regleringen och Försäkringsinspektionens
          tillsyn var statens sätt att skydda försäkringstagarna.
        </p>
        <p xml:id="i-QPNyY8hF9pkYafCZBU52U1">
          Försäkringsmarknaden har avreglerats under de senaste 15@20 åren.
          Försäkringsgivare och försäkringstagare har stor frihet att utforma
          försäkringsavtalen utan pekpinnar från myndigheter. Utvecklingen
          har alltså gått från offentligträttslig reglering och myndighetskontroll
          till civilrättslig avtalsreglering.
        </p>
        <p xml:id="i-WDk15UbXYEz8m6LoFdURxA">
          Skyddet för försäkringstagarna har dock inte hängt med i utvecklingen.
          Det bygger fortfarande på att en myndighet, Finansinspektionen,
          i väsentliga avseenden ska bevaka försäkringstagarnas rätt.
        </p>
        <p xml:id="i-K7nZYfoBTVMzHJfRxduL2U">
          I icke vinstutdelande livförsäkringsbolag har försäkringstagarna
          två typer av rättigheter: rätten till de i avtalen uttryckta förmånerna
          inklusive garanterad eller villkorad återbäring och rätten till
          andel i försäkringsbolagets riskkapital. Vid årsskiftet 2000/01
          uppgick de traditionella livförsäkringsbolagens avsättningar för
          den förstnämnda rätten till 690 miljarder kronor. Detta kan jämföras
          med att det i samma bolag fanns 610 miljarder kronor i riskkapital
          tillhörande försäkringstagarna, i form av återbäringsmedel.
        </p>
        <p xml:id="i-LjLKqjTFJ1oeoD3MT1uSUX">
          Rätten till de avtalade förmånerna omfattas av ett stort antal
          skyddsregler. Rätten till andel i försäkringsbolagets riskkapital
          omfattas i princip inte av några skyddsregler alls. I ömsesidiga
          försäkringsbolag är försäkringstagarna delägare och har därmed
          vissa möjligheter att utöva inflytande, även om det är oklart
          var gränsen går mellan försäkringstagarrättigheter och delägarrättigheter.
          I icke vinstutdelande livförsäkringsaktiebolag är försäkringstagaren
          inte delägare. Försäkringstagarens rätt till andel i riskkapitalet
          motsvarar således i princip en rösträttslös aktie som inte går
          att sälja. Det kan ifrågasättas om försäkringstagare ska vara
          sämre skyddade än små aktieägare i stora börsbolag.
        </p>
        <p xml:id="i-VSPKWtrFGVrszQ4yLWU5fw">
          I praktiken är det försäkringstagarna som står för hela riskkapitalet
          i icke vinstutdelande livförsäkringsbolag. I exempelvis Skandia
          Liv AB uppgick vid årsskiftet 2000/01 försäkringstagarnas andel
          av riskkapitalet till 134 miljarder kronor. Detta kan jämföras
          med aktieägarnas andel av riskkapitalet som uppgick till 600 000
          kr. Det kan diskuteras om det är rimligt att aktieägarna som har
          investerat 600 000 kr bestämmer allt medan försäkringstagarna
          som bidrar med 134 miljarder kronor i riskkapital inte har något
          att säga till om.
        </p>
        <p xml:id="i-3xNt1bG3kXvm4vTZKujmig">
          De icke vinstutdelande livförsäkringsbolagen ingår ofta i koncerner
          där det finns vinstutdelande bolag. En fråga som måste ställas
          är därför hur fristående livförsäkringsbolagen är. Formellt är
          det fråga om olika bolag men normalt föreligger en inte obetydlig
          personalunion mellan styrelserna. Uppdelningen i skilda juridiska
          personer innebär i praktiken en formell separation i stället för
          en reell sådan. Detta urholkar till en betydande del syftet med
          kravet på uppdelning.
        </p>
        <p xml:id="i-4nLAV5V4sDWvKLbZEGUQdw">
          Frågan om konkurrerande intressen mellan försäkringstagare och
          aktieägare, som kontrollerar flera företag i samma koncern som
          ett livförsäkringsbolag, kan belysas med två aktuella exempel.
          Båda exemplen visar på behovet av en reell separation mellan livförsäkringsbolag
          och andra bolag i samma koncern. Exemplen visar också på att livförsäkringstagare,
          som är de reella ägarna av icke vinstutdelande livförsäkringsbolag,
          måste få ett reellt inflytande i bolagen eller, åtminstone, en
          möjlighet att avyttra sin andel i bolagets riskkapital.
        </p>
        <p xml:id="i-GUgeXRqymGvGq45JWSGYaX">
          Ett exempel är Skandia AB:s försäljning av en betydande aktiepost
          i sakförsäkringsbolaget If AB till Skandia Liv AB. Om detta på
          lång sikt kommer att visa sig vara en bra affär för försäkringstagarna
          Skandia Liv AB kan givetvis inte avgöras i nuläget. En sak är
          emellertid säker. If AB har under senare år, som de flesta sakförsäkringsbolag,
          drabbats av ökade skadekostnader. Kostnader som påverkar lönsamheten
          negativt, åtminstone på kort sikt. Förvärvet måste godkännas av
          styrelsen i Skandia Liv AB. I detta sammanhang kan noteras att
          det tidvis förekommit att styrelseledamöter suttit i bägge styrelserna
          samtidigt.
        </p>
        <p xml:id="i-QRVdv5FrTGNHMhBb7ZiQuF">
          Ett annat exempel är Den Norske Banks förvärv av rätten att förvalta
          livförsäkringstagarnas pengar i Skandia Liv AB. Priset, som enligt
          uppgift var 3,5 miljarder kronor, betalades till Skandia AB, inte
          till livförsäkringsbolaget. Transaktionen kan naturligtvis vara
          motiverad av framsynta överväganden om nya former för specialisering
          av kapitalförvaltning. Den kan dock också ha varit motiverad av
          andra intressen än värnandet om försäkringstagarna. Det väsentliga
          i sammanhanget är emellertid att försäkringstagarna inte har någon
          möjlighet att direkt påverka ett så pass viktigt beslut. Väsentligt
          är också att enskilda försäkringstagare inte synes ha någon möjlighet
          att få saken prövad i allmän domstol. Det torde inte heller finnas
          någon möjlighet för försäkringstagarna att kräva att Finansinspektionen
          gör en fullständig prövning eller att överklaga inspektionens
          eventuella beslut till allmän förvaltningsdomstol.
        </p>
        <p xml:id="i-HubrLnvukGsbv3saw6uPVV">
          Det finns ett behov av att skapa en bättre balans mellan försäkringstagare
          och försäkringsgivare. Ett symtom på detta är den senaste tidens
          debatt om flytträtt för livförsäkringar. De förslag om obligatorisk
          flytträtt för livförsäkringar, som kommit från bl.a. myndighetshåll,
          kan dock paradoxalt nog försämra förutsättningarna för ett sparande
          med hög avkastning och relativt låga förvaltningskostnader. Detta
          utan att skyddet för försäkringstagarna ökar eller att flexibilitet
          i sparandet väsentligt förbättras. Det är emellertid positivt
          att det nu utvecklas försäkringsformer som redan från början medger
          flytträtt. Sådana försäkringar bidrar till större flexibilitet
          i sparandet för enskilda individer.
        </p>
        <p xml:id="i-YUiCRyjPhd9qbESeaqCew7">
          1. Vilka åtgärder avser finansministern att vidta för att skydda
          försäkringstagarnas andel av riskkapitalet i icke vinstutdelande
          livförsäkringsbolag?
        </p>
        <p xml:id="i-8SsjwSrhBYSYyz8biEY2nF">
          2. Vilka åtgärder avser finansministern att vidta för att försäkringstagarna
          ska få ett inflytande som står i proportion till deras andel av
          bolagens riskkapital?
        </p>
        <p xml:id="i-43eaEsvjDjVpFpvCbFSR7t">
          3. Vilka åtgärder avser finansministern att vidta för att personalunion
          mellan vinstutdelande bolag och livförsäkringsbolag i samma koncern
          ska undvikas?
        </p>
      </div>
    </body>
  </text>
</TEI>
