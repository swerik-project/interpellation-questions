<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0434">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0434</head>
        <author who="i-R9MuNkxgtjYredKHhh6ujV">Bill, Per (m) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>Vetenskapsrådet</topic>
        <docDate when="2002-04-26">den 26 april</docDate>
        <status when="2002-05-21" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GP10434</external_id>
        <debate>
          <turn when="2002-05-21 18:00:47" duration="260">Utbildningsminister Thom (S)</turn>
          <turn when="2002-05-21 18:05:04" duration="252">Per Bill (M)</turn>
          <turn when="2002-05-21 18:09:12" duration="254">Utbildningsminister Thom (S)</turn>
          <turn when="2002-05-21 18:13:22" duration="246">Per Bill (M)</turn>
          <turn when="2002-05-21 18:17:24" duration="257">Utbildningsminister Thom (S)</turn>
          <turn when="2002-05-21 18:21:37" duration="142">Per Bill (M)</turn>
          <turn when="2002-05-21 18:23:56" duration="92">Utbildningsminister Thom (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:434 av Per Bill (m) till utbildningsminister
          Thomas Östros om Vetenskapsrådet
        </IPQ_title>
      </div>
      <div type="IPQuestionBody">
        <p xml:id="i-7DTQUHAWwvsM4VckBzmqHB">
          Den socialdemokratiska regeringens forskningspolitik kan sammanfattas
          i ett ord: Vetenskapsrådet. Det är på Vetenskapsrådet regeringen
          vill centralisera alla kommande resursförstärkningar. Det är Vetenskapsrådet
          som ska ha det avgörande inflytandet över svensk forskningsfinansiering
          och därmed ansvaret över en för hela samhällsutvecklingen central
          funktion. Mot denna koncentration kan man förvisso ha principiella
          invändningar. Vi moderater angav redan från början att forskningsfinansieringen
          skulle organiseras på annat sätt. Invändningarna blir självfallet
          desto fler när det också visar sig att Vetenskapsrådet inte klarat
          av att organisera sitt arbete. Förhållandena inom myndigheten,
          enligt samstämmiga bedömningar, beskrivs som kaotiska.
        </p>
        <p xml:id="i-8L1BcUcBr48qDiKm9PKxyU">
          Nu har myndigheten enligt säkra källor, efter en omfattande extern
          konsultinsats som dragit miljonbelopp i kostnader, bestämt sig
          för att göra en total omorganisation. Man kommer i princip att
          återgå till den tidigare forskningsområdesvisa organisationen.
          Det innebär att ämnesråden, om än inte formellt, men ändå i praktiken,
          kommer att få den ställning som de tidigare forskningsråden hade.
          Vetenskapsrådets styrelse kommer de facto att svara för bara vissa
          begränsade insatser, framför allt dyrbar vetenskaplig utrustning
          och viss tvärvetenskaplig forskning, dvs. sådana uppgifter som
          Forskningsrådsnämnden svarade för i den tidigare myndighetsorganisationen.
          Man kommer också inom Vetenskapsrådet att inrätta en "forskningspolitisk"
          avdelning, med uppgifter som i stor utsträckning överensstämmer
          med vad som tidigare utfördes inom Forskningsrådsnämndens kansli.
        </p>
        <p xml:id="i-3CWYmwg9tJhWXaQ1TsfaAr">
          Med detta facit för ögonen ställer man sig självfallet undrande
          över poängen med att satsa så mycket kraft och resurser på att
          omorganisera forskningsfinansieringen. Det förefaller i hög grad
          ha varit bortkastat. Forskningsresurserna behövs till just forskning,
          inte till misslyckade organisatoriska experiment.
        </p>
        <p xml:id="i-8DJDhM6BXGyCnby8iNHiPQ">
          Avser statsrådet att vidta några åtgärder så att utvecklingen
          inom Vetenskapsrådet kommer i linje med intentionerna bakom regeringens
          forskningspolitiska reform?
        </p>
      </div>
    </body>
  </text>
</TEI>
