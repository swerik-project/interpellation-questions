<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0280">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0280</head>
        <author who="i-5VucL1TjrAWieXV17zXaW8">Skårman, Carl-Erik (m) </author>
        <recipient who="i-6qjD2tsSCtsrmXQjy7mtCJ">statsrådet Lars-Erik Lövdén </recipient>
        <topic>hyressättningssystemet och EG-rätten</topic>
        <docDate when="2002-02-25">den 25 februari</docDate>
        <status when="2002-03-05" byWhom="statsrådet Lars-Erik Lövdén " byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GP10280</external_id>
        <debate>
          <turn when="2002-03-05 21:13:08" duration="248">Statsråd Lars-Erik Löv (S)</turn>
          <turn when="2002-03-05 21:17:11" duration="260">Carl-Erik Skårman (M)</turn>
          <turn when="2002-03-05 21:21:28" duration="120">Statsråd Lars-Erik Löv (S)</turn>
          <turn when="2002-03-05 21:23:24" duration="121">Carl-Erik Skårman (M)</turn>
          <turn when="2002-03-05 21:25:21" duration="98">Statsråd Lars-Erik Löv (S)</turn>
          <turn when="2002-03-05 21:26:54" duration="61">Carl-Erik Skårman (M)</turn>
          <turn when="2002-03-05 21:27:51" duration="96">Statsråd Lars-Erik Löv (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:280 av Carl-Erik Skårman (m) till statsrådet
          Lars-Erik Lövdén om hyressättningssystemet och EG-rätten
        </IPQ_title>
      </div>
      <div type="IPQuestionBody">
        <p xml:id="i-NFQ6WsKfTN91i787S57jvA">
          Allmännyttan har i dag en hyresnormerade ställning. Vid skälighetsbedömning
          av en hyra ska jämförelse göras med likvärdig lägenhet i det allmännyttiga
          beståndet. Detta, och de svenska bestämmelsernas tillämpning,
          torde avvika från EG-rättens principer för konkurrensen inom EU.
        </p>
        <p xml:id="i-RVwQk57JiiNNNcLucuwjwF">
          Under BoU:s offentliga utfrågning den 31 januari 2002 berättade
          Per Norberg, Juridiska fakulteten vid Lunds Universitet, att EG-rätten
          kräver:
        </p>
        <p xml:id="i-WJD8qbopeWNA6JX9P9E82A">
          1. Realistiska priser: Ingen prisnivå får genom lagstiftning
          tvingas ned till nivåer som är så låga att de inte tillåter en
          rimlig vinst.
        </p>
        <p xml:id="i-NPLXJ3AqoS6N1vgK6wt3QS">
          2. Transparens: Bolagen måste redovisa varje kostnad, bidrag,
          subvention o.d. så att hänsyn kan tas till konkurrenssnedvridande
          kostnader och intäkter vid en hyresbedömning.
        </p>
        <p xml:id="i-QMwAnaK8idJReEdfS8miQ9">
          3. Rättsprövning: Prövning av tillämpningen av hyres- och konkurrensbestämmelser
          måste kunna begäras av konsumenten inom det rättsliga systemet,
          och sålunda kunna överklagas och inte endast avgöras administrativt.
        </p>
        <p xml:id="i-C6nfFDjAvgVFwsjnea7o4k">
          EG-rätten har företräde framför nationell rätt och staten och
          domstolarna är därmed skyldiga att genomföra och tillämpa EG-rätten.
        </p>
        <p xml:id="i-JASVEZkd9GzsvKtc3MdSFG">
          Under lång tid har de allmännyttiga företagen i vårt land åtnjutit
          förmånliga särbestämmelser och avses även göra det i fortsättningen
          (jfr. prop. 2001/2002:58, bl.a. avsnitt 4).
        </p>
        <p xml:id="i-2FsPfQiMtgbo3AdLptR1oV">
          Bestämmelserna kring de allmännyttiga företagen har nu föreslagits
          förändras kraftigt. Exempelvis kommer en kraftig förändring av
          vilka företag som ska vara hyresnormerande att göras i och med
          att alla kommunala bostadsföretag, av vilka många inte tidigare
          varit kategoriserade som allmännyttiga, avses ingå i gruppen.
          Sådana tillfällen bör utnyttjas för att samordna den svenska lagstiftningen
          med EG-rätten, även i mer allmänna avseenden.
        </p>
        <p xml:id="i-RwXs3AHDQnT43wYgximS3f">
          Mot denna bakgrund frågar jag statsrådet följande:
        </p>
        <p xml:id="i-EoH3XSreYZMT8oDDNGiGMv">
          1. Vad har gjorts för att i samband med proposition 2001/2002:58
          göra de justeringar beträffande konkurrensbestämmelserna som skulle
          harmoniserat hyreslagstiftningens bestämmelser i Sverige med EG-rätten?
        </p>
        <p xml:id="i-5rBSxaxcULDpWGMQM3ANXf">
          2. Vilka åtgärder ämnar statsrådet vidta för att belysa de problem
          som orsakas av den bristande överensstämmelsen mellan EG-rätten
          och tillämpningen av den svenska hyreslagstiftningen?
        </p>
        <p xml:id="i-9VqUiSw54DmcNqTqNVe9JT">
          3. Vilka åtgärder kommer statsrådet att vidta för att harmonisera
          bestämmelserna på bostadsmarknaden mellan svensk rätt och EG-rätten?
        </p>
      </div>
    </body>
  </text>
</TEI>
