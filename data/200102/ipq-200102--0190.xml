<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0190">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0190</head>
        <author who="i-nX9ipUS8FhkbQHkWWytwf">Nilsson, Ulf (fp) </author>
        <recipient who="i-JchxQfU1zc3XVbvadFgBSn">kulturminister Marita Ulvskog </recipient>
        <topic>Lunds universitets historiska museum</topic>
        <docDate when="2002-01-21">den 21 januari</docDate>
        <status when="2002-01-31" byWhom="kulturminister Marita Ulvskog " byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GP10190</external_id>
        <debate>
          <turn when="2002-01-31 12:01:22" duration="198">Kulturminister Marita Ul (S)</turn>
          <turn when="2002-01-31 12:04:36" duration="210">Ulf Nilsson (Fp)</turn>
          <turn when="2002-01-31 12:08:03" duration="66">Kulturminister Marita Ul (S)</turn>
          <turn when="2002-01-31 12:09:05" duration="198">Ulf Nilsson (Fp)</turn>
          <turn when="2002-01-31 12:12:20" duration="97">Kulturminister Marita Ul (S)</turn>
          <turn when="2002-01-31 12:13:54" duration="131">Ulf Nilsson (Fp)</turn>
          <turn when="2002-01-31 12:16:02" duration="63">Kulturminister Marita Ul (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:190 av Ulf Nilsson (fp) till kulturminister
          Marita Ulvskog om Lunds universitets historiska museum
        </IPQ_title>
      </div>
      <div type="IPQuestionBody">
        <p xml:id="i-UtnHffNmsiTfRQWj5Aiboo">
          Tiden rinner ut för Lunds universitets historiska museum. Nedskärningarna
          har de senaste åren varit så stora att större delen av verksamheten
          hotar att upphöra. Museets situation har tidigare varit föremål
          för interpellationsdebatt och då har kulturministern hänvisat
          till framtida lösningar. Det har hittills visat sig att dessa
          lösningar uteblivit.
        </p>
        <p xml:id="i-Hq9Q9XnAkikQ52oGiTq1HY">
          Historiska museet i Lund har ett regionalt ansvar för omhändertagande
          av arkeologiskt material i södra Sverige. Under de senaste 100
          åren har museet tagit ansvar för arkeologiskt material, kyrkokonst
          och mynt i Skåne. Genom riksdagsbeslut 1989/90 gavs museet ett
          regionalt ansvar för skånska fornfynd. Museet har för södra Sverige
          liknande typ av uppgifter, som Statens historiska museum i Stockholm
          har för stora delar av Sverige. Troligen finns i Lund Sveriges
          näst största samling av fornfynd (enligt Statens historiska museer).
        </p>
        <p xml:id="i-V8QgK6BayEbTBR1aqv2hRp">
          Museet grundades 1735 som ett universitetsmuseum och fortfarande
          är det budgettekniskt en del av universitetet. Detta är ett otidsenligt
          förhållande, eftersom museet har en verksamhet av uppenbart regionalt
          och nationellt intresse. Det förefaller alltmer ologiskt att ett
          enskilt universitet ska ha huvudansvar för en verksamhet av brett
          intresse. De senaste åren har universitetet sett sig tvingat att
          minska resurserna till museet. Större delen av museets verksamhet
          riskerar nu att upphöra, såväl utställningsverksamhet som insamlande
          och katalogiserande av fornfynd. Hälften av personalen, tre personer,
          har varslats om uppsägning. Arbetet med de databaser som byggts
          upp under 14 år kan komma att avstanna. Tveksamheten kring finansieringen
          har dessutom gjort att ingen extern sponsring har skett, sedan
          rapporterna om dålig ekonomi kom 1999.
        </p>
        <p xml:id="i-58k9MUhde2iPG6q9xSGETK">
          Mot bakgrund av museets roll finns det, enligt min mening, goda
          argument för att ompröva huvudmannaskapet för Historiska museet
          i Lund. Det naturliga vore, att museet helt eller delvis lades
          under Kulturdepartementet på samma sätt som liknande museiverksamhet
          redan ligger där. Universitet kan och bör dock fortsättningsvis
          stå för kostnader som direkt har med universitetsforskning att
          göra. Det övergripande ansvaret för Sveriges kulturhistoria ligger
          hos kulturministern och Kulturdepartementet. Det borde därför
          vara naturligt att Historiska museet i Lund får sina anslag vägda
          tillsammans med andra statliga museer.
        </p>
        <p xml:id="i-LeFCVUv5gMvDcch3W5kRbd">
          Kulturministern har tidigare i interpellationsdebatt sagt att
          Lunds universitet ska ta ansvar för museet och att man ska avvakta
          universitetets förslag till lösningar. Nu står det alltmera klart
          att museet inte kommer att överleva i nuvarande form. Framför
          allt kommer insamling och systematisering av fornfynd inte att
          kunna genomföras. Dessutom kommer större delen av fynden inte
          att vara tillgängliga för allmänheten.
        </p>
        <p xml:id="i-PkYGP2Z1oVALSyPJMZJBdX">
          Museets verksamhet borde inte bara tryggas, utan också ges möjlighet
          att utvecklas. En ekonomisk lösning måste bygga på att de regionala
          fornfynden stannar i Skåne som en del av det regionala kulturarvet.
        </p>
        <p xml:id="i-GdS5txXVSBJfkbN1SwAj6H">
          Min fråga till kulturministern blir därför:
        </p>
        <p xml:id="i-3TZJPghNkAaBoRoop3dEzW">
          Avser kulturministern vidta några åtgärder för att säkra framtiden
          för Lunds universitets historiska museum?
        </p>
      </div>
    </body>
  </text>
</TEI>
