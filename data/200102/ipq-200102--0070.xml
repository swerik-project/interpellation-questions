<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0070">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0070</head>
        <author who="i-CajxChHCyySL6R6AQNT1bF">Kinberg, Anna (m) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>invandrarnas svårigheter på arbetsmarknaden</topic>
        <docDate when="2001-11-12">den 12 november</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GP1070</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:70 av Anna Kinberg (m) till statsrådet
          Mona Sahlin om invandrarnas svårigheter på arbetsmarknaden
        </IPQ_title>
      </div>
      <div type="IPQuestionBody">
        <p xml:id="i-Aiu7tEoNaiRbHbiydQhQ4H">
          Människor med utländsk bakgrund är de som först av alla slås
          ut ur dagens samhälle. Det börjar redan i skolan och fortsätter
          på arbetsmarknaden. Arbetslösheten är två till tre gånger högre
          bland individer med invandrarbakgrund än för personer födda i
          Sverige. Av de personer som invandrat efter 1995 har bara ungefär
          fem av tio arbete.
        </p>
        <p xml:id="i-5h6rDpPp9LsSaA7KLu66YK">
          Situationen på arbetsmarknaden för människor med invandrarbakgrund
          blir svårare ju högre upp i samhällshierarkin man kommer. Ungefär
          20 % av Sveriges invånare har utländsk bakgrund. Deras representation
          i styrelser och ledningsgrupper inom statliga myndigheter och
          börsnoterade företag är liten.
        </p>
        <p xml:id="i-2jqc7dcwUERrdiHw7Pt2V1">
          Människor med invandrarbakgrund är underrepresenterade på chefsnivåer
          inom alla yrkeskategorier. Sammantaget ger detta bilden av ett
          slutet Sverige, där många dugliga och kunniga människor sållas
          bort bl.a. på grund av sin utländska bakgrund.
        </p>
        <p xml:id="i-YYd1mES88F9CAsAafi3fjA">
          Myndigheternas behandling av människor med utländsk bakgrund
          bidrar i allra högsta grad till denna situation. Historien om
          Khaled från Irak som kom till Sverige 1990 är talande och lärolik
          på många sätt. Khaled hade arbetat som civilingenjör i Irak. "Arbetsförmedlaren
          sa att mitt yrke inte fanns i Sverige. - - - Arbetsförmedlingen
          sa att dom kan hjälpa mig att praktisera för att bli berättigad
          till A-kassa".
        </p>
        <p xml:id="i-ThoSBaDXb6GvD9acs7yUtX">
          Khaled hittade en praktikplats, men fick ingen fast anställning
          trots att han fick i uppdrag att lära upp den svensk som fick
          fast anställning. Han anser att det är: "Svenska myndigheter som
          tvingar människan att bli segregerad". Khaled undrar varför inte
          fler människor med invandrarbakgrund kan få arbete inom de olika
          myndigheterna.
        </p>
        <p xml:id="i-88gQuWYHtmnTnvRqi5adQB">
          Regeringen och statsrådet Mona Sahlin talar högstämt om integration
          och allas rätt till ett arbete, men hur många i Näringsdepartementet
          av de ledande tjänstemännen och politikerna har invandrarbakgrund?
          Det är ett fåtal. Är det inte för att låna Khaleds uttryck: Skamligt
          att tala om integration? (SNS, Invandrare och myndigheter, 2001).
        </p>
        <p xml:id="i-ENuMdYkX37wqRAvufT5e9k">
          Mot bakgrund av ovanstående vill jag till statsrådet Mona Sahlin
          ställa följande frågor:
        </p>
        <p xml:id="i-WtmTZhSg3pogQr8ekx2gkn">
          1. Vilka konkreta initiativ ämnar statsrådet vidta för att bryta
          segregationen på den svenska arbetsmarknaden?
        </p>
        <p xml:id="i-SVqrL6nfumv4XGVXtDeiaE">
          2. Vilka konkreta initiativ ämnar statsrådet vidta för att öka
          antalet chefer och tjänstemän med utländsk bakgrund inom departement
          och statliga myndigheter?
        </p>
      </div>
    </body>
  </text>
</TEI>
