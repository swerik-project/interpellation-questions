<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0243">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0243</head>
        <author who="i-UjusnwqMxiEAJYzdWTSGQZ">Beijer, Lennart (v) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic> Sjätte AP-fonden</topic>
        <docDate when="2002-02-06">den 6 februari</docDate>
        <status when="2002-03-08" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GP10243</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:243 av Lennart Beijer (v) till finansminister
          Bosse Ringholm om Sjätte AP-fonden
        </IPQ_title>
      </div>
      <div type="IPQuestionBody">
        <p xml:id="i-QvR2KkAEJGZ86BZsFn5mau">
          Sjätte AP-fonden är en av fem fonder som administrerar de allmänna
          pensionsmedlen inom ramen för svenska AP-fondsystem.
        </p>
        <p xml:id="i-TMarYAQD6SAp4RCK4aJz2E">
          Den Sjätte AP-fonden startades med den uttalade inriktningen
          att satsa på riskkapital till det inhemska näringslivet @ och
          då inte minst till små och medelstora företag @ för att befrämja
          tillväxt och sysselsättning. En ytterligare viktig del i Sjätte
          AP-fondens inriktning är att de ska verka via en regional närvaro.
          I dag är fondens innehav av den onoterade marknaden 31,9 % av
          fondens totala kapital.
        </p>
        <p xml:id="i-V8dxYyasgsEBB5QM9MnEmL">
          Fonden placerades i Göteborg, men har också en regional närvaro
          i både södra och norra landet. Fonden har spelat en viktig roll
          för utvecklingen av små och medelstora företag. Så vitt jag erfar
          har Sjätte AP-fonden nu lämnat sin ursprungliga inriktning. Inriktningen
          att satsa på små och medelstora företag har försvunnit och Sjätte
          AP fonden har blivit ett renodlat fondbolag, som köper aktier
          i redan etablerade företag. Man lämnar företag där man tidigare
          varit en viktig finansiär. Detta skapar stora problem i de företag,
          som haft ambitionen att växa. Ett exempel på detta är fondens
          agerande i Modig Machine Tool AB i Virserum. Vi ser det som högst
          problematiskt för de små och medelstora företagen att Sjätte AP-fonden
          inte längre följer sin placeringsinriktning, utan agerar på kortsiktigt
          maner i stället för den uttalade långsiktighet som ska genomsyra
          fonden.
        </p>
        <p xml:id="i-83RuiJgTkcZ5w5HvL3JYJ8">
          Det var en god tanke från statsmakten att placera Sjätte AP-fonden
          utanför huvudstaden och det var en helt riktig inriktning så att
          fonden skulle kunna specialisera sig på små och medelstora växande
          företag. Behovet av en sådan fond, som är beredd att ta vissa
          risker, är stort. Därför är det viktigt att Sjätte AP-fonden håller
          fast vid de placeringsinriktningar som finns i placeringsreglementet.
          Att ändra inriktning och bli en fond som ängsligt studerar börsbolagens
          kvartalsrapporter finns det däremot inget behov av. De har vi
          många av i Sverige.
        </p>
        <p xml:id="i-Eo98g8BbHdKz9gseYTABs">
          Vidare har regionala kontor stängts i t.ex. Kalmar, och flera
          regionala kontor ska stängas. Detta ser jag som ett tecken på
          att fonden har ändrat sin ursprungliga inriktning bort från en
          regional närvaro. Detta är inte önskvärt, då det behövs en regional
          närvaro för att finna goda placeringar och för att motverka den
          regionala snedvridningen i landet.
        </p>
        <p xml:id="i-7aa4LjVVzHa7pqqg6TeuFW">
          Mina frågor till finansministern blir:
        </p>
        <p xml:id="i-QqLMgNMuKbHQCr5HXVB2sT">
          1. Avser finansministern ta några initiativ för att åter få Sjätte
          AP-fonden att spela en viktig roll för tillväxten i små och medelstora
          framtidsinriktade företag?
        </p>
        <p xml:id="i-22JPvAjxHFcwV5pZxXnqe7">
          2. Avser finansministern att vidta några åtgärder för att Sjätte
          AP-fonden ska verka regionalt i landet?
        </p>
        <p xml:id="i-UHx75hEACXSJ8uG19Bfv9S">
          3. Avser finansministern att vidta några åtgärder så att de regionala
          kontoren ska öppna/fortsätta sin verksamhet i regionerna?
        </p>
      </div>
    </body>
  </text>
</TEI>
