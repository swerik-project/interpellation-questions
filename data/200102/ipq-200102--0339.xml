<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0339">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0339</head>
        <author who="i-DDTGf6wkyXKiMd3kYJ4KQv">Ludvigsson, Anne (s) </author>
        <recipient who="i-V19ff9MeDZhTGpv5xEprbu">statsrådet Leif Pagrotsky </recipient>
        <topic>fri rörlighet av varor inom EU</topic>
        <docDate when="2002-03-25">den 25 mars</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GP10339</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:339 av Anne Ludvigsson (s) till statsrådet
          Leif Pagrotsky om fri rörlighet av varor inom EU
        </IPQ_title>
      </div>
      <div type="IPQuestionBody">
        <p xml:id="i-4zW2gYrLgGCyPpMMzmXkgH">
          Parallellimport inom EU är ett sätt att påskynda utvecklingen
          av en gemensam inre marknad. En större marknad innebär nästan
          alltid lägre priser. Det kommer alltid att finnas goda argument
          för varför just en viss delmarknad ska undantas. De tillverkande
          företagen försöker segmentera den europeiska marknaden för att
          kunna differentiera sina priser i så hög utsträckning som möjligt.
          De som förlorar är konsumenterna i Europa som totalt får högre
          priser. Det är därför viktigt att så långt som möjligt undanröja
          de hinder som finns för fri rörlighet av varor.
        </p>
        <p xml:id="i-WEtHbfpoxxRjSwehwm7QxK">
          Marknaden för receptbelagda läkemedel är ett exempel på när goda
          argument för att undanta en viss marknad lagt hinder i vägen för
          en gemensam marknad. Kommissionen har i ett motiverat yttrande
          till regeringen anfört att praxisen att behandla olika parallellimporterade
          läkemedel på samma sätt, dvs. att reducera ersättningsnivån med
          10 %, alternativt att behandla parallellimporterade läkemedel
          annorlunda i förhållande till direktimporterade läkemedel, dvs.
          att reducera ersättningsnivån bara för parallellimportörerna är
          diskriminerande.
        </p>
        <p xml:id="i-D56heG3b1bx3s2XXbi3Zmn">
          Detta ansågs som ett hinder mot den fria rörligheten av varor
          på just läkemedelsområdet.
        </p>
        <p xml:id="i-FKrtJUYSWoXDXgB1cRV5J5">
          Regeringen svarade att det synes ha förekommit i praktiken vid
          bedömningar av prisansökningar att parallellimporterade läkemedel
          schablonmässigt har åsatts ett 10 % lägre pris än motsvarande
          direktimporterade läkemedel men att en sådan tillämpning av prissättningsreglerna
          saknar enligt regeringens uppfattning stöd i aktuellt regelverk.
        </p>
        <p xml:id="i-ETpuwiMM8Pwi4AC7Wfvmd9">
          I Riksförsäkringsverkets uppdrag finns en möjlighet att ta in
          ytterligare läkemedel i läkemedelsförmånen som är identiskt med
          ett läkemedel som redan finns inom förmånen även om priset för
          det nya läkemedlet inte är lägre. Detta enligt vad regeringen
          anförde i sitt svar på kommissionens motiverade yttrande som lyder:
          "Det finns inte heller någon allmän princip som utesluter att
          samma pris sätts på identiska läkemedel oavsett om de är direktimporterade
          eller parallellimporterade."
        </p>
        <p xml:id="i-98Y2JRd8hrsPgry58TVFSK">
          Riksförsäkringsverket, RFV, har efter påtryckningar från EU-kommissionen
          upphört med den s.k. 10-procentsregeln. Men när det gäller prissättningen
          av parallellimporterade läkemedel verkar det fortfarande som om
          RFV:s tillämpning av den svenska lagstiftningen inte står i överensstämmelse
          med EG-rätten.
        </p>
        <p xml:id="i-UFpZYLVmLNmeg8Hmqcebop">
          Länsrätten har i sin dom (mål nr 11 557-01) av den 24 januari
          2002 tagit ställning till bl.a. detta och konstaterar att RFV:s
          diskriminering av parallellimportörer inte kan anses tillåten
          enligt artikel 28 och 30.
        </p>
        <p xml:id="i-U8Jm5L2Su7CBKT1idW4FSg">
          Riksförsäkringsverket verkar ha en uppfattning som inte överensstämmer
          med den bild som regeringen givit till kommissionen om möjligheten
          att få sälja läkemedel och reglerna för prissättning av läkemedel
          i Sverige.
        </p>
        <p xml:id="i-5tSgKiicRmxrhRjEFaoRpn">
          Riksförsäkringsverket är ett exempel på en myndighet som inte
          agerar efter EG-rätten.
        </p>
        <p xml:id="i-FLr7xCyrreKUmG5tgLmW2o">
          Mot bakgrund av det ovan anförda vill jag fråga statsrådet Leif
          Pagrotsky:
        </p>
        <p xml:id="i-WAvW7BdYU1eDJnztMHCXxb">
          Vad avser ministern vidtaga för åtgärder för att statens myndigheter
          såsom RFV, affärsdrivande verk och bolag agerar i överensstämmelse
          med EG-rätten så att den fria rörligheten av varor inom EU underlättas
          till nytta för konsumenterna?
        </p>
      </div>
    </body>
  </text>
</TEI>
