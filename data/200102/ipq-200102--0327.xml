<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0327">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0327</head>
        <author who="i-D6pTBvn9TaGwrvt4eGjtdS">Lantz, Kenneth (kd) </author>
        <recipient who="i-V19ff9MeDZhTGpv5xEprbu">statsrådet Leif Pagrotsky </recipient>
        <topic>trafiken över Öresund</topic>
        <docDate when="2002-03-20">den 20 mars</docDate>
        <status when="2002-04-09" byWhom="statsrådet Leif Pagrotsky " byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GP10327</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:327 av Kenneth Lantz (kd) till statsrådet
          Leif Pagrotsky om trafiken över Öresund
        </IPQ_title>
      </div>
      <div type="IPQuestionBody">
        <p xml:id="i-LyoQcvRb8dZHYVqJAL6u7d">
          Handelsministern har på olika sätt visat stort engagemang i frågan
          om integrationsarbetet i Öresundsregionen. Dock har det i vissa
          sammanhang varit viss slagsida åt att ensidigt tala om sänkta
          broavgifter på Öresundsbron som vägen till integration. Så är
          dock inte fallet utan i stället kan sänkta broavgifter få direkt
          motsatt verkan, en försämrad integration.
        </p>
        <p xml:id="i-GSLbCD4u29dGehp9sSgsjv">
          Ett bindande avtal mellan Sveriges och Danmarks regeringar från
          1991 reglerar prissättningen av vägtrafiken på Öresundsbron. Avtalet
          anger bl.a.:
        </p>
        <p xml:id="i-Hp8AHKb5hynzbM4yGBZsKj">
          "Sveriges och Danmarks regeringar är överens om att nivån för
          färjetaxorna vid Helsingborg-Helsingör är utgångspunkt vid fastställande
          av taxorna för vägtrafiken." (Avtal mellan Sveriges och Danmarks
          regeringar, 1991.)
        </p>
        <p xml:id="i-9YH6swUiCG1BDsdFuoQrUp">
          Syftet med denna skrivning i avtalet är att Öresundsregionen
          ska ha två livskraftiga kommunikationsleder mellan Sverige och
          Danmark.
        </p>
        <p xml:id="i-29wjEeGFKkb1eXG1CxsnwY">
          Med anledning av att de danska socialdemokraterna uttalat att
          bropriserna bör sänkas med 25 % har handelsministern gjort uttalanden
          som strider mot avtalet. Enligt Kvällsposten den 10 februari säger
          Leif Pagrotsky:
        </p>
        <p xml:id="i-N5XNdW4obujx2367R21ZHg">
          "Det viktigaste är att man ger Öresundsbrokonsortiet fria händer
          att sätta priserna."
        </p>
        <p xml:id="i-WVoQvykdmnquqQiZwsaGwM">
          Enligt samma tidningskälla säger också Pagrotsky:
        </p>
        <p xml:id="i-8HhBNKQfd8eRKHjUbbh9X4">
          "Det krävs en mycket kraftig prissänkning för att öka biltrafiken."
        </p>
        <p xml:id="i-Xi8KFC9yNaTXqcbXvScFag">
          Uttalandena skadar integrationen och utvecklingen i norra Öresundsregionen
          genom att skapa osäkerhet om de långsiktiga villkoren för verksamhet
          där. Redan i dag har kommunikationsleden Helsingborg@Helsingör
          tappat mycket av sin transportvolym till bron och fortsatta broprissänkningar
          är ett direkt hot mot dess existens.
        </p>
        <p xml:id="i-6tCbeCeQVSyVok9yKk4tXW">
          Det råder knappast någon tvekan om att en högfrekvent förbindelse
          mellan Sverige och Danmark i norra Öresund är en förutsättning
          för integration och utveckling i hela Öresund. Utan den förbindelsen
          kommer vi att återigen hamna i en situation där det i den ena
          ändan av Öresund råder brist på dugliga förbindelser, vilket mer
          än något annat skulle blir ett hinder för integrationsarbetet.
          Det är därför broavtalet har en intention att bevara och utveckla
          en komplett O-ring i trafiken över Öresund, med förbindelse i
          såväl norra som södra Öresund.
        </p>
        <p xml:id="i-KBioQxqSak8dVdnGare2Fm">
          Nödvändigheten av att ha två fungerande förbindelser har också
          tydliggjorts under den gångna vinterns oväder. Såväl färjetrafiken
          som brotrafiken har under olika perioder drabbats av störning
          på grund av hårt väder. Med två förbindelser minskar dock risken
          för totalt stopp i trafiken över Öresund, trots svåra väderomständigheter.
        </p>
        <p xml:id="i-KGc5fJ8sWpHAwN1JTixZj5">
          Att Öresundsbron har ekonomiska problem har inte undgått någon.
          Avskrivningstiden har förlängts i etapper och nu talas det om
          50 år, från ursprungliga 30 år. Vi har alla ett intresse för att
          Öresundsbron blir ett nyttigt verktyg i arbetet att skapa en framgångsrik
          och integrerad Öresundsregion. Även om detta sker till priset
          av förlängda statliga garantiåtaganden. Men samtidigt får man
          inte sätta hela projektet i ekonomiska svårigheter genom att minska
          intäkterna vilket blir fallet vid sänkta bilavgifter.
        </p>
        <p xml:id="i-XnrptZvMbTFHPWwN1zRkKE">
          Det intresse som handelsministern visat integrationsarbetet i
          södra Öresundsområdet bör också komma den norra delen av Öresundsregionen
          till del. Att stärka integrationen också i denna region borde
          vara en angelägenhet för en minister med helhetssyn.
        </p>
        <p xml:id="i-EaATgt1wePVjzrDNhxovpW">
          Jag vill mot bakgrund av ovanstående fråga statsrådet följande:
        </p>
        <p xml:id="i-AAmYPhNU1jPMx4hweXQ3cJ">
          Kommer regeringen att verka för att bibehålla två livskraftiga
          kommunikationsleder över Öresund?
        </p>
        <p xml:id="i-9gtarNnGavFVT8qiajdTjm">
          Avser regeringen att respektera det ingångna avtalet mellan Sverige
          och Danmark när det gäller nivån på bilavgifterna på Öresundsbron?
        </p>
        <p xml:id="i-W1soZnt2zQj7Vf63XxAk9d">
          Kommer regeringen även i framtiden att verka för att integrationsarbetet
          i Öresund ska omfatta såväl södra som norra Öresundsregionen?
        </p>
        <p xml:id="i-UdP5JdRiBPVEvSaNMw3UzE">
          Vilka insatser har ministern gjort för att stärka integrationsarbetet
          i norra Öresundsområdet?
        </p>
      </div>
    </body>
  </text>
</TEI>
