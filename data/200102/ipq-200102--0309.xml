<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0309">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0309</head>
        <author who="i-8HiHungHEQFnPqnUhnscP3">Nilsson, Martin (s) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>åtgärder för sysselsättning</topic>
        <docDate when="2002-03-12">den 12 mars</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10309</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:309 av Martin Nilsson (s) till näringsminister
          Björn Rosengren om åtgärder för sysselsättning
        </IPQ_title>
      </div>
      <div type="IPQuestionBody">
        <p xml:id="i-LuLPCXovpD9XuHrh8osoZc">
          Continentals nedläggning av däcktillverkningen i Gislaved har
          blivit en flitigt diskuterad fråga inte minst mot bakgrund av
          att tillverkningen synes såväl lönsam som högkvalitativ och miljövänlig.
        </p>
        <p xml:id="i-TPUTs7HDW13QPnc5dWh3M3">
          Också den svenska regeringen har reagerat och agerat mot vad
          som uppenbart varit bristfällig information och uppgifterna om
          tveksamt användande av EU-stöd samt nationella skatteregler för
          att gynna enstaka företag.
        </p>
        <p xml:id="i-LPnQq6c9apiP42Jz8P8eC4">
          Regeringen har, såväl genom sin kontaktman Thage G Peterson som
          genom näringsministern, kraftfullt agerat för att få fram nödvändig
          information samt för att hitta nya intressenter som kan driva
          verksamheten vidare. Detta ska regeringen ha ett starkt erkännande
          för.
        </p>
        <p xml:id="i-Qennubabz2kspkjA5Ec7xf">
          Dessvärre framstår det som att intresset från företaget är, och
          hela tiden varit, begränsat av att underlätta fortsatt produktion
          vid anläggningen.
        </p>
        <p xml:id="i-W3hotuCYTo79vR1bCeuTmQ">
          Gislaved är i detta avseende inget unikt fall. Dessvärre tycks
          det bli ett allt vanligare handlingsmönster. I jakt på snabba
          och ofta kortsiktiga vinster för att tillfredsställa ägarintressen
          så offras även lönsamma jobb. Inte helt sällan sker det med hjälp
          av olika offentliga stöd och skattesubventioner. Alltför ofta
          sker det utan att företaget tar tillräckligt ansvar för de anställdas
          fortsatta välfärd.
        </p>
        <p xml:id="i-GEUUv16Le9G59aP9KrW8Rx">
          Det finns med andra ord lärdomar som borde kunna dras av det
          som hänt i Gislaved.
        </p>
        <p xml:id="i-BNBjJH8X4BHc5zZoJ2MnsN">
          Det första gäller regeringens insatser för särskilt utsatta orter.
          Det regeringen har gjort i bl.a. Gislaved och Katrineholm är bra.
          Det visar att regeringen tar ett konkret ansvar för sysselsättningen
          i hela landet. Det ger också den flexibilitet som ofta kan vara
          viktig för att nå framgång. Samtidigt är tillskapandet av sådana
          tillfälliga insatser ibland beroende av tillräcklig medial uppmärksamhet
          och det öppnar upp för ett visst godtycke. Det borde därför finnas
          anledning att överväga om det behövs någon form av institutionaliserat
          stöd till de kommuner som är utsatta för stora varsel. Regeringen
          har via Arbetsmarknadsstyrelsens speciella resurs för sådana orter
          tillskapat ett sådant stöd. Kanske finns det behov av ett sådant
          stöd även när det gäller andra politikområden såsom närings- och
          utbildningspolitiken.
        </p>
        <p xml:id="i-8WpPkUmuct6hsfErwxUPkD">
          Den andra lärdomen gäller möjligheterna att konkurrera på lika
          villkor. Det har uppmärksammats att EU-stöd kan ha inverkat på
          Continentals beslut att investera i Portugal för att senare lägga
          ned produktionen i Gislaved. På samma sätt har det diskuterats
          huruvida nationella beslut att sänka skatter riktade till företaget
          kan ha påverkat beslut om var produktionen ska ske. Den svenska
          regeringen har uppmärksammat EU-kommissionen på frågan och den
          bereds nu. Allt väl så långt. Men det finns anledning att överväga
          hur dylika fall ska kunna hindras från att upprepas i framtiden.
          Det gäller dels att förbättra informationen om EU-stöd så att
          dessa blir mer transparenta. Det handlar om att fundera på stödens
          konstruktion så att dessa bidrar till ny utveckling i svagare
          regioner i stället för att utvecklingsmöjligheter flyttas omkring
          inom EU. Vid den översyn som ska ske år 2006 av EU:s regionalpolitiska
          insatser finns det all anledning att lyfta dessa förändringar.
          Slutligen behövs det uppenbart också hårdare regler mot skattekonkurrens.
        </p>
        <p xml:id="i-HFyjPpsJ73LkA6UQoRfoLB">
          Den tredje lärdomen handlar om företags ansvar vid stora varsel.
          Continental misslyckades på ett fundamentalt sätt informera sina
          anställda på ett korrekt sätt. Men det handlar inte bara om informationen,
          det handlar lika mycket om sättet att hjälpa de anställda vidare
          till nya jobb, genom exempelvis utbildning, ekonomiskt stöd och
          vägledning.
        </p>
        <p xml:id="i-f4yGPmCdFsaJdRwZP2kPs">
          Den socialdemokratiska partikongressen beslöt i höstas att verka
          för att aktivt främja upprättande av omställningsavtal på arbetsmarknaden
          och att i lag slå fast företags skyldighet att ingå i en social
          dialog med det omgivande samhället vid större varsel. Det som
          hänt i Gislaved bekräftar behovet av sådana åtgärder.
        </p>
        <p xml:id="i-PChfz2PS45SyUJVDXhM5MZ">
          Den fjärde lärdomen handlar om företag som i syfte att begränsa
          konkurrens hindrar andra intressenter från att ta över och driva
          en lönsam verksamhet vidare. Det är självklart att ägare till
          en produktion har att bestämma vad man vill göra med produktionen
          och vem man eventuellt vill sälja densamma till. Det finns emellertid
          en intressekonflikt när ägandet används för att begränsa konkurrens
          och beröva de anställda arbetstillfällen som skulle kunnat leva
          kvar. Det borde därför övervägas om det behövs lagstiftning eller
          andra incitament som skulle kunna öka möjligheterna för fortsatt
          produktion.
        </p>
        <p xml:id="i-NQZJXswfb8wnChwuC5uhcG">
          Med anledning av ovanstående vill jag fråga näringsminister Björn
          Rosengren:
        </p>
        <p xml:id="i-K75USHBBLqKYm9MRoMiLsN">
          1. Vad avser regeringen göra för att även fortsättningsvis bereda
          alla de orter som drabbas av stora varsel relevant stöd för utveckling?
        </p>
        <p xml:id="i-WC1Mshhq5orWVTsjhCkaGm">
          2. Vad avser regeringen göra för att tillförsäkra att svenska
          företag kan konkurrera på lika villkor och att produktion därmed
          inte flyttas till följd av snedvridande regionalpolitiska stöd
          eller skattedumpning?
        </p>
        <p xml:id="i-9oMxMwA1a7EJNr2UPNomgZ">
          3. Vilka åtgärder avser regeringen att vidta för att tillförsäkra
          de anställda tillräckligt stöd från sin tidigare arbetsgivare
          vid omställningar? Avser regeringen stärka lagen i syfte att slå
          fast företags skyldighet att ingå i en social dialog med det omgivande
          samhället vid större varsel?
        </p>
        <p xml:id="i-BGQUe2Ud44dXNJXwqbSkUT">
          4. Avser regeringen överväga behovet av stärkt lagstiftning,
          eller andra incitament, för att kunna vidmakthålla lönsam produktion
          och arbetstillfällen när ägare prioriterar konkurrensbegränsningar
          framför fortsatt produktion?
        </p>
      </div>
    </body>
  </text>
</TEI>
