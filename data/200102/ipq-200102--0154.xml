<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0154">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0154</head>
        <author who="i-839FvTzHpvrdX4J7ckfWSt">Brus, Sven (kd) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>personal i äldreomsorgen</topic>
        <docDate when="2001-12-20">den 20 december</docDate>
        <status when="2002-01-25" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GP10154</external_id>
        <debate>
          <turn when="2002-01-25 09:56:39" duration="276">Socialminister Lars Engq (S)</turn>
          <turn when="2002-01-25 10:01:11" duration="250">Sven Brus (Kd)</turn>
          <turn when="2002-01-25 10:05:18" duration="240">Socialminister Lars Engq (S)</turn>
          <turn when="2002-01-25 10:09:15" duration="207">Sven Brus (Kd)</turn>
          <turn when="2002-01-25 10:12:39" duration="253">Socialminister Lars Engq (S)</turn>
          <turn when="2002-01-25 10:16:49" duration="135">Sven Brus (Kd)</turn>
          <turn when="2002-01-25 10:19:01" duration="99">Socialminister Lars Engq (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:154 av Sven Brus (kd) till socialminister
          Lars Engqvist om personal i äldreomsorgen
        </IPQ_title>
      </div>
      <div type="IPQuestionBody">
        <p xml:id="i-3YQREvYMCSeVC2AUB2TPvz">
          Tillgången till personal inom landstingens och kommunernas vård
          och omsorg om de äldre är en av det svenska samhällets viktigaste
          framtidsfrågor med tanke på den demografiska utveckling vi kan
          se framför oss. Svenska Kommunförbundet har beräknat rekryteringsbehovet
          till 225 000 nya medarbetare inom kommunsektorns äldreomsorg under
          den närmaste tioårsperioden.
        </p>
        <p xml:id="i-QaY3e9dTtEytFxnAUqvfxE">
          Samtidigt som arbetsuppgifterna inom äldreomsorgen blir alltmer
          kvalificerade och krävande pekar utveckligen i motsatt riktning
          när det gäller tillgången till personal med tillräcklig kompetens.
          Av de personer som påbörjade en anställning inom äldreomsorgen
          under en tolvmånadersperiod saknade två av tre en adekvat yrkesutbildning.
          Endast drygt hälften av undersköterskor och vårdbiträden har nu
          en tillräcklig yrkesutbildning. Med denna utveckling kommer i
          själva verket andelen utbildad personal inom vården att minska
          i stället för att öka.
        </p>
        <p xml:id="i-AQDWwdWxK1mjsMimmzopgL">
          Socialstyrelsen har genom en enkät skapat en bild av kommunernas
          inställning till behovet av utbildad personal inom vården. Det
          visar sig att endast en fjärdedel kräver formell vårdutbildning.
          Drygt en tredjedel av kommunerna betecknar yrkesutbildning som
          önskvärd medan ca 15 % är beredda att anställa personal utan utbildningskrav
          med hänvisning till de stora behoven.
        </p>
        <p xml:id="i-JHdoAefP2PRiaPBmnHGMu1">
          Antalet förstahandssökande till gymnasiernas omvårdnadsprogram
          är endast ca 3 000 per år och av dessa vill de flesta inte arbeta
          inom kommunal äldreomsorg. Med tanke på denna situation kan det
          tyckas ofrånkomligt att anställa outbildad personal för att tillgodose
          behoven. Ett sådant förhållningssätt innebär dock en farligt negativ
          spiral där vårdyrkets status ytterligare försämras med ännu svårare
          rekryteringsproblem.
        </p>
        <p xml:id="i-KMZdNPaPbP6CUecMLi2z87">
          Ett uttryck för nytänkande är Svenska Kommunförbundets och SKAF:s
          förslag till omvårdnadsprogram för vuxna där tidigare yrkeskunskaper
          valideras och byggs på. Här kan teori och praktik varvas genom
          halvtids arbete och halvtids praktik. En sådan flexibel vuxenutbildning
          skulle också kunna locka arbetslösa utan erfarenhet av arbete
          inom vården. Vidare skulle den ojämna könsfördelningen med 90
          % kvinnor kunna förbättras.
        </p>
        <p xml:id="i-QZHmCwgNzgaTua3TZL8iLY">
          Ansvaret för utbildningen av vårdens personal måste delas mellan
          kommunerna och staten. Gymnasieskolan och vuxenutbildningen är
          kommunala ansvarsområden. Statens ansvar är att utforma studiestödet
          och att styra arbetsmarknadsutbildningar mot vårdsektorn.
        </p>
        <p xml:id="i-AtmPkrLytEbAZabFS4dx3i">
          Min fråga till socialministern blir därför denna:
        </p>
        <p xml:id="i-DCmXoccBG34FxVds8rsXoe">
          Vad avser ministern göra för att tillgodose behovet av tillräckligt
          antal och adekvat utbildad personal inom äldreomsorgen?
        </p>
      </div>
    </body>
  </text>
</TEI>
