<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0310">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0310</head>
        <author who="i-QqgpadBP4SAf6uA8SRtTMY">Patriksson, Runar (fp) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>vägsituationen i västra Värmland</topic>
        <docDate when="2002-03-12">den 12 mars</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10310</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:310 av Runar Patriksson (fp) till näringsminister
          Björn Rosengren om vägsituationen i västra Värmland
        </IPQ_title>
      </div>
      <div type="IPQuestionBody">
        <p xml:id="i-256aLHLQq4nNcoP5RbKkWD">
          Under hösten 2001 debatterade och beslutade riksdagen om regeringens
          infrastrukturproposition, dock två år försenad.
        </p>
        <p xml:id="i-B3XuMpifpP2ZxM9og7Mwec">
          Från många håll har denna proposition ifrågasatts, och det med
          all rätt. Planperioden på tolv år snedvrider ju uppfattningen
          om innehållet i kronor eftersom tidigare planperioder varit på
          tio år. Fördelningen mellan vägar och järnvägar har en kraftig
          slagsida till vägarnas nackdel. Propositionen har dessutom relativt
          lite pengar anslaget i närtid dvs. innevarande och nästa år. Det
          är därför angeläget att satsningar på framför allt drift och underhåll
          kan göras i närtid eftersom behoven är stora.
        </p>
        <p xml:id="i-2Zo4Nqdg1gcTjioPmMBAB4">
          Att propositionen är ihålig bekräftas också av vägansvariga samt
          företagare och politiker i Värmland. De speciellt aktuella vägarna
          är 175, mellan Skasås och Nysäter, 177, delen norr om Koppom samt
          väg 648, delen Sulvik@Skasås samt hela 172:an från Bengtsfors
          mot Årjäng vidare till Arvika. Detta är ytterst olyckligt då dessa
          vägar är viktiga transportleder för tung industri som framför
          allt betjänar skogsindustrin via virkestransporter samt också
          för skolresor och sjuktransporter.
        </p>
        <p xml:id="i-7oRirCPjkg5twkzgM8PaGE">
          Värmlands län är kanske ett av Sveriges mest eftersatta landskap
          på vägsidan. Under våren är åtskilliga mil av Värmlandsvägarna
          avstängda. Detta är inte acceptabelt. De avstängda vägarna äventyrar
          såväl industrins råvaruförsörjning som transport av färdiga varor
          från industrin och detta i en landsända som redan är hårt drabbad
          av företagsnedläggelser (t.ex. Carrier i Arvika) i den vikande
          konjunkturens spår.
        </p>
        <p xml:id="i-ji1LGrXWsTZivfCP7hijR">
          En rejäl satsning på vägarna i området krävs så att de håller
          en farbar standard året om.
        </p>
        <p xml:id="i-5hektHKxXSur2e3gkgNq92">
          Ett sätt att stoppa utflyttningen från landskapet Värmland är
          att staten tar sitt ansvar för infrastrukturen på allvar. Värmland
          som ju är ett skogslän måste av regeringen ges resurser för att
          kunna fortsätta leva upp till sin ledande position, som producent
          av pappersmassa och sågade trävaror. Utan bra vägar året om urholkas
          Värmlands tillväxtmöjligheter av egen kraft via skogstillgången.
        </p>
        <p xml:id="i-Q9FkxfwjGzoFwqpdPT2m4">
          Mina frågor till näringsministern med anledning av ovanstående
          interpellationstext:
        </p>
        <p xml:id="i-7DquieXbjJ9Mr51SGx5NwU">
          1. Är näringsministern beredd att se till så att anslagen till
          nybyggnation samt drift och underhåll av vägarna i Värmland motsvarar
          behoven av åretruntvägar för service och industrins behov, alltså
          för möjligheten av tillväxt i länet?
        </p>
        <p xml:id="i-pwghesDMAioAGwj98BVMN">
          2. Är näringsministern beredd att speciellt se på ovan nämnda
          vägar i sydvästra Värmland?
        </p>
      </div>
    </body>
  </text>
</TEI>
