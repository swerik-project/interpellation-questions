<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0304">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0304</head>
        <author who="i-9Kt7koTgzUZUA9ovNXYdWj">de Pourbaix-Lundin, Marietta (m) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>våld mot funktionshindrade kvinnor</topic>
        <docDate when="2002-03-08">den 8 mars</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GP10304</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:304 av Marietta de Pourbaix-Lundin (m)
          till socialminister Lars Engqvist om våld mot funktionshindrade
          kvinnor
        </IPQ_title>
      </div>
      <div type="IPQuestionBody">
        <p xml:id="i-AX4ay2hwNNdr3ui482carH">
          Med anledning av Internationella kvinnodagen vill jag uppmärksamma
          kvinnomisshandel som drabbar funktionshindrade kvinnor. Detta
          är det tysta våldet som många skyggar inför då förövaren ofta
          är en person som kvinnan är beroende av, en anhörig eller personal.
        </p>
        <p xml:id="i-3NVyFJsrMUECvHM5gPBSeP">
          Enligt Nationella rådet för Kvinnofrid som beskriver våld mot
          funktionshindrade kvinnor på följande sätt:
        </p>
        <p xml:id="i-Am7133673zSKznsfkn4yEm">
          ..."sker till 90 procent våldet i hemmet och av någon nära anhörig
          som kvinnan är beroende av. I egna boenden förekommer även att
          våld begås av personal. Ju mer beroende kvinnan är av omgivningen,
          desto mer sårbar är hon.
        </p>
        <p xml:id="i-RJ3mdsq19CPLjG9R5Tm6oh">
          Det är få kvinnor som polisanmäler misshandeln och av dessa är
          det många som lägger ner sin anmälan, då de ofta är rädda för
          att inte bli trodda. En kvinna med funktionshinder är dessutom
          ofta mer isolerad från början än vad andra kvinnor är och ofta
          mer beroende av mannen både i sin vardag och rent ekonomiskt.
        </p>
        <p xml:id="i-3UTkC1fswiPYsUsTv37YMN">
          Med vissa funktionshinder följer även problem med minnet, vilket
          kan föranleda problem vid polisanmälan. Dubbel skuldbeläggning
          av sig själv @ dels vad gäller misshandeln och dels vad gäller
          funktionshindret @ är vanligt hos kvinnorna".
        </p>
        <p xml:id="i-QmK9rvESCHcr6AktGEufPT">
          Många av dessa kvinnor har problem med att kommunicera vilket
          gör det mycket svårt för dem i sin kontakt med olika myndigheter,
          hälso- och sjukvården eller frivilligorganisationer.
        </p>
        <p xml:id="i-WGoQH4wjg6N87heG5tr9M2">
          Funktionshindrade kvinnor är särskilt utsatta och det är lätt
          att bryta ner en funktionshindrad kvinnas självkänsla, då hon
          kanske redan innan misshandeln har betraktats som mindre värd.
          Forskning har visat att det finns ett stort mörkertal inom detta
          område.
        </p>
        <p xml:id="i-HWdjUVAvgobDgBinxPjZPR">
          Enligt undersökningar i Kanada så är det tre faktorer som bidrar
          till att funktionshindrade kvinnor inte anmäler övergrepp i lika
          hög grad som icke funktionehindrade. Dessa är:
        </p>
        <p xml:id="i-Reu58ohSBFe9afGhTpHLc3">
          Våldsproblematiken vad gäller en funktionshindrad kvinna är mycket
          komplex. Kunskapen om, förståelsen för och åtgärder mot brott
          mot funktionshindrade kvinnor har behandlats mycket styvmoderligt.
        </p>
        <p xml:id="i-2axs6vTyFd1cS11ygnAgGG">
          Kvinnor utsatta för sexuellt våld söker oftare hälso- och sjukvården
          än andra. Enligt en studie från Rikskvinnocentrum i Uppsala så
          är kompetensen inom hälso- och sjukvård bristande generellt vad
          gäller omhändertagandet av kvinnor som utsatts för våld och enligt
          studien så brister också ofta samverkan med andra vårdgivare och
          organisationer.
        </p>
        <p xml:id="i-BX1CgemdU3muciehpgJadd">
          Mina frågor till socialministern blir därför:
        </p>
        <p xml:id="i-7pYRVodSkLxnTgcVa7zEB2">
          1. Vilka åtgärder avser socialministern att vidta för att kunskapen
          om våldsbrott mot funktionshindrade kvinnor ska öka hos hälso-
          och sjukvårdspersonal?
        </p>
        <p xml:id="i-BkCuPtusVSxsWzKYk6Zy7w">
          2. Vilka åtgärder avser socialministern att vidta för att öka
          kompetensen hos hälso- och sjukvårdspersonalen vad gäller omhändertagande
          av funktionshindrade kvinnor som utsatts för våld?
        </p>
        <p xml:id="i-Bucg12GGZJ2MvQ4fWWPTGG">
          3. Vilka åtgärder avser socialministern att vidta för att samverkan
          mellan hälso- och sjukvården, sociala myndigheter och frivilligorganisationer
          såsom kvinnojourer ska öka?
        </p>
      </div>
    </body>
  </text>
</TEI>
