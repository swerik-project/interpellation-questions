<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0064">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0064</head>
        <author who="i-FKLdFezw4jPcBcpexqvUyJ">Olsson, Kent (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>arbetsmarknadspolitik</topic>
        <docDate when="2001-11-09">den 9 november</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP1064</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:64 av Kent Olsson (m) till näringsminister
          Björn Rosengren om arbetsmarknadspolitik
        </IPQ_title>
      </div>
      <div type="IPQuestionBody">
        <p xml:id="i-HvCdZhDZMEm2GMDesd5D1M">
          Utvecklingen på den svenska arbetsmarknaden försämras i allt
          snabbare takt. För att finna en liknande utveckling vad gäller
          varsel om uppsägning får man gå tillbaka till lågkonjunkturen
          1993. I år har hittills 52 959 människor varslats om uppsägning.
          Det är betydligt fler än under hela förra året.
        </p>
        <p xml:id="i-Sz6PJCJMSgSHwEMWsd22MK">
          Antalet varsel har ökat 127 % hittills i år jämfört med samma
          period förra året. Detta har satt sina spår i folkopinionen. Förra
          året var det endast 8 % av hushållen som trodde att arbetslösheten
          skulle stiga. Motsvarande tal i år visar att 53 % av hushållen
          tror att arbetslösheten kommer att öka den närmaste tiden.
        </p>
        <p xml:id="i-4oHKBN7pjecvxWDoRAJ3Gg">
          Att den ekonomiska konjunkturen går upp och ned vid olika tidpunkter
          är ingenting nytt. Det som är anmärkningsvärt är regeringens passivitet.
          Den har underlåtit att vidta de åtgärder som är nödvändiga för
          att åtminstone kunna få ned den totala arbetslösheten i hela landet
          till något mer anständiga nivåer.
        </p>
        <p xml:id="i-QTJCUgN8izuNqDYjeZstfQ">
          När nu konjunkturen vänder nedåt har Sverige den högsta arbetslösheten
          i modern tid vid utgången av en högkonjunktur. Det ger en besk
          eftersmak när man analyserar den förda arbetsmarknadspolitiken.
          Och det torde stå klart för alla och envar att regeringen varit
          mer intresserad av statistiken än av människorna bakom statistiken.
        </p>
        <p xml:id="i-LFbrU9zPTvuo6vrM2v5Ao6">
          Vid motsvarande period förra året, i högkonjunktur, gav statsrådet
          Rosengren tydliga signaler om att fler människor måste ges plats
          i aktiva åtgärder. Näringsminister Björn Rosengren presenterade
          under våren 2000 krav på AMS att sysselsätta 50 000 fler i arbetsmarknadspolitiska
          åtgärder (Affärsvärlden den 21 juni 2000).
        </p>
        <p xml:id="i-9ykuMQUYDW4GLFaqfpRiS5">
          Aktivitetsgarantin lanserades och infördes. Det är en verksamhet
          som av många arbetslösa liknas vid ett vuxendagis. Barbro, boende
          i Stockholm, konstaterar: "Jag kunde inte drömma om att börja
          på dagis vid 60 års ålder". (Expressen den 3 januari 2001).
        </p>
        <p xml:id="i-HZw1KMdzzUExDnuL2pGQ2E">
          När nu konjunkturen vänder nedåt syns näringsministern inte till.
          Var är alla aktiva åtgärder? Vem som helst begriper att regeringens
          agerande har varit styrt av kortsiktiga hänsyn. Valet närmar sig
          med stormsteg. Förra året handlade allt i Rosenbad om att nå målet
          4 % öppen arbetslöshet.
        </p>
        <p xml:id="i-MhDCutxbKipy2Cy66WLNP3">
          I år har allt handlat om att förneka att sämre tider är på väg.
          Statsministern själv förkunnande på Landsorganisationens kongress
          att efter sju svåra år kommer det att komma sju goda år. Han fick
          fel. Och regeringen har fört en passiv politik som minskat möjligheterna
          för hundratusentals människor att finna ett nytt riktigt arbete.
        </p>
        <p xml:id="i-3sXM59MbuyYVte8ULKg2nD">
          Mot bakgrund av ovanstående vill jag till statsrådet Björn Rosengren
          ställa följande fråga:
        </p>
        <p xml:id="i-W7tdQXFadNtKEVyfjKhL4U">
          Vilka initiativ ämnar statsrådet vidta för att i denna konjunkturnedgång
          öka arbetslösa människors möjligheter att finna ett nytt arbete?
        </p>
      </div>
    </body>
  </text>
</TEI>
