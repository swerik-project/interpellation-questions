<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0084">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0084</head>
        <author who="i-XXuTUfCrSzD7sKMdyYtEft">Jonsson, Sofia (c) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>individuella studieplaner</topic>
        <docDate when="2001-11-16">den 16 november</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GP1084</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:84 av Sofia Jonsson (c) till statsrådet
          Ingegerd Wärnersson om individuella studieplaner
        </IPQ_title>
      </div>
      <div type="IPQuestionBody">
        <p xml:id="i-N4P7L6Y889gStDU7qMafgW">
          2000-talets kunskapsproblem löses inte med 1900-talets skolpolitik.
          Framtidens skola måste därför lämna den traditionella synen på
          kunskaper för att bli mer flexibel och elevanpassad. I budgetpropositionen
          för 2002 fortsätter regeringen att lappa och laga ett skolsystem
          som redan befunnits otillräckligt. Förvisso tilldelas skolan en
          del extra resurser men när genomgripande reformer av skolväsendet
          saknas är det ändå inte tillräckligt. Vi kan konstatera att regeringens
          insatser inte räcker för att komma till rätta med problemen i
          skolan.
        </p>
        <p xml:id="i-KxrYEf3kjaR6PQqPawVtF2">
          För att skolan ska kunna utföra sitt uppdrag behövs mer resurser
          men framför allt krävs tre stora reformer: rätt till kunskaper,
          lokal makt och fler lärare.
        </p>
        <p xml:id="i-XPLKuH3qZkx8arw6XFjXhC">
          I dessa tre reformer ligger bl.a. att vi föreslår att varje elev
          ska ha en egen studieplan över hur de ska nå kunskapsmålen. Den
          individuella studieplanen bör läraren upprätta tillsammans med
          elev och föräldrar och den bör gås igenom vid varje utvecklingssamtal.
          Ett beslut om individuella studieplaner bör förenas med insatser
          för lärarfortbildning och åtgärder för att tillse att praktiska
          ämnen inte missgynnas. Det är viktigt att individuella studieplaner
          också medför ett större mått av integration mellan praktiska och
          teoretiska ämnen.
        </p>
        <p xml:id="i-WnxE5cD8AGoDXkRi9hvxsm">
          Vi har debatterat frågan om individuella studieplaner tidigare
          och i den senaste interpellationsdebatten var skolministern positivt
          inställd och sade följande: "Jag kommer att återkomma. Jag vet
          inte om det blir i form av en förordning eller ett förslag till
          riksdagen."
        </p>
        <p xml:id="i-Nyz9i1Smd369Yr8KVnKarx">
          Än så länge har vi inte kunnat se något resultat av detta.
        </p>
        <p xml:id="i-RnjhyZS82uDwi1CrJ2RMXr">
          Den nyligen avslutade socialdemokratiska kongressen tog upp frågan
          om individuella studieplaner. I det beslut som fattades med anledning
          av betygsdebatten på kongressen slogs det fast att grundskolebetygen
          som urvalsinstrument på sikt spelat ut sin roll och att utvecklingssamtal,
          åtgärdsprogram samt individuella utvecklingsplaner ska ligga till
          grund som urvalsinstrument.
        </p>
        <p xml:id="i-RDqHF2hHsPVwhYbKpm8KqR">
          Jag vill med anledning av detta fråga skolministern följande:
        </p>
        <p xml:id="i-QRnekZevJJiiMjifxVkecZ">
          Hur kommer skolministern att arbeta för införandet av individuella
          studieplaner?
        </p>
        <p xml:id="i-2vnPmTQjTqragYNeszGcii">
          När kommer skolministern att presentera förslag om införande
          av individuella studieplaner?
        </p>
      </div>
    </body>
  </text>
</TEI>
