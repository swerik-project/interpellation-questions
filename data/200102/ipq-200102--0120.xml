<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0120">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0120</head>
        <author who="i-6Lf4ZWSEWXurZm4mkDAE7B">Johansson, Carl-Axel (m) </author>
        <recipient who="i-5CGPntyQKYyZVCsCYHPNrm">statsrådet Ingela Thalén </recipient>
        <topic>ohälsa</topic>
        <docDate when="2001-12-03">den 3 december</docDate>
        <status when="unknown" byWhom="statsrådet Ingela Thalén " byWhomId="i-5CGPntyQKYyZVCsCYHPNrm" status="answered">besvarad</status>
        <external_id source="rdwebb">GP10120</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:120 av Carl-Axel Johansson (m) till statsrådet
          Ingela Thalén om ohälsa
        </IPQ_title>
      </div>
      <div type="IPQuestionBody">
        <p xml:id="i-6MiZhLPgDAADpMGva6VoCE">
          Den stigande ohälsan som tar sig uttryck i alltmer ökande långtidssjukskrivningar
          är en mycket allvarlig utveckling som förutom ett mänskligt individuellt
          perspektiv även har ett samhällsekonomiskt perspektiv. Vi är alla
          överens om att utvecklingen är mycket hotfull och inhuman. Flera
          åtgärder behövs för att ändra denna utveckling.
        </p>
        <p xml:id="i-3qukfd79VYxMX5nh3dqitx">
          För att kunna minska det stigande antalet sjukskrivningar måste
          antalet sjukskrivna tydliggöras i statistiken. Först då blir man
          medveten om problemet. I själva verket är det så att den sysselsättningsökning
          som hittills skett har berott på antalet ökande sjukskrivningar.
          Bilden av verkligheten blir förvanskad och problemen döljs.
        </p>
        <p xml:id="i-U57UasddirHzSM86nSkCGz">
          År 2000 var antalet sysselsatta 77 %varav 6,3 % var sjukskrivna,
          vilket alltså innebär att 70,7 % var i arbete. Prognosen för 2004
          pekar på att 76,9 % är sysselsatta, men att andelen sjukskrivna
          ökar till 7,5 %. Detta är mycket allvarligt för det pekar på att
          endast 69,4 % av befolkningen mellan 20 och 64 år kommer att vara
          i arbete år 2004. Med dessa siffror blir den stigande ohälsan
          högst påtaglig och tydlig, och regeringens sysselsättningsmål
          på 80 % blir alltmer avlägset. Vi är nu i slutet på år 2001, och
          de åtgärder som behövs för att bryta denna trend hastar.
        </p>
        <p xml:id="i-CUr2ZV25qa2f4ZBowbiKzM">
          Under år 2000 uppgick statens intäkt från sjukförsäkringsavgiften
          till 74 600 miljoner kronor, som betalas av arbetsgivaren i arbetsgivaravgifterna.
          Denna intäkt ska användas till att finansiera sjukskrivningar,
          rehabiliteringar m.m., men endast 36 500 miljoner kronor gick
          till detta ändamål.
        </p>
        <p xml:id="i-S2RMnpDSZVFFj9UD9vQZGj">
          Under år 2000 tog alltså staten in 38 100 miljoner kronor mer
          än vad som användes till sjukpenning och för rehabilitering. Dessa
          skulle kunna användas på bättre sätt med ett nytt regelverk med
          syfte att minska förtidspensioneringarna. Nu handhas intäkten
          mer som en skatt utan att vara öronmärkt för den försäkring i
          det sociala trygghetssystemet den faktiskt är. Staten åtar sig
          genom denna avgift egentligen ansvaret för en effektiv rehabilitering,
          men vill gärna föra över detta ansvar alltmer till arbetsgivaren.
          Staten tar gärna in avgifterna, men vill också gärna avsäga sig
          sitt ansvar. Detta tycker jag blir än mer tydligt i de lagda förslagen
          från regeringen.
        </p>
        <p xml:id="i-34hNND7pCpxNxbtQHKDKNT">
          En framgångsrik rehabilitering kan kräva en mängd insatser utöver
          de rent medicinska. En arbetsgivare, stor eller liten, har oftast
          ett begränsat arbetsutbud att kunna erbjuda vid rehabilitering
          om återgång inte kan ske till ordinarie arbete. Därför är det
          viktigt att försäkringskassorna tidigt i sin rehabilitering har
          tillgång till arbetsmarknaden i stort. Detta ökar möjligheterna
          till en lyckosam rehabilitering. Då måste emellertid de regelverk
          som styr såväl försäkringskassorna som arbetsförmedlingarna förändras.
        </p>
        <p xml:id="i-EBfCstRuLAdfHhdLnThAUy">
          Trygghetssystem måste reformeras och göras mer öppna, så att
          rörligheten på arbetsmarknaden ökar även för dem som riskerar
          utanförskap på grund av t.ex. långvarig sjukskrivning.
        </p>
        <p xml:id="i-FkJYXa6ojDuE6amKvu6QnW">
          Dessutom måste jag ifrågasätta sjukintygets värde i dess nuvarande
          utformning. Jag har svårt att se att sjukskrivningen, som ett
          administrativt instrument, leder till bättre rehabilitering och
          mindre förtidspensioneringar. Projekt borde tillsättas där sjukintygets
          värde kan objektiveras. Förlänger det eller förkortar det sjukfrånvaron?
        </p>
        <p xml:id="i-HAY6uwsZtXaAeUuTWNSpBF">
          Mot denna bakgrund vill jag fråga statsrådet:
        </p>
        <p xml:id="i-39wqCBqf2XNkKi3CWJ1gbp">
          1. Vilka åtgärder är statsrådet beredd att vidta för att antalet
          långtidssjukskrivna synliggöres i sysselsättningsstatistiken?
        </p>
        <p xml:id="i-2pRWe9A9ei8nBenutQHFHG">
          2. Vilka åtgärder är statsrådet beredd att vidta för att öronmärka
          sjukförsäkringsavgiften till det den är avsedd för, dvs. sjukpenning
          och rehabilitering?
        </p>
        <p xml:id="i-LpyDigw1z1j3EmJGzQKSAC">
          3. Vilka åtgärder är statsrådet beredd att vidta så att sjukförsäkrings-
          och arbetsskadeavgiften sammanslås till en rehabiliteringsavgift?
        </p>
        <p xml:id="i-BjBeEe8SZsCqp5jtsdaTWs">
          4. Vilka åtgärder är statsrådet beredd att vidta för att förändra
          regelverken för försäkringskassorna och arbetsförmedlingarna så
          att rörligheten på arbetsmarknaden ökar även för de långtidssjukskrivna?
        </p>
        <p xml:id="i-PGmS2MgxK9LqxBuhpwyzyB">
          5. Vilka åtgärder ämnar statsrådet vidta för att sjukförsäkringsavgiften
          inte överstiger kostnaderna för sjukpenning och rehabilitering?
        </p>
        <p xml:id="i-TvwkBWJ8PH1WX6Pqp5zCW5">
          6. Vilka åtgärder ämnar statsrådet vidta för att objektivt kunna
          värdera sjukintygets värde som underlag för rehabilitering?
        </p>
      </div>
    </body>
  </text>
</TEI>
