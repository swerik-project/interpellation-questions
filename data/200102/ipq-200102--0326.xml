<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0326">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0326</head>
        <author who="i-JZKa6caqdSKy8yhUyfEJeU">Könberg, Bo (fp) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>samordningen mellan försäkringskassa och sjukvård</topic>
        <docDate when="2002-03-19">den 19 mars</docDate>
        <status when="2002-04-12" byWhom="statsrådet Ingela Thalén " byWhomId="i-5CGPntyQKYyZVCsCYHPNrm" status="answered">besvarad</status>
        <external_id source="rdwebb">GP10326</external_id>
        <debate>
          <turn when="2002-04-12 09:55:11" duration="129">Statsråd Ingela Thalén (S)</turn>
          <turn when="2002-04-12 09:57:16" duration="232">Bo Könberg (Fp)</turn>
          <turn when="2002-04-12 10:01:05" duration="253">Statsråd Ingela Thalén (S)</turn>
          <turn when="2002-04-12 10:05:14" duration="245">Bo Könberg (Fp)</turn>
          <turn when="2002-04-12 10:09:16" duration="263">Statsråd Ingela Thalén (S)</turn>
          <turn when="2002-04-12 10:13:36" duration="113">Bo Könberg (Fp)</turn>
          <turn when="2002-04-12 10:15:25" duration="136">Statsråd Ingela Thalén (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:326 av Bo Könberg (fp) till socialminister
          Lars Engqvist om samordningen mellan försäkringskassa och sjukvård
        </IPQ_title>
      </div>
      <div type="IPQuestionBody">
        <p xml:id="i-UMozaNkPhTBB2jTG7uw8LX">
          I dag är det 16 månader sedan socialutskottet av regeringen begärde
          en proposition om finansiell samordning mellan hälso- och sjukvård,
          socialtjänst och socialförsäkring, för bättre hälsa och för minskade
          sjukskrivningar.
        </p>
        <p xml:id="i-C8sHtnUoVXrMFNkPk1Tr2Q">
          Bakom denna begäran låg en överenskommelse mellan Socialdemokraterna,
          Folkpartiet, Centerpartiet och Miljöpartiet.
        </p>
        <p xml:id="i-EzJkdKggdh18XpJBbg9fNz">
          Någon sådan proposition har inte synts till. Den skulle varit
          klar i höstas och beslut tas före julhelgen. De mycket goda erfarenheterna
          från de s.k. FINSAM-försöken 1993@1997 kunde från årsskiftet ha
          använts som grund för samma slags verksamhet i större skala i
          hela landet. Och hade beslut om detta tagits efter utvärderingen
          1997 hade förstås ännu mer hunnit uträttas.
        </p>
        <p xml:id="i-Dbveha5ZGP3AUkSH7qDy9w">
          Försäkringskassor och sjukvård skulle tillsammans lokalt ha kunnat
          avgöra var insatser behövde sättas in för att ge vård innan sjukdomar
          förvärrats, för att påskynda behandling, för att korta köer och
          för att hålla nere antalet sjukdagar. Motsvarande arbetssätt skulle
          kunnat användas tillsammans med socialtjänst och arbetsmarknadsmyndigheter.
          Om belopp upp till 10 % av varje regions sjukpenningkostnader
          kunnat användas för åtgärder där försäkringskassa och andra instanser
          varit ense om att goda resultat kunde uppnås säger erfarenheterna
          från försöken att stora besparingar skulle kunnat göras. Mängder
          av patienter hade då fått bättre och snabbare behandling.
        </p>
        <p xml:id="i-EoC3ayUbrhsmxDhfS5V2g">
          Men problemen med många och långa sjukskrivningar har fortsatt
          att förvärras. Riskerna för att behandling sätts in för sent,
          för att köer växer @ och för att långtidssjukskrivningar pågår
          länge utan rätt medicinsk åtgärd @ har den här tiden inte minskat,
          utan ökat.
        </p>
        <p xml:id="i-JKm6Ns4JgQYnixmTutLvkN">
          I höstas försökte regeringen i budgetpropositionen kringgå uppgörelsen
          i socialutskottet och riksdagsbeslutet där socialutskottets linje
          godkändes.
        </p>
        <p xml:id="i-R8deGJV8Z56S2dSQQbLXs5">
          Riksdagen fattade då före jul, på socialförsäkringsutskottets
          förslag, beslut om att regeringen under våren 2002 borde återkomma
          med proposition om finansiell samordning, som ska vara både permanent
          och rikstäckande, och som utgångspunkt ha den lag från 1994 som
          kom till på mitt förslag då jag var statsråd i Socialdepartementet.
          Men trots detta andra riksdagsbeslut sägs det nu vara mycket osannolikt
          att det kommer en proposition i vår. Beslut som med fördel kunnat
          fattas för fem år sedan, och som riksdagen senare begärt förslag
          om två gånger, är inte i sikte.
        </p>
        <p xml:id="i-7NJkPzGecQkSSCurUjEipr">
          Mot bakgrund av detta vill jag ställa följande frågor till socialministern:
        </p>
        <p xml:id="i-EBeHXgaNUYxzJ7bBxDkqy8">
          1. Kommer riksdagen under våren att få en proposition om finansiell
          samordning mellan bl.a. försäkringskassa och sjukvård?
        </p>
        <p xml:id="i-A2XaKetwMd3fozHsXfpiM7">
          2. Om statsrådet kommer att föreslå en sådan proposition, kommer
          den då, till skillnad från höstens budgetförslag, att medge en
          ekonomisk omfattning av den finansiella samordningen som på ett
          meningsfullt sätt uppfyller uppgörelsen bakom socialutskottets
          betänkande den 14 november 2000?
        </p>
        <p xml:id="i-RMGLBK2yHqPMwytmGPRYZ3">
          3. Har statsrådet gjort någon värdering av de förluster i form
          av både lidande och ekonomiska kostnader som, genom att den finansiella
          samordningen nu fördröjts i fem år, har drabbat dels dem som köat
          till operationer och behandlingar, dels de offentliga finanserna?
        </p>
      </div>
    </body>
  </text>
</TEI>
