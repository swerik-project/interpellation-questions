<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0284">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0284</head>
        <author who="i-4SAiMdwrEthd2M8z2yjtkv">Narti, Ana Maria (fp) </author>
        <recipient who="i-3MwbJPjHpsScrukDj5ohhN">statsrådet Jan O Karlsson </recipient>
        <topic>Afghanska flyktingar</topic>
        <docDate when="2002-02-28">den 28 februari</docDate>
        <status when="2002-04-12" byWhom="statsrådet Jan O Karlsson " byWhomId="i-3MwbJPjHpsScrukDj5ohhN" status="answered">besvarad</status>
        <external_id source="rdwebb">GP10284</external_id>
        <debate>
          <turn when="2002-04-12 10:47:11" duration="227">Statsråd Jan O Karlsson (S)</turn>
          <turn when="2002-04-12 10:50:54" duration="238">Ana Maria Narti (Fp)</turn>
          <turn when="2002-04-12 10:54:46" duration="270">Statsråd Jan O Karlsson (S)</turn>
          <turn when="2002-04-12 10:59:13" duration="226">Ana Maria Narti (Fp)</turn>
          <turn when="2002-04-12 11:02:54" duration="184">Statsråd Jan O Karlsson (S)</turn>
          <turn when="2002-04-12 11:05:55" duration="148">Ana Maria Narti (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:284 av Ana Maria Narti (fp) till statsrådet
          Jan O Karlsson om afghanska flyktingar
        </IPQ_title>
      </div>
      <div type="IPQuestionBody">
        <p xml:id="i-4nzrmfwwnAsKT8JVyAfL7V">
          Under ett öppet möte som FN:s säkerhetsråd anordnade i november
          då den s.k. Brahimirapporten om Afghanistan presenterades kom
          ett lovande förslag från Storbritanniens utrikesminister. Det
          gällde ett löfte och en uppmaning. Välutbildade afghanska flyktingar
          som nu bor i England skulle kallas till att bidra till landets
          återuppbyggnad. En varm appell riktades till andra rika och demokratiska
          länders ledare för att sätta i gång liknande kampanjer.
        </p>
        <p xml:id="i-DMhNtkVAUFsG8qSynCGpXH">
          Den brittiske ministern tog som utgångspunkt för sitt förslag
          kunskaper om den afghanska flyktinggruppen, i vilken ingår många
          mycket kompetenta yrkesmänniskor från många professionella områden.
          Eftersom den sovjetiska invasionen, inbördeskriget och den talibanska
          diktaturen hade varit så grymma, och alla riktat hårt förtryck
          mot de intellektuella, hade många akademiker lämnat landet. Det
          är den engelska regeringens uppfattning att just dessa människor
          bäst kan bidra både till en stabilisering och till en utveckling
          i detta hårt plågade samhälle.
        </p>
        <p xml:id="i-Vjh3DARwhdYUePpG8Lbyhr">
          Redan i december hörde jag i en Eko-sändning att en internationell
          kampanj för kraftsamling bland afghanska flyktingar hade kommit
          i gång. Ett centrum för verksamheten hade öppnats i Wien.
        </p>
        <p xml:id="i-69AemqGXYWRjJYikW6SjFw">
          Det är självklart att högt utbildade personer som bär på direkt
          kunskap om ett land, ett samhälle och en kultur samtidigt som
          de har direkta erfarenheter av vardagsliv i ett demokratiskt samhälle
          kan göra stora insatser när gemensamma ansträngningar planeras
          och genomförs för att återföra ett krigshärjat område till ett
          någorlunda normalt fungerade samhälle.
        </p>
        <p xml:id="i-CsCBZT3WoSZYsTqNnkQeWc">
          Det handlar inte i första hand om att få människor att under
          en nära framtid återvända till hemlandet. Kunniga människor som
          kommer från ett hårt prövat land kan arbeta för återbyggnad också
          från många platser i världen @ som instruktörer och lärare för
          organisationer engagerade i humanitärt arbete, som informatörer
          för politiska, administrativa och militära grupper sysselsatta
          med att förbereda projekt, som översättare och skribenter i olika
          internationella kanslier eller som jurister och ekonomer som kan
          förklara för västvärldens experter vilken miljö de kommer att
          samarbeta i. Det finns få områden där den s.k. tysta kunskapen
          @ den direkta, förkroppsligade kunskapen om en kultur och en geografisk
          region @ är så viktig som i förhållande till främmande länder.
          Jag är övertygad om att hela det västerländska biståndsarbetet
          skulle nå bättre effektivitet och utveckla sig på många skapande
          sätt om utvandrarnas kunskap som ursprungsländerna kom till konkret
          uttryck i verksamheten.
        </p>
        <p xml:id="i-RE5fqDWwBqhSFiddoZVfos">
          Självklart behöver inte denna modell tolkas som öppningen av
          en kampanj om återvändande till fattiga och svårt drabbade länder.
          Återvändandet är en invecklad process och få människor som har
          offrat allt för att lämna ett plågat område har styrka att göra
          om samma erfarenhet i motsatt riktning. De som har familj, små
          barn eller gamla och sjuka anhöriga kan över huvud taget inte
          tänka sig en sådan ny förflyttning med tanke på den stora brist
          på elementär infrastruktur, vård och utbildning som råder i hemländerna.
        </p>
        <p xml:id="i-5AkqvSfCXZmAZ3QyFvF6sP">
          Kunskapen om ett krigssargat land kan utnyttjas med framgång
          redan innan arbetet på plats sätts i gång @ i inhämtning av värdefull
          information, planering och utveckling av vitala och givande professionella
          nätverk. Hade biståndsmyndigheterna i Sverige lyssnat till Sveriges
          rumäner omedelbart efter Ceausescus fall, skulle räddningen av
          barnhemsbarnen ha kommit i gång betydligt tidigare och i större
          skala än det skedde. Bosniernas och kosovoalbanernas kunskap om
          det sociala och professionella livet på platser därifrån de kommit
          har enligt min mening inte heller i tillräckligt stor utsträckning
          tagits till vara, vilket har lett till fördröjning i viktiga sammanhang.
          Jag var själv med i en arbetsgrupp som föreslog att bosniska juristers
          kunskaper skulle komma till användning i det förberedande arbetet
          för en motsvarighet till Riksrevisionsverket i Bosnien och jag
          gjorde fruktlösa försök att koppla kunniga arkitekter och stadsplanerare
          från f.d. Jugoslavien till rekonstruktionen av förstörda städer
          och byar @ men vi bemöttes med alldeles för lite förståelse för
          denna arbetsmodell och tvingades ge upp.
        </p>
        <p xml:id="i-LmvQ7RD1SMfLwj7PGVbsMF">
          Denna modell borde alltså tillämpas i relation till olika områden
          som Sverige samarbetar med: Många kunniga flyktingar från många
          krigs- och katastrofdrabbade länder kan mobiliseras. På så sätt
          skulle säkert människor som i dag saknar arbete eller bara har
          tillträde till lågstatusjobb återfinna en ingång i sitt yrke.
          Frågan är säkert högt aktuell i Sverige som stor mottagare av
          flyktingar och som ett land där segregation och massarbetslöshet
          ger upphov till många svårigheter.
        </p>
        <p xml:id="i-FUy5zanDiMdRGLgitc2nzb">
          Med bakgrund i det framförda vill jag fråga biståndsministern:
        </p>
        <p xml:id="i-MbCR42CjAqw4T1UJQ5vS7W">
          På vad sätt är biståndsministern beredd att se till att de afghanska
          flyktingarnas kompetens tas till vara?
        </p>
        <p xml:id="i-43EQEWKvxPDSfR3ACcEefa">
          Är biståndsministern beredd att arbeta internationellt för att
          de afghanska flyktingarnas kompetens ska tas till vara på ett
          bättre sätt?
        </p>
      </div>
    </body>
  </text>
</TEI>
