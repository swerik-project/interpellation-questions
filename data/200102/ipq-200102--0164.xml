<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0164">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0164</head>
        <author who="i-97ancH8vcZWM84VcKVCDX7">Andersson, Margareta (c) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>arbetslöshet</topic>
        <docDate when="2002-01-09">den 9 januari</docDate>
        <status when="2002-01-24" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10164</external_id>
        <debate>
          <turn when="2002-01-24 16:53:13" duration="281">Näringsminister Björn (S)</turn>
          <turn when="2002-01-24 16:57:51" duration="160">Margareta Andersson (C)</turn>
          <turn when="2002-01-24 17:00:27" duration="187">Näringsminister Björn (S)</turn>
          <turn when="2002-01-24 17:03:31" duration="166">Margareta Andersson (C)</turn>
          <turn when="2002-01-24 17:06:13" duration="194">Näringsminister Björn (S)</turn>
          <turn when="2002-01-24 17:09:24" duration="115">Margareta Andersson (C)</turn>
          <turn when="2002-01-24 17:11:16" duration="159">Näringsminister Björn (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:164 av Margareta Andersson (c) till näringsminister
          Björn Rosengren om arbetslöshet
        </IPQ_title>
      </div>
      <div type="IPQuestionBody">
        <p xml:id="i-5sCpGV2PmgT6J9auiyFxrZ">
          Konjunkturen har varit vikande i Sverige under hela 2001 och
          någon verklig uppgång har inte märkts de första dagarna av 2002
          heller. Antalet varslade har flerdubblats jämfört med år 2000.
          I dag är ca 70 000 personer varslade om uppsägning. Många varsel
          har kommit i slutet av året och det innebär att om de faller ut
          kommer arbetslösheten att stiga dramatiskt omkring halvårsskiftet.
        </p>
        <p xml:id="i-5BcHjSaHXB3E1JNiBkTceN">
          Enligt uppgifter har AMS-chefen Anders L Johansson gått ut till
          länsarbetsnämnder och arbetsförmedlingar och beordrat dem att
          verkställa 70@75 % av detta års programverksamhet under första
          halvåret. Det innebär t.ex. att för dem som blir arbetslösa i
          Gislaved när Continental lägger ner sin verksamhet till sommaren
          kommer det inte att finnas några medel kvar för varken utbildning
          eller extra insatser för matchning till de arbeten som förhoppningsvis
          finns i regionen.
        </p>
        <p xml:id="i-MBYVGBcTykrdf4yYT1wCwd">
          Den starka centralstyrning som i dag finns på Arbetsmarknadsverket
          riskerar således att vissa regioner kommer att stå utan ekonomiska
          resurser till hösten när de varsel som läggs under våren kan komma
          att falla ut. Olika delar av landet befinner sig olika långt in
          i konjunkturen vilket gör att besluten om hur och när de ekonomiska
          resurserna ska användas bör kunna fattas lokalt.
        </p>
        <p xml:id="i-A4VJESJgzdvykUy3BDDgWH">
          Den samlade konjunkturbedömningen som finns bland banker och
          andra konjunkturbedömare är att vändningen kan komma omkring nästa
          årsskifte. Det innebär en mycket tuff höst för alla som blir utan
          arbete och som tvingas till öppen arbetslöshet när pengarna för
          insatser är slut på arbetsförmedlingarna.
        </p>
        <p xml:id="i-ESEuQQYN6w1UXYWvTKf7bw">
          På våra två största exportmarknader USA och Tyskland har konjunkturen
          ännu inte vänt och framför allt Tyskland har stora problem. Man
          talar till och med om att ge Tyskland dispens för det i EMU-området
          överenskomna budgettaket för att man behöver göra insatser för
          att stärka sysselsättningen i landet. Att då tro att Sverige som
          är ännu mer beroende av omvärlden ska gå före i konjunkturhänseende
          är mycket opportunistiskt.
        </p>
        <p xml:id="i-5w2TsVrEixv8Lc3UQwQLDM">
          Näringsministern har ansvaret för att givna budgetramar hålls
          inom arbetsmarknadsområdet och det finns inga stora budgeteringsmarginaler
          att ta till. Tyvärr skenar även ett annat konto och det är kostnaderna
          för sjukskrivningar som tyvärr inte heller visar tecken till förändring.
        </p>
        <p xml:id="i-8ZvEQodMYxbNKPmdjC3LSy">
          Med anledning av det ovan anförda frågar jag näringsministern:
        </p>
        <p xml:id="i-8cwZBKUn9TzbVZEgyt9gGm">
          1. På vilket sätt avser ministern förändra arbetsmarknadsprogrammen
          för att klara de kraftigt minskade ekonomiska ramarna?
        </p>
        <p xml:id="i-5vyZowB678czA8A47mqdD4">
          2. Avser ministern vidta några åtgärder för att möjliggöra en
          mer decentraliserad styrning av Arbetsmarknadsverket?
        </p>
        <p xml:id="i-9gLRjitTjMhPBsLDJRVmcX">
          3. Hur avser ministern att finansiera fortsättningen av perioden
          om ingen förbättring av konjunkturläget inträffar?
        </p>
      </div>
    </body>
  </text>
</TEI>
