<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0433">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0433</head>
        <author who="i-Qa1ZufD1xJDN43bJxjLRPB">Stafilidis, Tasso (v) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>diskriminering på grund av sexuell läggning</topic>
        <docDate when="2002-04-26">den 26 april</docDate>
        <status when="2002-05-27" byWhom="kulturminister Marita Ulvskog " byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GP10433</external_id>
        <debate>
          <turn when="2002-05-27 10:01:32" duration="294">Kulturminister Marita Ul (S)</turn>
          <turn when="2002-05-27 10:06:22" duration="232">Tasso Stafilidis (V)</turn>
          <turn when="2002-05-27 10:10:10" duration="160">Kulturminister Marita Ul (S)</turn>
          <turn when="2002-05-27 10:12:46" duration="249">Tasso Stafilidis (V)</turn>
          <turn when="2002-05-27 10:16:52" duration="217">Kulturminister Marita Ul (S)</turn>
          <turn when="2002-05-27 10:20:26" duration="154">Tasso Stafilidis (V)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:433 av Tasso Stafilidis (v) till statsrådet
          Mona Sahlin om diskriminering på grund av sexuell läggning
        </IPQ_title>
      </div>
      <div type="IPQuestionBody">
        <p xml:id="i-S7t3wukQaMr9mqjfGccmgt">
          I samband med att Svenska kyrkan skildes från staten tillkom
          lag om stöd till trossamfund som ger registrerade trossamfund
          möjlighet att få statliga bidrag till sin verksamhet och att ta
          in medlemsavgiften via skattemyndigheten.
        </p>
        <p xml:id="i-Tz435CRq2ey29djiVCBbuN">
          I lagen finns kriterier för att ett trossamfund ska omfattas
          av lagen. Ett av dessa är att trossamfundet "bidrar till att upprätthålla
          och stärka de grundläggande värderingar som samhället vilar på".
          De grundläggande värderingarna finns inskrivna i grundlagen. I
          propositionen och i KU-betänkandet betonas speciellt att trossamfundet
          bör motverka alla former av rasism och andra typer av diskriminering
          samt våld och brutalitet.
        </p>
        <p xml:id="i-NLzyJuFpMVUE6TRtWApxu">
          Jag anser att denna lag inte tillämpas i praktiken. T.ex. har
          Svenska Missionsförbundet nyligen utfärdat en central rekommendation
          till sina beslutande församlingar att homosexuella som lever i
          registrerat partnerskap inte ska ordineras till pastorer.
        </p>
        <p xml:id="i-QyHa1JMe1GWiTFUg5L5DYL">
          Detta har inte tidigare gällt i Svenska Missionsförbundet utan
          är helt nytt och strider enligt min mening mot lagen om stöd till
          trossamfund.
        </p>
        <p xml:id="i-PrRAK3n4CypPKdQhBTuYEi">
          Det strider dessutom mot lagen om förbud mot diskriminering i
          arbetslivet på grund av sexuell läggning. Alla har rätt att söka
          sig till prästutbildningen och fullfölja den. Det är en klar diskriminering
          om de sedan inte får möjlighet att utöva yrket på grund av sin
          sexuella läggning.
        </p>
        <p xml:id="i-LRsJaStokoBwYZTpuMXDxr">
          I riksdagen behandlas nu proposition 2001/02:172 om ändringar
          i regeringsformen. I denna finns förslag som tydliggör samhällets
          grundläggande värderingar om alla människors lika värde. Där uttrycks
          tydligt att det allmänna ska motverka diskriminering på grund
          av kön, hudfärg, nationellt eller etniskt ursprung, språklig eller
          religiös tillhörighet, funktionshinder, sexuell läggning, ålder
          eller annan omständighet som gäller den enskilde som person.
        </p>
        <p xml:id="i-VuJp6c9m1Rsx7PDLUnp2gG">
          Vi vet att diskriminering på grund av sexuell läggning förekommer
          på många områden i samhället. Desto viktigare är det att staten
          aktivt motverkar diskriminering oavsett var den förekommer. Jag
          anser att stöd beviljas i dag till trossamfund utan att det tas
          tillräcklig hänsyn till vad som sägs i lagen att statsbidrag får
          ges endast till trossamfund som bidrar till att upprätthålla och
          stärka de grundläggande värderingar som samhället vilar på.
        </p>
        <p xml:id="i-DKfeRinDKJdGd9aUgNmQJo">
          HomO, som har de uppgifter som anges i lagen om förbud mot diskriminering
          i arbetslivet, ska också verka för att diskriminering på grund
          av sexuell läggning inte förekommer på andra områden av samhällslivet.
          HomO har i sitt budgetunderlag till regeringen inför 2003 tagit
          upp frågan om bidrag till samfunden.
        </p>
        <p xml:id="i-QPqWBJ2YZW4KnRxH3Ytzma">
          Därför vill jag fråga statsrådet:
        </p>
        <p xml:id="i-CysopJUarYzP2xfqEDazky">
          1. Vilka åtgärder kommer ministern att vidta så att trossamfunden
          i sina bidragsansökningar styrker att de arbetar för att stärka
          de grundläggande värderingar som samhället vilar på?
        </p>
        <p xml:id="i-HUZ924RiHN5NEbAGuyop2a">
          2. Vilka initiativ kommer ministern att vidta för att tydliggöra
          samhällets grundläggande värderingar för trossamfunden?
        </p>
        <p xml:id="i-8eeGNZukrwFqmG2LMsmcxA">
          3. Vilka åtgärder kommer ministern att vidta för att diskrimineringsaspekterna
          ska beaktas när stöd beviljas enligt lag om stöd till trossamfund?
        </p>
      </div>
    </body>
  </text>
</TEI>
