<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0133">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0133</head>
        <author who="i-N1qw8jfKGpQHZKgF3gs76j">Persson, Siw (-) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>rättsäkerheten i Sverige</topic>
        <docDate when="2001-12-07">den 7 december</docDate>
        <status when="2002-01-22" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GP10133</external_id>
        <debate>
          <turn when="2002-01-22 18:01:07" duration="9">Justitieminister Thomas (S)</turn>
          <turn when="2002-01-22 18:05:51" duration="280">Siw Persson</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:133 av Siw Persson (-) till justitieminister
          Thomas Bodström om rättssäkerheten i Sverige
        </IPQ_title>
      </div>
      <div type="IPQuestionBody">
        <p xml:id="i-XFdyLZNRJuTH7Bd3WB6v68">
          De senaste veckorna har inte bara Sveriges politiska etablissemang
          utan även svenska medier brunnit för rättssäkerheten inom både
          vårt eget land och inom EU. Diskussionen har uppkommit med anledning
          av den långtgående lagstiftning som i skuggan av den 11 september
          föreslagits för att bekämpa terrorism.
        </p>
        <p xml:id="i-N6LUieRkuK4AzBUumabfag">
          Enligt förslagen ska terrormisstänkta utlänningar kunna häktas
          på obestämd tid utan rättegång. Lagen är mycket luddig. Den gäller
          alla som i en framtid kan tänkas ta till hot eller våld i politiska
          syften. Från början krävdes medlemskap i en bestämd terrororganisation
          men det kravet är nu borta. Det räcker med misstankar mot en individ,
          vilket betyder att uppgifter från någon säkerhets- eller underrättelseorganisation
          i Europa är tillräckligt för att SÄPO ska kunna tillgripa lagen.
          Besluten om utvisning och förvar (placering i cell) tas av regeringen.
        </p>
        <p xml:id="i-Bn3Pj9phemKZzH2ds63ebU">
          Den svenska terroristlagen från 1973 var från början ettårig
          och var tänkt som ett provisorium. Men 1975 blev den permanent
          och heter sedan 1991 lagen om särskild utlänningskontroll. Med
          små förändringar är det emellertid Carl Lidboms terroristlag från
          1973 som fortfarande gäller.
        </p>
        <p xml:id="i-SfSKdWeB3W9E3qSgsJ6BV9">
          Om det inte går att avvisa eller utvisa en utlänning enligt andra
          lagar så går det bra enligt terroristlagen, "med hänsyn till vad
          som är känt om utlänningens tidigare verksamhet och övriga omständigheter",
          han kan tänkas använda hot eller våld i politiska syften.
        </p>
        <p xml:id="i-FvL1H8pTvN79zWUgRhu5GV">
          Den misstänkte får inte veta vad han är anklagad för och kan
          följaktligen inte försvara sig. Efter protester från Europadomstolen
          har Sverige infört en domstolsförhandling i proceduren, men det
          handlar inte om en rättslig prövning utan endast om att den misstänkte
          och hans advokat, som har tystnadsplikt, informeras om att han
          är misstänkt @ dock inte för vad han är misstänkt.
        </p>
        <p xml:id="i-8N3AaGm1TUVbk5cfMNFhjd">
          Enligt svensk lag ska det mot svensk medborgare krävas konkreta
          brottsmisstankar, som man informeras om och som man kan försvara
          sig emot. Enligt svensk lag är det inte tillåtet att anmäla anonymt.
          Anmäld person ska alltid ha rätt att få reda på vem/vilka som
          anmält och för vad. Svenska myndigheter ska alltid motivera sina
          beslut.
        </p>
        <p xml:id="i-XrNxGX75DLkFBCHsKk26nU">
          Utan mediernas upprörda kommentarer, utan att de etablerade partierna
          griper in, behandlas vanliga svenska medborgare under många år
          som terrorister. De blir utsatta för polisförhör, åklagarförhör,
          blir anhållna och häktade och hamnar inför rätta utan att konkret
          få reda på vad de anklagats för.
        </p>
        <p xml:id="i-JM5DYV5Rb59gQbbvpqZkUG">
          Jag kommer nu att ge några exempel ur verkligheten i rättsstaten
          Sverige, som visar hur svenska medborgare, som inte är terrorister,
          av svenska myndigheter behandlas som terrorister. Det anmärkningsvärda
          är att vare sig det politiska etablissemanget, de svenska myndigheterna
          eller svenska medierna är det minsta intresserade. Här brinner
          det inte någonstans för rättssäkerheten för de drabbade svenska
          medborgarna. Dessa svenska medborgare som inte är terrorister
          men som behandlas som terrorister.
        </p>
        <p xml:id="i-MQXqD5XyGJ7GM2WbinFPtf">
          Tingsrätten i södra Sverige: I anledning av yrkanden, muntliga
          och skriftliga, från AB att åklagaren ska åläggas att avge "förklaringar
          vari brottet består" meddelar tingsrätten följande.
        </p>
        <p xml:id="i-B36mPaQjFhg8KtYRZn1JHr">
          Beslut
        </p>
        <p xml:id="i-LF9v5L7iMktT2SnjjcgLFj">
          AB:s yrkande lämnas utan bifall.
        </p>
        <p xml:id="i-65da88UcXTdj287rrEL1Hk">
          Mot beslutet får talan ej föras särskilt.
        </p>
        <p xml:id="i-SnwauukY5CnJUuGNVq7CUk">
          CD, anklagad för att ha skrivit något som skulle vara förbjudet
          i Sverige. Samtliga anmälare återtar sina anmälningar. Polis och
          åklagare vägrar att till CD redovisa vilka brott han anklagas
          för.
        </p>
        <p xml:id="i-KUHwgvCzTrmZLic56nhowj">
          Kronofogden utmäter för EF pengar för inteckning utan att ange
          fordringsägare. Bevis uppvisas att inteckningen är inlöst. Utan
          någon sökande och utan mottagare har det felaktigt utmätta inteckningsbeloppet
          inte återbetalats.
        </p>
        <p xml:id="i-YP5w33jPd3NzKy36S7QGnX">
          GH går i konkurs. Kronofogden säljer villan utan redovisning
          av sökande. Ingen avräkning har gjorts. Däremot verkställer kronofogden
          införsel på parets pensioner, vilket gör att de råkar i obestånd.
          Socialen avslår ekonomiskt bistånd, med motivering att deras pension
          före utmätning var tillräcklig att klara hyra och uppehälle.
        </p>
        <p xml:id="i-FJxsQbNBGKuqaAmqwu8Cfo">
          Försäkringskassan beslutar att IJ ska avregistreras. Beslutet
          går ej att överklaga. Avslaget är utan motivering.
        </p>
        <p xml:id="i-Ls3RhUbjFL3qAkFaKHNdRp">
          Länsrätten beslutar om psykiatrisk tvångsvård av KL. Domstolsprotokollet
          är hemligstämplat, endast domen är offentlig. Ansvarig chefsöverläkare
          behöver ej uppge namn offentligt.
        </p>
        <p xml:id="i-DfUErai4qEEMoKmumauhX5">
          Detta är några exempel på hur den svenska rättssäkerheten fungerar,
          eller rättare sagt inte fungerar för svenska medborgare som inte
          har någonting över huvud taget att göra med terrorism.
        </p>
        <p xml:id="i-MRczkvsoTXfKzDruvWx9Tx">
          Med anledning av att svenska medborgare, som inte är terrorister,
          av svenska myndigheter behandlas som terrorister vill jag ställa
          följande frågor till justitieministern.
        </p>
        <p xml:id="i-SN8PPuvLTk7f5kKgDy1STu">
          Vad ämnar justitieministern göra för att säkerställa att svenska
          myndigheter inte bryter mot artikel 6:3 i Europakonventionen för
          mänskliga rättigheter, som säger att envar som blir anklagad för
          brottslig gärning ska bli underrättad om innebörden och orsaken
          till anklagelsen?
        </p>
        <p xml:id="i-Wordoz3g5FFp61SkS3xMJr">
          Vad ämnar justitieministern göra för att säkerställa att svenska
          myndigheter och svenska medier inte bryter mot artikel 6:2 i Europakonventionen
          för mänskliga rättigheter, som säger att envar som blivit anklagad
          för brottslig gärning ska betraktas som oskyldig intill dess hans
          skuld lagligen fastställts?
        </p>
        <p xml:id="i-DeDZQpd3CkkDDQU8b5Pi1Y">
          Vad ämnar justitieministern göra för att säkerställa att inte
          svenska medborgare, som inte är terrorister av svenska myndigheter
          behandlas som terrorister?
        </p>
      </div>
    </body>
  </text>
</TEI>
