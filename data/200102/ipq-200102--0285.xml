<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0285">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0285</head>
        <author who="i-CZYhqMaUy5VkTwsMNWg9pc">Berggren, Inga (m) </author>
        <recipient who="i-6qjD2tsSCtsrmXQjy7mtCJ">statsrådet Lars-Erik Lövdén </recipient>
        <topic>stöd till kommunala bostadsbolag</topic>
        <docDate when="2002-03-01">den 1 mars</docDate>
        <status when="unknown" byWhom="statsrådet Lars-Erik Lövdén " byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GP10285</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:285 av Inga Berggren (m) till statsrådet
          Lars-Erik Lövdén om stöd till kommunala bostadsbolag
        </IPQ_title>
      </div>
      <div type="IPQuestionBody">
        <p xml:id="i-UJZ7NF7jdhY1cUncBVprZd">
          Regeringen lade i höstas fram propositionen Allmännyttiga bostadsföretag
          (prop. 2001/02:58).
        </p>
        <p xml:id="i-ThZhuX9U8whoX2uEyc8KxJ">
          Regeringens proposition har väckt mycket kritik. Kritiken har
          bl.a. bestått i att regeringen med sin tillståndsplikt vid försäljning
          av allmännyttan gör inskränkningar i den kommunala självstyrelsen.
          Dessutom har kritik riktats mot förslaget, med anledning av att
          konsekvenserna av förslagen inte är utredda tillräckligt.
        </p>
        <p xml:id="i-YV2s4wMFjgXxX3RzP9gRff">
          Ett av förslagen som kritiserats är att fortsatta statliga stöd
          ska ges till omstrukturering av kommunala bostadsbolag. Ekonomiska
          stöd till vissa parter snedvrider konkurrensen.
        </p>
        <p xml:id="i-3FtDDFGu7xasaMt6eY76Pi">
          Dessutom är det enligt EG-rätten förbjudet med statliga stöd
          som snedvrider, eller hotar att snedvrida, konkurrensen genom
          att gynna vissa företag eller viss produktion.
        </p>
        <p xml:id="i-WGLBimq5dfe7XacVF7gst4">
          Det är orimligt att vissa bostadsbolag på en ort ska få riktade
          bidrag, enbart för att kommunen är ägare. Andra bostadsföretag
          på samma ort har exakt samma yttre förhållanden. De får inte några
          bidrag, trots en kanske vikande marknad och många tomma lägenheter.
          Att ge riktade stöd till de kommunala bostadsbolagen snedvrider
          förutsättningarna på marknaden på ett sätt som torde strida mot
          EG-rätten.
        </p>
        <p xml:id="i-GRm4myVmgpScpjBQGY6sXK">
          Finansdepartementet har med anledning av kritiken inbjudit till
          ett möte "i syfte att klargöra de eventuella effekter förslagen
          kan komma att få för övriga aktörer och parter på bostadsmarknaden,
          inte minst för mindre företag".
        </p>
        <p xml:id="i-AAx2r3odP9WTtrHDQA1HRT">
          Onekligen kan man tycka att det är sent att börja utreda och
          klargöra eventuella effekter nu, efter det att propositionen lagts
          fram.
        </p>
        <p xml:id="i-UsdhpAwkbf4dgrEaSeQTbk">
          Mot denna bakgrund frågar jag statsrådet följande:
        </p>
        <p xml:id="i-6kcTxCQhgaivLzomMwU3PU">
          1. Vilka initiativ togs för att utreda konsekvenserna av riktade
          stöd till kommunala bolag, innan propositionen lades fram?
        </p>
        <p xml:id="i-U3ZYEUAYxqEXa23SYy6dUE">
          2. Vad avser statsrådet göra för att förhindra snedvriden konkurrens?
        </p>
        <p xml:id="i-EV2fFtu5EEeTniLifrnyKK">
          3. Vad avser statsrådet göra för att utreda hur dessa stöd är
          förenliga med EU:s konkurrensregler?
        </p>
      </div>
    </body>
  </text>
</TEI>
