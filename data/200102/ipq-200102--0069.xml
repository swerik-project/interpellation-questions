<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0069">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0069</head>
        <author who="i-CajxChHCyySL6R6AQNT1bF">Kinberg, Anna (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>arbetsmarknadsmyndigheternas behandling av enskilda</topic>
        <docDate when="2001-11-12">den 12 november</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP1069</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:69 av Anna Kinberg (m) till näringsminister
          Björn Rosengren om arbetsmarknadsmyndigheternas behandling av
          enskilda
        </IPQ_title>
      </div>
      <div type="IPQuestionBody">
        <p xml:id="i-6kyuhsRy5okt9jx525Jhww">
          Regeringens politik handlar alltför ofta om de stora systemen
          och alltför sällan om de enskilda människorna, som i sin vardag
          påverkas av stelbenta regler och konstlade åtgärder. Enskilda
          individer far illa därför att arbetsmarknadspolitiken prioriterar
          generella system i stället för individuella åtgärder som tar hänsyn
          till att alla människor har olika behov.
        </p>
        <p xml:id="i-6dPbTno86TSCPnrcRtttaR">
          Institutet för arbetsmarknadspolitisk utvärdering (Ifau) har
          jämfört effekten av olika arbetsmarknadspolitiska åtgärder. Det
          visar sig att tilldelningen av olika åtgärder är administrativt
          styrd. Att alla människor är olika och har olika behov av åtgärder
          är generellt sett inte viktigt för hur arbetsförmedlingen fördelar
          de olika aktiviteterna. (Forskningsrapport, 2001:2).
        </p>
        <p xml:id="i-V3hBd9Bt2DUPXrhXxqGqwM">
          Historien om Bahman som 1988 kom från Iran till Sverige är talande.
          Bahman är utbildad läkare och arbetade som sådan i sitt hemland.
          När Bahman passerat de första stegen i den svenska byråkratin
          var det dags att besöka arbetsförmedlingen. Bemötandet där blev
          en chock för Bahman.
        </p>
        <p xml:id="i-KQq3yRHHHxVQc22TMEWxyE">
          Det första arbetsförmedlaren sade till Bahman var att han skulle
          glömma sitt yrke. Detta eftersom det är svårt att hitta arbete
          som läkare. Det enda Bahman borde göra var att läsa arbetsförmedlingens
          platsjournal. Han begärde då att få komplettera sin läkarutbildning.
          Svaret blev ett rungande nej. Han bestämde sig då för att skaffa
          sig ett arbete på egen hand. Numera arbetar han som läkare igen,
          men mötena med arbetsförmedlingen glömmer han aldrig. (SNS, Invandrare
          och myndigheter, 2001).
        </p>
        <p xml:id="i-3BxtE6oqn9J3qi5QjGYY2S">
          Ett annat exempel är Faiz, 39 år och utbildad civilingenjör från
          Irak. Faiz kom till Sverige 1989. Han sökte hundra olika arbeten
          @ men blev inte kallad till en enda anställningsintervju. I dag
          arbetar han som samordnare i integrationsfrågor i Linköpings kommun.
        </p>
        <p xml:id="i-FYX8NrzR53wScSpzcghCjk">
          Det är viktigt arbete, men Faiz hade kunnat arbeta som ingenjör,
          vilket är ett yrke som för närvarande präglas av stor arbetskraftsbrist.
          Alltifrån fördomar till krångliga regler och ofullständiga system
          att värdera utländska utbildningar har medfört att Faiz i stället
          har som yrke att ge andra invandrare chansen att få ett arbete
          snabbare än han själv fick möjlighet till. (Expressen den 10 maj
          2001).
        </p>
        <p xml:id="i-6En47NkbxogkCNjUsq8zdi">
          I dag är den arbetslöse beroende av arbetsförmedlingen och andra
          myndigheter. Man fråntas det egna ansvaret, möjligheterna att
          påverka sin situation och sin självkänsla. Den enskilde reduceras
          till att vara en klient. Arbetslösa får inte den service som man
          har rätt att kräva av arbetsförmedlingen.
        </p>
        <p xml:id="i-DZvJ1KVpW1eB6gYcuy6NFa">
          Vi har rätt att bli bemötta som enskilda individer. Alla har
          rätt att få stöd och hjälp med utgångspunkt från sina individuella
          förutsättningar och behov. Detta sker endast i begränsad utsträckning.
          Man betraktas som en administrativ börda snarare än som människa
          med behov av ett individuellt bemötande.
        </p>
        <p xml:id="i-28E4HamdkLPq6f6jVvcfqg">
          Därför behövs en ny och modern arbetsmarknadspolitik som uppmuntrar
          och möjliggör individuella lösningar.
        </p>
        <p xml:id="i-MVWbohYojMnY9pNXHMcHPH">
          Mot bakgrund av ovanstående vill jag till statsrådet Björn Rosengren
          ställa följande frågor:
        </p>
        <p xml:id="i-JxSApEZzQjsmW99tdFo5xz">
          1. Vilka initiativ ämnar statsrådet vidta för att enskilda människor
          inte ska riskera att bli kränkta och ovärdigt behandlade av arbetsmarknadsmyndigheterna?
        </p>
        <p xml:id="i-H5L7qBSD82b1Ly87oN74w8">
          2. Vilka initiativ ämnar statsrådet vidta för att skapa förutsättningar
          för en ny arbetsmarknadspolitik som möjliggör individuella lösningar?
        </p>
      </div>
    </body>
  </text>
</TEI>
