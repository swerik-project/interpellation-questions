<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0347">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0347</head>
        <author who="i-9Kt7koTgzUZUA9ovNXYdWj">de Pourbaix-Lundin, Marietta (m) </author>
        <recipient who="i-6Yv6bDMEdGpsmCZBFnnZk4">försvarsminister Björn von Sydow </recipient>
        <topic>beredskapen vid oljekatastrofer i Östersjön</topic>
        <docDate when="2002-04-03">den 3 april</docDate>
        <status when="2002-04-16" byWhom="försvarsminister Björn von Sydow " byWhomId="i-6Yv6bDMEdGpsmCZBFnnZk4" status="answered">besvarad</status>
        <external_id source="rdwebb">GP10347</external_id>
        <debate>
          <turn when="2002-04-16 14:06:40" duration="185">Marietta de Pourbaix-Lun (M)</turn>
          <turn when="2002-04-16 14:09:41" duration="236">Försvarsminister Björn (S)</turn>
          <turn when="2002-04-16 14:13:32" duration="219">Marietta de Pourbaix-Lun (M)</turn>
          <turn when="2002-04-16 14:17:07" duration="124">Försvarsminister Björn (S)</turn>
          <turn when="2002-04-16 14:19:07" duration="106">Marietta de Pourbaix-Lun (M)</turn>
          <turn when="2002-04-16 14:20:49" duration="44">Försvarsminister Björn (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:347 av Marietta de Pourbaix-Lundin (m)
          till försvarsminister Björn von Sydow om beredskapen vid oljekatastrofer
          i Östersjön
        </IPQ_title>
      </div>
      <div type="IPQuestionBody">
        <p xml:id="i-QkwGVk9g7j3zyrEkdtjgp6">
          Enligt proposition 2001/02:158 Samhällets säkerhet och beredskap
          anser regeringen att beredskapen är godtagbar mot olyckor vid
          transport av farligt gods och kemikalieolyckor till sjöss.
        </p>
        <p xml:id="i-VkLJvmZc7yd8kPMsdk8Dy4">
          I regeringens skrivelse 2000/01:52 Beredskapen mot svåra påfrestningar
          på samhället kan man läsa:
        </p>
        <p xml:id="i-Ak8YwbuFGuA41oqRsZASpZ">
          "Sårbarheten finns i Östersjön framförallt i avsaknaden av resurser
          för sjögående brandbekämpning och nödbogsering av fartyg. Dessa
          åtgärder kan vara effektiva metoder att förhindra svårare olyckor
          och utsläpp. I dagsläget kan metoderna dock bara användas i mycket
          begränsad omfattning eftersom de fysiska förutsättningarna i form
          av utrustning och fartyg saknas."
        </p>
        <p xml:id="i-Hw5GLALoj43hk15rEYkZBc">
          Den nya ryska oljehamnen Primorsk strax söder om Viborg i Finska
          viken har nyligen öppnats. Hamnen kommer att trafikeras av s.k.
          handy size-fartyg som vardera rymmer mellan 100 000 och 150 000
          ton olja.
        </p>
        <p xml:id="i-23XZMFzzGSXYywHJwr6b8B">
          Till en början ska 12 miljoner ton olja årligen exporteras via
          Primorsk. Det innebär ungefär 100 handy size-fartyg om året. Enligt
          planerna ska hamnen så småningom årligen exportera 45 miljoner
          ton olja. Det motsvarar en supertanker varje dag, året runt.
        </p>
        <p xml:id="i-Wuwik6EQeQKGuumkGDyA8T">
          En del av de oljetransportfartyg som kommer att trafikera Primorsk
          är dåligt underhållna enkelskroviga fartyg. Även om dessa med
          tiden kommer att ersättas av dubbelskrovsfartyg innebär den omfattande
          oljetransporten att risken ökar för en miljökatastrof i det känsliga
          Östersjön. Oljetanker med dubbelskrov innebär inte heller någon
          garanti för att haverier inte kan inträffa, t.ex. vid grundstötning.
          Det räcker med att bara en del av lasten i ett enda av dessa stora
          fartyg läcker ut för att katastrofen ska vara ett faktum.
        </p>
        <p xml:id="i-B2KWxCq4r6bYCCSA9Kauv5">
          Primorsk är belägen längst in i en skärgård som är grund och
          full av grynnor. Inne i skärgården kan vindtrycket på grund av
          flacka berg bli stort. Besvärliga isförhållanden kan råda vintertid
          och istrycket kan också bli stort.
        </p>
        <p xml:id="i-S6dV4iLP7WyqZ72eYYbVsr">
          Nyligen fann det svenska isbrytar- och sjömätningsfartyget Ale
          ett nytt grund i Östersjön i utkanten av den djupvattenled som
          kommer att användas av oljetrafiken från Primorsk. Fyndet gjordes
          cirka fem mil söder om Gotland på 14,6 meters djup. Det gamla
          sjökortet visar 25 meters djup vid platsen.
        </p>
        <p xml:id="i-DukNESp9cEhubMS7Yic8s">
          Östersjön har varit förskonat från större miljökatastrofer. Konsekvenserna
          av ett haveri med en oljetanker kan få katastrofala följder. Amoco
          Cadiz-haveriet i Alaska och olyckan med tankern Erika utanför
          Bretagne medförde att stora kustområden förorenades med allt vad
          det innebar miljömässigt och ekonomiskt.
        </p>
        <p xml:id="i-K9bNMgPwj828qLf3nTQy4y">
          Flygövervakning är en väsentlig del av beredskapen. Längs de
          svenska kusterna finns i dag 15 miljöskyddsfartyg. Dessa är av
          s.k. advancing-systemtyp och ska kunna rensa olja från vattnet
          under framfart. Beredskapen är dock bara anpassad för att klara
          utsläpp på upp till 5 000 ton olja!
        </p>
        <p xml:id="i-Mfj3qMqzvYa3JVogFJmpt4">
          I och med invigningen av Primorsk har riskbilden ändrats, men
          beredskap för att hantera stora utsläpp på 20 000@40 000 ton finns
          inte. Det som saknas är farkoster för upptagning av olja, brandbekämpning
          och överpumpning. Det finns i dagsläget ingen svensk bogserbåt
          som kan bogsera en havererad oljetanker, inte heller beredskapsfartyg
          som kan pumpa över stora mängder olja från en haverist. I dagsläget
          kan svenska fartyg bara hantera 200@300 ton olja.
        </p>
        <p xml:id="i-BcJrEfQexMNC9wNU1MDaWA">
          I Finland har öppnandet av Primorsk väckt större uppmärksamhet
          än i Sverige. Bl.a. har en ministerarbetsgrupp för Östersjön nyligen
          behandlat frågan om Finlands beredskap för oljebekämpning. Gruppen
          anser att de nya oljehamnarna i Ryssland och Estland har lett
          till att riskerna för oljeolyckor i östra Finska viken har ökat
          avsevärt. Denna ministerarbetsgrupp anser också att Finlands beredskap
          för oljebekämpning är bristfällig.
        </p>
        <p xml:id="i-LvjWezU4PxUHBE6uzPC54t">
          Med anledning av ovanstående vill jag fråga försvarsministern:
        </p>
        <p xml:id="i-CC37Viwuj9M7jEZjutQnY7">
          1. Vilken beredskap har Sverige för att bemöta den ökade risken
          av en stor oljekatastrof?
        </p>
        <p xml:id="i-4RWTK4N36gtaXq9dG3h6in">
          2. Vilka åtgärder avser försvarsministern att vidta för att hantera
          större utsläpp av råolja?
        </p>
        <p xml:id="i-8BMTg87tyoggV5vJJusAEn">
          3. Vilka åtgärder avser försvarsministern att vidta för att tillsammans
          med de övriga Östersjöländerna förbättra beredskapen för oljebekämpningen?
        </p>
      </div>
    </body>
  </text>
</TEI>
