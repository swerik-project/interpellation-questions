<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0165">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0165</head>
        <author who="i-SKjAmNScZ7eZ3a8Xy1J8hs">Larsson, Maria (kd) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>familjeföretag</topic>
        <docDate when="2002-01-09">den 9 januari</docDate>
        <status when="2002-01-24" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GP10165</external_id>
        <debate>
          <turn when="2002-01-24 18:40:28" duration="95">Finansminister Bosse Rin (S)</turn>
          <turn when="2002-01-24 18:41:59" duration="200">Maria Larsson (Kd)</turn>
          <turn when="2002-01-24 18:45:15" duration="58">Finansminister Bosse Rin (S)</turn>
          <turn when="2002-01-24 18:46:10" duration="236">Maria Larsson (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:165 av Maria Larsson (kd) till näringsminister
          Björn Rosengren om familjeföretag
        </IPQ_title>
      </div>
      <div type="IPQuestionBody">
        <p xml:id="i-HygtYMzZSMJrrrSHPaHetp">
          De senaste åren har inneburit en dramatisk förändring i ägarstrukturen
          i svenska företag. I dag är det 35 % utländskt ägande i svenska
          börsnoterade företag. Antalet företagsköp under år 2000 ökade
          med 21 % jämfört med 1999 och för första gången var köpen fler
          än 1 000. Förlaget Förvärv &amp; fusioner som tagit fram statistiken
          räknar med att de utländska köpen i Sverige kommer att öka.
        </p>
        <p xml:id="i-L3nLQsDqiWwbP9mwXKqJuq">
          Svenskt näringsliv står inför en kraftig föryngring de närmaste
          åren. Mer än hälften av företagen i Sverige är fortfarande familjeföretag.
          Bland dem finns en stor grupp fyrtiotalister som nu vill träda
          tillbaka. Åtta företagare av tio hoppas att barnen ska ta över.
        </p>
        <p xml:id="i-6GTQFuiaN4btTz9K37tPw4">
          Reglerna för fåmansbolag samt arvs- och gåvoreglerna upplevs
          som komplicerade vilket försvårar generationsskiften. Det är dessutom
          mycket kostsamt att genomföra ett generationsskifte. Ägarbilden
          i familjeföretagen har därför förändrats dramatiskt de senaste
          fem åren. Också i Gnosjöregionen är i dag det utländska ägandet
          ca 15 %. Antalet företag med utländskt ägande har mer än tredubblats
          de senaste tre åren. Utvecklingen går mycket snabbt.
        </p>
        <p xml:id="i-A1YCFMdSoGd39YvrBADtTU">
          Företagen på en mindre ort är inte bara producenter av varor
          och tjänster, de har ofta dessutom ett socialt engagemang. Det
          sociala kapitalet har varit av avgörande betydelse för framväxten
          av Gnosjöandan. Långsiktig ekonomisk utveckling kräver mer än
          konkurrens på det lokala och regionala planet. Det krävs samarbete
          och förtroende.
        </p>
        <p xml:id="i-6ecYp9knVQwoKnpcKzqU9R">
          Självfallet är det sunt och riktigt att utländska investerare
          kommer in på den svenska marknaden i större omfattning ju mer
          ekonomin internationaliseras. Utländska ägare kan ge potential
          för ny utveckling och en tillgång till nya marknader. Men med
          den takt som utförsäljning av svenska familjeföretag nu sker är
          det alarmerande.
        </p>
        <p xml:id="i-QziFAqqTDiEXEmXrBhyQp9">
          Det vore mycket olyckligt om andelen svenska familjeföretag skulle
          minska kraftigt. Familjeföretagen arbetar oftast långsiktigt i
          ett nära och ansvarsfullt ägande. Man har också visat god överlevnadsförmåga
          i lågkonjunkturer. Skulle andelen familjeföretag minska innebär
          det enligt forskaren Emil Emling minskad ekonomisk stabilitet
          och ökat risktagande i svenskt näringsliv.
        </p>
        <p xml:id="i-PLjTJFDPeXFoa8dHfHRMzL">
          Med hänvisning till det anförda vill jag ställa följande fråga
          till näringsminister Björn Rosengren:
        </p>
        <p xml:id="i-5eooe9yBTCMNGGTot6pFPf">
          Vilka åtgärder avser ministern vidta för att underlätta för fortsatt
          ägande i fåmansbolagsform?
        </p>
      </div>
    </body>
  </text>
</TEI>
