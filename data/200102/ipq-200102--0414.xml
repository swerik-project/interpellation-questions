<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0414">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0414</head>
        <author who="i-HpwkrkkrFd1MRPixHrr8q1">Ohly, Lars (v) </author>
        <recipient who="i-3kVCtR7mCK6mW2F6oaBMR5">statsminister Göran Persson </recipient>
        <topic>kritik mot Sverige från FN:s kommitté för mänskliga rättigheter</topic>
        <docDate when="2002-04-24">den 25 april</docDate>
        <status when="2002-06-03" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GP10414</external_id>
        <debate>
          <turn when="2002-06-03 10:57:08" duration="198">Utrikesminister Anna Lin (S)</turn>
          <turn when="2002-06-03 11:00:23" duration="252">Lars Ohly (V)</turn>
          <turn when="2002-06-03 11:04:32" duration="110">Utrikesminister Anna Lin (S)</turn>
          <turn when="2002-06-03 11:06:18" duration="141">Lars Ohly (V)</turn>
          <turn when="2002-06-03 11:08:35" duration="64">Utrikesminister Anna Lin (S)</turn>
          <turn when="2002-06-03 11:09:35" duration="106">Lars Ohly (V)</turn>
          <turn when="2002-06-03 11:11:17" duration="118">Utrikesminister Anna Lin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:414 av Lars Ohly (v) till statsminister
          Göran Persson om kritik mot Sverige från FN:s kommitté för de
          mänskliga rättigheterna
        </IPQ_title>
      </div>
      <div type="IPQuestionBody">
        <p xml:id="i-UGrdjuUwLuqe654gq3rRne">
          I början av april 2002 lämnade FN:s kommitté för mänskliga rättigheter
          en rapport om tillståndet för dessa rättigheter i Sverige. Kritiken
          mot Sverige är stundtals mycket stark och de observationer som
          görs i rapporten manar till stark eftertanke. Kommittén anser
          att Sverige bryter mot inte mindre än 13 artiklar i FN:s konvention
          om de medborgerliga och politiska rättigheterna vilket inte är
          ett bra betyg.
        </p>
        <p xml:id="i-JuE3e8sgSp1MoYHf35a2KG">
          Rapporten om de mänskliga rättigheterna i Sverige bygger i viss
          mån på den redogörelse som regeringen lämnat till kommittén. I
          samband med detta har även Svenska Helsingforskommittén för de
          mänskliga rättigheterna och Fonden för mänskliga rättigheter lämnat
          in en s.k. parallellrapport. Denna parallellrapport har legat
          till grund för en del av den kritik som framkommit.
        </p>
        <p xml:id="i-8q6Cxi16q2TWEEDmS1mzQo">
          Rapporten är omfattande och den visar på den stora kunskap som
          finns i frivilligorganisationerna när det gäller mänskliga rättigheter
          i Sverige. Denna kunskap borde regeringen använda sig av i större
          utsträckning än i dag är fallet då den är både oberoende och bygger
          på frivilligt engagemang.
        </p>
        <p xml:id="i-KtRh88rrWmhsXvndtcXUF2">
          En av punkterna i rapporten där kritiken är mycket stark rör
          det sätt på vilket regeringen hanterat händelserna efter den 11
          september. Liksom kommittén anser jag att det är nödvändigt att
          vidta åtgärder av olika slag för att bekämpa terrorism men samtidigt
          får dessa åtgärder inte riskera att kränka de mänskliga rättigheterna.
        </p>
        <p xml:id="i-8LihyaqzYHGEATKaAUu7wJ">
          När det gäller åtgärder vidtagna i Sverige så kritiseras de utvisningar
          av två egyptiska medborgare som skedde i höstas. Grunden för kritiken
          är såväl att de utvisats till ett land där de riskerar sin personliga
          säkerhet och t.o.m. sitt liv som att Sverige inte följt upp de
          garantier som man anser sig fått från Egypten att männen trots
          allt var säkra. Kommittén anser att det måste utarbetas trovärdiga
          system vilka ska försäkra att det mottagande landet kommer att
          leva upp till den utvisades mänskliga rättigheter.
        </p>
        <p xml:id="i-DMaFojLKDcp3u5TfpfX4Gq">
          FN:s kommitté för mänskliga rättigheter uttrycker också en oro
          för att personer med utländsk bakgrund riskerar att utsättas för
          brott mot de mänskliga rättigheterna genom att misstänksamheten
          mot personer med utländsk bakgrund ökar. Ökade möjligheter till
          avlyssning och övervakning riskerar att drabba personer med utländsk
          bakgrund i högre grad än andra och risken för att brott mot rätten
          till privatliv och andra rättigheter sker är stor.
        </p>
        <p xml:id="i-C6PzBr3ucVvqqZkcvJsuMX">
          Kommittén kräver av Sverige att man vidtar åtgärder för att se
          till att kampen mot terrorism inte blir en källa till brott mot
          de mänskliga rättigheterna. En rekommendation är att regeringen
          bör genomföra en kampanj för att motverka de stereotypa beskrivningar
          av personer med utländsk bakgrund som ofta finns, detta gäller
          i synnerhet personer med muslimsk eller i övrigt arabisk härkomst.
        </p>
        <p xml:id="i-EqJA37f8jRSo6y59Ydgoep">
          När det gäller rapporten från FN:s kommitté för det mänskliga
          rättigheterna har regeringen inte kommenterat denna offentligt
          eller meddelat riksdagen hur man tänkt sig att hantera den starka
          kritik som framkommit. Det anser jag är oroväckande och det visar
          vilken prioritet regeringen lägger vid de mänskliga rättigheterna
          i Sverige, inte minst efter den 11 september. Jag anser att det
          nu är viktigare än någonsin att försvara dessa rättigheter.
        </p>
        <p xml:id="i-H8cKRdaxkaRFLKwJ7tqsgg">
          Mina frågor till statsministern blir således:
        </p>
        <p xml:id="i-69rjyGS9YRKuuYUCXLtM7k">
          1. Avser statsministern att presentera rapporten och den skarpa
          kritik mot Sverige som framkommit i rapporten från FN:s kommitté
          för de mänskliga rättigheterna och därmed initiera en offentlig
          debatt?
        </p>
        <p xml:id="i-7qXFA6Xmah21psAxoiU9o2">
          2. Avser statsministern att utöka samarbetet med frivilligorganisationer
          när det gäller mänskliga rättigheter i Sverige?
        </p>
        <p xml:id="i-QSLjRQcRT2JiaEEBmftwLq">
          3. Avser statsministern att vidta åtgärder för att försäkra att
          personer som utvisats från Sverige inte utsätts för brott mot
          de mänskliga rättigheterna så som beskrivits ovan?
        </p>
        <p xml:id="i-M6N9UfHA9DGCbxTNMZVucq">
          4. Planerar statsministern några åtgärder för att tillse att
          de mänskliga rättigheterna för svenska liksom utländska medborgare
          inte riskerar att kringskäras, vad gäller rätten till privatliv
          och yttrandefrihet, i samband med kampen mot terrorismen?
        </p>
      </div>
    </body>
  </text>
</TEI>
