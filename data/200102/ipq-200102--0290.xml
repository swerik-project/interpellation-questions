<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0290">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0290</head>
        <author who="i-6Lf4ZWSEWXurZm4mkDAE7B">Johansson, Carl-Axel (m) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>nationella ID-kort</topic>
        <docDate when="2002-03-06">den 6 mars</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GP10290</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:290 av Carl-Axel Johansson (m) till justitieminister
          Thomas Bodström om nationella ID-kort
        </IPQ_title>
      </div>
      <div type="IPQuestionBody">
        <p xml:id="i-MVGg9YEi6nVggVaBzMEfqU">
          Sedan ungefär ett år tillbaka är Sverige medlem i Schengen. Tanken
          att den fria rörligheten för personer ska underlättas vid resa
          inom Schengen har dock begränsats. Vi borde kunna resa utan pass
          och resorna borde kunna betraktas som inrikesresor. Dock måste
          vi kunna styrka denna rättighet vid eventuella hotellvistelser,
          då vi måste kunna styrka vår identitet och vårt svenska medborgarskap.
          Den enda handling som för närvarande accepteras som sådan ID-handling
          är vårt pass. Det paradoxala har uppstått att vi även vid resa
          till Danmark, kan behöva medföra pass för att detta krav ska kunna
          uppfyllas.
        </p>
        <p xml:id="i-GufK7uKydLcxGR3XAtpXo6">
          Fram till den 1 oktober 2001 kunde exempelvis post och banker
          utfärda ID-kort där även det svenska medborgarskapet framgick.
          Således skulle dessa ID-kort kunna gälla som en resehandling som
          uppfyller gällande krav vid resa inom Schengen.
        </p>
        <p xml:id="i-TJdPnvvNetWHkgHE2Tf2c6">
          I förslaget till Europaparlamentets och rådets direktiv om unionsmedborgares
          och deras familjemedlemmars rätt att fritt röra sig och uppehålla
          sig inom medlemsstaternas territorier står "Alla unionsmedborgare
          skall ha rätt att lämna en medlemsstats territorium för att resa
          till en annan medlemsstat, om de är försedda med ett giltigt identitetskort
          eller pass."
        </p>
        <p xml:id="i-4DfB7s1eAVAxQqUsBPGZjS">
          "Medlemsstaterna skall för sina medborgares räkning utfärda eller
          förnya ett identitetskort eller pass som särskilt anger deras
          nationalitet."
        </p>
        <p xml:id="i-NKcDBwZKwFeC6dv6sA4nqm">
          Det står visserligen i förslaget att medlemsstaterna ska utfärda
          identitetskort men också "eller pass" vilket man väl framför allt
          ska se som en rättighet att kunna få endera dokumentet.
        </p>
        <p xml:id="i-P5JzjQD49sGjQ18CfQr7N8">
          Jag kan inte se att det i detta förslag finns något som talar
          emot att svenska regeringen skulle kunna tillåta andra utfärdare
          av ID-kort där svenskt medborgarskap framgår, men att det självklart
          skulle kräva någon sorts godkännande och meddelande om detsamma
          till övriga länder. Ett lämpligt tillfälle hade varit under det
          svenska ordförandeskapet i EU.
        </p>
        <p xml:id="i-DUGMKfLdiWJGttV41TBJTD">
          Så har emellertid inte skett, och trots att Justitiedepartementet
          redan den 1 februari 2001 fick Rikspolisstyrelsens redovisning
          av ett uppdrag att göra kostnadsbedömning m.m. avseende införandet
          av nationella ID-kort, har hittills ingen promemoria tagits fram
          från regeringen. Justitieministern svarade mig i maj 2001 "att
          frågan om ett nationellt ID-kort för närvarande bereds inom Regeringskansliet
          och att siktet är inställt på att en promemoria skall remitteras
          före sommaren. Utredningsarbetet har alltså hög prioritet och
          bedrivs skyndsamt @ @ @".
        </p>
        <p xml:id="i-6RWYaCxCqsHyLr29xzpBJj">
          Vid riksdagens frågestund den 7 februari angav emellertid justitieministern
          att händelsen den 11 september gjort att många ärenden på Justitiedepartementet
          blivit försenade.
        </p>
        <p xml:id="i-4L7cza8JooeoSh7zajtY4c">
          Denna fråga borde dock med lite förutseende ha handlagts i god
          tid före det svenska inträdet i Schengen. Justitiedepartementet
          har sedan 1996 fått ett flertal framställningar angående detta
          från utfärdare av ID-kort och enskilda riksdagsmän. Så sent som
          i september 2001 lades en motion, som berör denna fråga, av undertecknad
          samt företrädare från ytterligare tre partier. För närvarande
          är läget så att regeringen i praktiken omöjliggjort pågående utfärdande
          av ID-kort med uppgift om medborgarskap eftersom utfärdarna sedan
          den 1 oktober 2001 inte längre har tillstånd att kontrollera uppgifter
          om nationalitet i folkbokföringsregistret. Justitiedepartementet
          mottog ansökningar om dispens för detta ändamål från de två existerande
          utfärdarna, vilka inte bifölls.
        </p>
        <p xml:id="i-L62Md7fQK5jWV6rEmqjb8L">
          1. Varför har justitieministern ännu inte lagt fram något förslag
          om hur ID-kort med nationalitetsangivelse ska kunna erbjudas oss
          för användning inom Schengen?
        </p>
        <p xml:id="i-8RcuzVrsadf6VeQy34cCPH">
          2. Vad är skälet till att vi ska använda pass när de andra länderna
          har olika former av ID-kort?
        </p>
        <p xml:id="i-9oLiEvo7BRJE8kUH7Jadj7">
          3. Varför avslogs ovan nämnda dispensansökningar avseende fortsatt
          tillverkning av ID-kort där medborgarskapet framgick?
        </p>
        <p xml:id="i-V9zM9CGPDN4pxqnw5JsmDN">
          4. Kan justitieministern nu ange en tidtabell för skyndsamt handläggande
          av ärendet?
        </p>
      </div>
    </body>
  </text>
</TEI>
