<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0040">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0040</head>
        <author who="i-W6BJ44rcZjp5pD28NhHrCf">Axén, Gunnar (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>automatspel </topic>
        <docDate when="2001-10-25">den 25 oktober</docDate>
        <status when="2001-11-15" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GP1040</external_id>
        <debate>
          <turn when="2001-11-15 15:38:59" duration="261">Finansminister Bosse Rin (S)</turn>
          <turn when="2001-11-15 15:43:16" duration="244">Gunnar Axén (M)</turn>
          <turn when="2001-11-15 15:47:16" duration="116">Finansminister Bosse Rin (S)</turn>
          <turn when="2001-11-15 15:49:09" duration="169">Gunnar Axén (M)</turn>
          <turn when="2001-11-15 15:51:55" duration="58">Finansminister Bosse Rin (S)</turn>
          <turn when="2001-11-15 15:52:49" duration="56">Gunnar Axén (M)</turn>
          <turn when="2001-11-15 15:53:41" duration="302">Finansminister Bosse Rin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:40 av Gunnar Axén (m) till finansminister
          Bosse Ringholm om automatspel
        </IPQ_title>
      </div>
      <div type="IPQuestionBody">
        <p xml:id="i-8DjfhGBArFbrvo3kYjZt9M">
          Regeringen fattade på sitt sammanträde den 18 oktober 2001 beslut
          om att föreslå ett förbud av spelautomater av s.k. lyckohjulsmodell.
          Riksdagen har fattat ett liknande beslut vid ett tidigare tillfälle.
          Redan i samband med det beslutet saknades en konsekvensutredning
          om effekterna av ett sådant beslut. Någon konsekvensutredning
          föreligger inte nu heller. Detta är anmärkningsvärt med tanke
          på den utveckling som marknaden för automatspel har genomgått
          de senaste åren.
        </p>
        <p xml:id="i-SbCdscuhvu2dUamx4tF9bG">
          Förutsättningarna är i dag helt annorlunda. Automatspelsmarknaden
          omsätter miljarder kronor varje år. Lyckohjulen utgör endast en
          liten del av denna marknad. Konsekvenserna av ett förbud mot Lyckohjul
          skulle bli mycket omfattande; privata entreprenörer riskerar att
          slås ut, investerat kapital förstörs på grund av den extremt korta
          omställningsperioden, arbetstillfällen kommer att gå förlorade
          och ett skadligt monopol kommer att befästas på marknaden. Därför
          är en konsekvensutredning nödvändig innan riksdagen kan fatta
          beslut.
        </p>
        <p xml:id="i-B2VNeqqLuH6Foh3nHRK8Dk">
          Det är inte rimligt att förbjuda Lyckohjul, men samtidigt tillåta
          det snarlika Jack Vegas @ som ägs av Svenska Spel. Spelen är i
          det närmaste identiska; de finns i liknande miljöer och följer
          samma hårda regelverk. Den stora skillnaden mellan lyckohjulen
          och Jack Vegas är att Jack Vegas dominerar marknaden helt. Jack
          Vegas omsatte ca 3 miljarder kronor år 2000 och har det första
          halvåret i år ökat omsättningen med ca 60 %. Jack Vegas är många
          gånger större än lyckohjulen.
        </p>
        <p xml:id="i-PWsWJvX9EXQ9M1kNLn4L6K">
          Dessutom har lyckohjulen ett bättre skydd mot spel av minderåriga
          än vad Jack Vegas har. För att få ut sin vinst på ett Lyckohjul
          måste man be restaurangpersonalen om bistånd. I samband med detta
          sker ålderskontroll i tveksamma fall. Motsvarande kontroll finns
          inte för Jack Vegas. Hur förklarar finansministern att lyckohjulen
          ska förbjudas, men inte Jack Vegas?
        </p>
        <p xml:id="i-UZymomJM7VKBL4hNs73Ud">
          Ett förbud skulle också drabba idrottsrörelsen i form av minskade
          intäkter. Ökad konkurens på spelmarknaden leder till minskade
          kostnader, framför allt hos de privata entreprenörerna. Detta
          i sin tur kan ge ett högre överskott och därmed större bidrag
          till idrottsrörelsen.
        </p>
        <p xml:id="i-7mbMVtdqacJMHze8RZrv1H">
          Ett ensidigt förbud mot lyckohjulen skulle dessutom strida mot
          regeringsformen, andra stycket § 20. Denna paragraf stadgar att
          inga beslut får fattas som diskriminerar enskilda företag.
        </p>
        <p xml:id="i-Rj77KH8GmeWVmaHXzhwMzr">
          Mot bakgrund av ovanstående vill jag ställa följande frågor till
          finansministern:
        </p>
        <p xml:id="i-Xz73jjfLXMBt8cCgfrCckv">
          1. Varför finns ingen konsekvensutredning i detta ärende?
        </p>
        <p xml:id="i-BRrEV3CVn3E2tYqjcH8ecW">
          2. Är finansministern beredd föreslå riksdagen att fatta beslut
          som bryter mot regeringsformen?
        </p>
        <p xml:id="i-DnPH6TZLwy8Ygy1qkRbmQp">
          3. På vilket sätt avser finansministern kompensera idrottsrörelsen
          för de minskade intäkter som ett monopol ger?
        </p>
        <p xml:id="i-SSQRHac53Efc9PNouMGVbG">
          4. Ämnar finansministern ge de drabbade entreprenörerna en övergångsperiod?
        </p>
      </div>
    </body>
  </text>
</TEI>
