<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0182">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0182</head>
        <author who="i-MoGEQsqJ4CuppQSQXqYv1U">Sjölund, Anders (m) </author>
        <recipient who="i-3kVCtR7mCK6mW2F6oaBMR5">statsminister Göran persson </recipient>
        <topic>språkens ställning</topic>
        <docDate when="2002-01-21">den 21 januari</docDate>
        <status when="2002-02-05" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GP10182</external_id>
        <debate>
          <turn when="2002-02-05 14:25:52" duration="314">Utbildningsminister Thom (S)</turn>
          <turn when="2002-02-05 14:31:03" duration="243">Anders Sjölund (M)</turn>
          <turn when="2002-02-05 14:35:03" duration="234">Utbildningsminister Thom (S)</turn>
          <turn when="2002-02-05 14:38:53" duration="237">Anders Sjölund (M)</turn>
          <turn when="2002-02-05 14:42:46" duration="266">Utbildningsminister Thom (S)</turn>
          <turn when="2002-02-05 14:47:09" duration="111">Anders Sjölund (M)</turn>
          <turn when="2002-02-05 14:48:57" duration="39">Utbildningsminister Thom (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:182 av Anders Sjölund (m) till statsminister
          Göran Persson om språkens ställning
        </IPQ_title>
      </div>
      <div type="IPQuestionBody">
        <p xml:id="i-S8WohD2WtdUX6qnyKcxuJi">
          De senaste åren har en radikal förändring vad gäller språkens
          ställning i gymnasieskolan kunnat noteras. Elever inom de studieförberedande
          programmen väljer i allt större utsträckning att avstå från studier
          i annat språk än engelska.
        </p>
        <p xml:id="i-36xGexX6EhZiyv1QdsXWUD">
          Ett exempel är utvecklingen inom tyska. Av eleverna på de naturvetenskapliga
          och samhällsvetenskapliga programmen hade 35 % slutbetyg i tyska
          våren 2000 jämfört med 1997 då andelen var 50 %. Det innebär en
          minskning sedan 1997 med 15 %. Även om franska och spanska ökar
          något konstaterar Skolverket att färre elever som studerade på
          gymnasiet våren 2000 hade betyg i moderna språk än under år 1999.
        </p>
        <p xml:id="i-UtRdbJeMN2A7ahAimqrcpD">
          Detta är, precis som Skolverket konstaterar, oroande, och innebär
          i sin tur att de språkvetenskapliga institutionerna på våra högskolor
          och universitet i snabb takt tappar studerandeunderlag.
        </p>
        <p xml:id="i-WzvBL6g5ieRCSomHdbyrVL">
          Stora språk som t.ex. tyska har på vissa universitet så få sökande
          att kurserna helt måste ställas in. Universiteten överväger nu
          därför att starta med direkta nybörjarkurser i moderna språk.
        </p>
        <p xml:id="i-HkCMLpQh5EMpjysyopQ3Qd">
          En liknande utveckling kan noteras för de naturvetenskapliga
          utbildningarna inom gymnasieskolan. Naturvetarprogrammet tappar
          sökande för vart år som går och avhoppen från samma program är
          betydande. Mot denna bakgrund är det inte överraskande att det
          som en konsekvens uppstår luckor inom de naturvetenskapliga/tekniska
          institutionerna på universitet och högskolor.
        </p>
        <p xml:id="i-DrbTKrDx6YWNtsqmBCqrGs">
          Något måste göras åt det faktum att Sverige har en skriande brist
          på studenter inom det naturvetenskapliga vetenskapsområdet, en
          omständighet som på sikt kommer att få betydande negativa effekter
          på svensk tillväxtspotential.
        </p>
        <p xml:id="i-6pUx6jvdVn6Dxvm57eMPpB">
          Mot bakgrund av ovanstående vill jag ställa följande frågor till
          statsministern, eftersom det inte tycks finnas någon skolminister
          som kan besvara interpellationer just nu:
        </p>
        <p xml:id="i-URdndzspvyKjEYxoxdiNen">
          1. Vilka åtgärder ämnar statsrådet vidta för att komma till rätta
          med de ovan beskrivna problemen vad avser språkens ställning?
        </p>
        <p xml:id="i-4MwKn3Mu8rkUJyHqy92xYK">
          2. Vilka åtgärder ämnar statsrådet vidta för att bryta den negativa
          trenden vad avser de naturvetenskapliga utbildningarna vid gymnasieskolorna
          och vid våra högre lärosäten?
        </p>
      </div>
    </body>
  </text>
</TEI>
