<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0007">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0007</head>
        <author who="i-HsmyrkjqQGCAargTNWaeXi">Wittgren-Ahl, Siw (s) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>barnsoldater inför rätta</topic>
        <docDate when="2001-09-20">den 20 september</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GP107</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:7 av Siw Wittgren-Ahl (s) till utrikesminister
          Anna Lindh om barnsoldater inför rätta
        </IPQ_title>
      </div>
      <div type="IPQuestionBody">
        <p xml:id="i-5stf6AxZZV72H8MNP1kMa9">
          Sierra Leone är ett av världens allra fattigaste länder och är
          svårt sargat av ett blodigt inbördeskrig som pågått under i stort
          sett hela 1990-talet. För att visa vårt stöd till fredsprocessen
          i Sierra Leone har Sverige gett bidrag till Världsbankens Multi-Donor
          Trust fund för programmet för avväpning, demobilisering och återanpassning
          i Sierra Leone. Sverige har även gett bidrag till inrättandet
          av en specialdomstol i FN:s regi för Sierra Leone.
        </p>
        <p xml:id="i-Lv89AZuABQZ2zG1QWxpn4J">
          FN:s säkerhetsråd har nu gett klartecken för en krigsförbrytartribunal
          i Sierra Leone för att åtala de vuxna soldater som begick krigsförbrytelser
          och brott mot mänskligheten i det brutala inbördeskriget i Sierra
          Leone. FN:s generalsekreterare Kofi Annan har föreslagit att även
          barnsoldater som begått krigsförbrytelser i åldern 15@18 år ska
          kunna åtalas, då "barnsoldater ibland agerar befälhavare och inte
          bara underlydande". Människorättsorganisationen HRW och Unicef,
          FN:s barnfond, anser att det är de vuxna som rekryterat barnsoldaterna
          som är de verkliga förövarna i inbördeskriget och att det är de
          som ska ställas inför tribunalen.
        </p>
        <p xml:id="i-8aKNz1hWiXuhNikwvFMr4i">
          I dag beräknas att minst 300 000 barn under 18 år deltar i väpnade
          konflikter runtom i världen. Ytterligare flera hundra tusen ingår
          i reguljära förband som närsomhelst kan sättas in i strid. Barnsoldater
          som rekryteras kommer ofta från fattiga och utsatta förhållanden.
          De flesta barnsoldater är mellan 15 och 18 år gamla, men rekryteringen
          kan börja redan i tioårsåldern, och t.o.m. ännu tidigare på sina
          håll.
        </p>
        <p xml:id="i-CzW8ZXYN2CQrzQBeQBzM5v">
          De barn som tjänstgör som soldater lever ett farligt och slitsamt
          liv. De såras och dödas i striderna och utnyttjas dessutom ofta
          sexuellt. De utnyttjas till transporter av material och förses
          med droger innan striderna börjar. Det är skrämmande siffror som
          visar hur barns rättigheter kränks dagligen. Grymheter som drabbar
          barn, slår sönder deras tillvaro, föreställningar och drömmar
          om en god värld och ett gott liv.
        </p>
        <p xml:id="i-3kAHXNPGHbhAW7yQ6VGJxS">
          Sverige har i många år varit pådrivande i utarbetandet av FN:s
          barnkonvention, om att inga barn under 18 år ska tillåtas att
          rekryteras till väpnade styrkor. Då det inte gick att komma överens
          om en sådan skrivning skrevs ett tilläggsprotokoll, där 18 år
          fastslås som minimiålder för deltagande i väpnade strider och
          för rekrytering till statlig armé eller till andra väpnade politiska
          grupper. Frivillig rekrytering till statliga arméer blir dock
          tillåten från 16 år, men ingen får delta i strid. Enligt Amnesty
          så har glädjande nog 80 länder undertecknat tilläggsprotokollet
          till FN:s barnkonvention.
        </p>
        <p xml:id="i-KC1MfT4mVKGNqGeCcidV1R">
          Barnsoldater bör i första hands ses som offer i behov av rehabilitering
          och inte straff. Organisationer som Rädda Barnen och Save the
          Children, Röda Korset, Unicef, UNHCR, DCI, World Vision och andra
          arbetar i dag med ett intensivt arbete med att återförena barnsoldater
          med sina familjer, genom att rehabilitera och re-integrera dem
          till en fungerande civil miljö.
        </p>
        <p xml:id="i-KX5WseWipVJqJoromsayPb">
          Kofi Annans förslag kan leda till att före detta barnsoldater
          stannar kvar i armén i stället för att ta del av dessa rehabiliteringsprogram.
          Barnsoldater i Sierra Leone har redan utsatts för hemska övergrepp.
          Om de ställs inför rätta skulle det göra dem till dubbla offer.
        </p>
        <p xml:id="i-S7wC6sbTzLxMv14X9ZLEnB">
          Mot bakgrund av ovanstående vill jag fråga utrikesministern följande:
        </p>
        <p xml:id="i-Pw5qaJtef3DK1vNZY5hRyy">
          På vilket sätt agerar regeringen och utrikesministern för att
          barn och ungdomar under 18 år, som på olika sätt dras in i väpnade
          konflikter, inte ska kunna åtalas för krigsförbrytelser vid en
          eventuell krigsförbrytartribunal?
        </p>
        <p xml:id="i-QiTio2M9VabsbzSfpyPniC">
          Vad gör regeringen för att stötta de grupper som arbetar intensivt
          med fredsbevarande uppgifter såsom rehabilitering och re-integrering
          i konfliktområden?
        </p>
      </div>
    </body>
  </text>
</TEI>
