<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0485">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0485</head>
        <author who="i-Gcjbk3nJyjWXPaa2dm3MFR">Jonsson, Elver (fp) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>folkhälsan</topic>
        <docDate when="2002-04-26">den 26 april</docDate>
        <status when="2002-05-28" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GP10485</external_id>
        <debate>
          <turn when="2002-05-28 15:09:44" duration="297">Socialminister Lars Engq (S)</turn>
          <turn when="2002-05-28 15:14:37" duration="210">Elver Jonsson (Fp)</turn>
          <turn when="2002-05-28 15:18:03" duration="216">Yvonne Oscarsson (V)</turn>
          <turn when="2002-05-28 15:21:35" duration="266">Socialminister Lars Engq (S)</turn>
          <turn when="2002-05-28 15:25:54" duration="252">Elver Jonsson (Fp)</turn>
          <turn when="2002-05-28 15:30:02" duration="135">Yvonne Oscarsson (V)</turn>
          <turn when="2002-05-28 15:32:14" duration="262">Göran Magnusson (S)</turn>
          <turn when="2002-05-28 15:36:30" duration="258">Socialminister Lars Engq (S)</turn>
          <turn when="2002-05-28 15:40:44" duration="138">Elver Jonsson (Fp)</turn>
          <turn when="2002-05-28 15:42:56" duration="136">Göran Magnusson (S)</turn>
          <turn when="2002-05-28 15:45:07" duration="97">Socialminister Lars Engq (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:485 av Elver Jonsson (fp) till socialminister
          Lars Engqvist om folkhälsan
        </IPQ_title>
      </div>
      <div type="IPQuestionBody">
        <p xml:id="i-TjkJbRoWi6SdQ1s6ShS5rr">
          För några dagar sedan skrev en statsrådskvartett en debattartikel
          om den ökade ohälsan som ett kolossalt resursslöseri. Ministrarna
          Thalén, Ringholm, Sahlin och Engqvist hade i sin tankesmedja dragit
          slutsatsen att ohälsan drabbar först och främst individen men
          också sedan samhället. Den är fruktansvärt dyr och den redan gigantiska
          kostnaden för sjukskrivningarna ökar i katapultfart.
        </p>
        <p xml:id="i-EMAughDQhKNay3pFcxCmsa">
          Man konstaterade att ganska snart kommer allt färre människor
          i arbetsför ålder som ska försörja alltfler. Ministrarna önskade
          halvera socialbidragsmålet men självfallet måste alla goda krafter
          samverka. De fackliga organisationerna och arbetsgivarna med den
          förlängda sjuklöneperioden skulle ge åtminstone statskassan rådrum.
        </p>
        <p xml:id="i-SWRTgBWEMChNosKPwzqJZA">
          Skribenterna påstod vidare att arbetslösheten var enligt strategin
          löst och att minsann fyra av fem skulle vara i arbete inom ett
          par år.
        </p>
        <p xml:id="i-A5YSmLqM3sxv14VV1hdqzB">
          Nu är det inte så väl att så många är i arbete, öppna arbetslösheten
          är oftare över än under 4 % och alltfler bedömare ifrågasätter
          möjligheterna att nå 80-procentig sysselsättningsgrad. Detta trots
          att man har i rekordtakt förtidspensionerat alltfler sådär 40
          000@45 000 om året och siffran torde snart uppgå till omkring
          en halv miljon människor, dvs. 10@12 procentenheter av arbetskraften.
        </p>
        <p xml:id="i-SEKEzf74ZjX1GHT6iJQLxL">
          Alkoholflödet @ värre än vårfloden
        </p>
        <p xml:id="i-YTJt5GYX3XcooxFmbbGMQg">
          Det anmärkningsvärda i den i övrigt politiskt korrekta artikeln
          var att när man försöker skriva ut recept för ett friskare Sverige
          så lyckas man helt exkludera alkoholfrågan. Det har visserligen
          tagits en nationell handlingsplan där återigen kommuner, landsting,
          arbetsmarknadens parter och en rad andra förutses ta både initiativ
          och stå för verksamheten. När riksdagen i många socialpolitiska
          beslut gång på gång slagit fast att vårt största medicinska och
          sociala problem är våra bruksgifter. Både de legala och de kriminella.
          Att då ha några konferenser, kommittéer och handlingsplaner känns
          föga heroiskt. Det sker en våldsam ökning av den ölflod som forsar
          genom landet, den sveper med sig framför allt unga människor och
          ger ganska snabbt bestående skador. Vinimportörerna är på allerten
          och spritdistributörerna har goda försäljningssiffror.
        </p>
        <p xml:id="i-J3gYZJuzFLccgH5r4YX3g6">
          Den ökning som skett under första kvartalet detta år torde ligga
          på 10@15 %. Det kan säkerligen relateras till skattesänkning på
          alkohol.
        </p>
        <p xml:id="i-JRzGT4AJBye91d5y9UJqF9">
          Ett ökat öppethållandet på systembolagen, lördagsöppet, kvällsöppet
          och fler försäljningsställen har säkert bidragit till den ökade
          totalkonsumtionen. Trots att regeringen formellt hävdar totalkonsumtionens
          relation till skador och dödsfall så synes man inte särskilt mycket
          bry sig om situationen.
        </p>
        <p xml:id="i-RG9RhpQuNxu2jfo1W4HMF5">
          Varje dygn kör ca 14 000 personer omkring rattfulla samtidigt
          som polisens razzior blir färre. Enligt professor Thord Nordström
          är korrelationen mellan konsumtionsökning och rattfylleri 0,7.
          Det innebär att om konsumtionen stiger 1 procentenhet så stiger
          rattfylleriet med 0,7 procentenheter. Med den ökning vi nu har
          kunnat notera, dvs. den högsta alkoholkonsumtionen på 100 år kan
          vi förvänta en ökad risk att dödas i trafiken i alkoholrelaterad
          olycka. Det räcker inte med att du själv är spik nykter. Alltför
          många utsätter sina medtrafikanter dagligen för en stor och ökad
          olycksrisk.
        </p>
        <p xml:id="i-8cMaSt7mXo4gNhdy8JQDgd">
          Internationell förpliktelse
        </p>
        <p xml:id="i-D7xTfmyNjFzgUFFtPY1wit">
          I det internationella perspektivet har Sverige fortfarande en
          bra position. När allt kommer omkring finns det en stor folklig
          acceptans för att vi har ett skatteinstrument i avsikt att dämpa
          konsumtionen. Olika folkrörelser och opinionsgrupper är engagerade
          i problemet och vi har lyckats hålla en förståelse i breda folklager
          för insatser på alkoholområdet.
        </p>
        <p xml:id="i-LVsE2L6N1EHTA9nWCqAi89">
          Risken är att vi snabbt kan tappa position. Stockholms tingsrätt
          gav för en tid sedan tidningen Gourmet rätt att publicera alkoholreklam
          och kommunerna fortsätter att ha en slapp hållning till restaurangetableringen
          med utskänkningstillstånd. Sverige har i europeiskt WHO-sammanhang
          gett långtgående utfästelser att gripa sig an drogfrågorna i vid
          bemärkelse i avsikt att dämpa såväl konsumtion som skadorna. En
          sträng promillelagstiftning som vi har i trafiken och också numera
          i sjötrafiken är viktiga signaler och ett gott instrument att
          upprätthålla en mer trafiksäker miljö.
        </p>
        <p xml:id="i-GtZGdHmceZYWxpbYhQ87Jn">
          När WHO:s generaldirektör Gro Harlem Brundtland talade på den
          ungdomskonferens som socialministern stod som värd för förra året
          rapporterades att det inom WHO:s Europaregion dör över 50 000
          unga mellan 20 och 30 år. Det är en gigantisk katastrof som borde
          leda till kraftfulla åtgärder på en rad områden. Då räcker det
          inte att förlita sig på andra instanser @ politiska eller byråkratiska
          @ som på annat håll kan gå in och göra nödvändiga insatser.
        </p>
        <p xml:id="i-W6VJRaziGXNzjCKjXuZqfu">
          Jag vill med det anförda ställa följande frågor till socialminister
          Engqvist:
        </p>
        <p xml:id="i-JAQLYf2J1jaThVKshLyH2b">
          1. Vilka åtgärder avser socialministerna att vidta för att Sverige
          som nation ska leva upp till de höga folkhälsopolitiska mål som
          håller tillbaka alkoholkonsumtionen och dess skador?
        </p>
        <p xml:id="i-T2UiGgBknmnLvnyCRRt1TV">
          2. Avser statsrådet att inom EU:s ram verka för att goda erfarenheter
          från svensk drogpolitik starkare ska kunna etableras också i Europa?
        </p>
        <p xml:id="i-TDCfanBjwyTjXSiKnXLuwf">
          3. Avser socialministern att gå i täten för en bred folklig kampanj
          i avsikt att senarelägga den alltför tidiga ungdomsdebuten med
          alkohol och tobak?
        </p>
      </div>
    </body>
  </text>
</TEI>
