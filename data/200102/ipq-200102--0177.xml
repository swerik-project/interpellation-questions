<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0177">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0177</head>
        <author who="i-Gcjbk3nJyjWXPaa2dm3MFR">Jonsson, Elver (fp) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>postservice</topic>
        <docDate when="2002-01-17">den 17 januari</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GP10177</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:177 av Elver Jonsson (fp) till statsrådet
          Mona Sahlin om postservice
        </IPQ_title>
      </div>
      <div type="IPQuestionBody">
        <p xml:id="i-EpKwwpASZ1rSRf1d3yoKfU">
          I flera hundra år har postverksamhet i Sverige varit i gång.
          Nästan alla medborgare är varje dag kunder i Postverket @ numera
          Posten Sverige AB. Här kan man tala om "köptrohet" och en "kundkrets"
          som troligen saknade motstycke.
        </p>
        <p xml:id="i-MEE8hi3nfvYJ883Vbrgfn9">
          Postens kärnverksamhet har varit att förmedla brev, paket och
          penningar. Genom modern teknik sker en rad förändringar i brev-
          och paketstrukturen men det är framför allt på kassasidan som
          den stora förändringen nu sker.
        </p>
        <p xml:id="i-4ycCwPbQtnjLiNbfpXV8XS">
          När Postens koncept införs och under ett år slutgiltigt kommer
          att införas för kassaservicen så är det framför allt några grupper
          som känner av det mer än andra. Det är pensionärer, småföretagare
          och glesbygdsboende. Den penningförmedling som förutsätts ske
          i allt högre utsträckning via elektronisk överföring är inte aktuellt
          för de flesta pensionärer. De har ett traditionellt sätt att hantera
          sin hushållsekonomi och för flertalet i denna grupp är inte IT
          eller datorköp aktuellt för att klara ett fåtal hushållsräkningar.
        </p>
        <p xml:id="i-76edpYu5dbRXp1W7RZTEYB">
          För småföretagare har man utöver dramatiska höjningar på t.ex.
          postboxavgifterna också blivit varse att man inte kan uträtta
          sina ärenden samlat. Man får privata paket på ett ställe, företagets
          brev och paket på ett annat serviceställe och flertalet ekonomiska
          transaktioner får ske på bank. Dessutom har man fått fördröjda
          saldobesked på postgirot med en till flera dagar.
        </p>
        <p xml:id="i-4LiPwFsNDWJXonC9b6QDNw">
          Glesbygdsboende som i regel har god lantbrevbärarservice får
          nu finna sig i att bli avkrävda stora årliga belopp för att få
          posten utdelad och i dagarna har Posten aviserat dramatiska höjningar
          av t.ex. tidningstaxan.
        </p>
        <p xml:id="i-Wx8edVsbQ4KmJrWJzx9TRy">
          Det koncept som tonar fram i praktiken har inte i grunden breddats,
          det har i stället smalnat av och selekterats. Den kundvänlighet
          som såväl Postens ledning som Näringsdepartementet har aviserat
          är inte bara begränsad, den är framför allt dyrare.
        </p>
        <p xml:id="i-5kueSsaTa9Mf3vm5o7eGBj">
          Vid ett flertal tillfällen har jag påtalat att staten har tappat
          medborgarperspektivet på en rad serviceområden i vårt samhälle.
          Beträffande Postens kassaservice så har postledningen hårt drivit
          en övertro på modern teknik som skulle klara postal kassaservice.
          Regeringen har så här långt låtit sig bländas av detta scenario
          utan att i grunden pröva dess effekter och konsekvenser.
        </p>
        <p xml:id="i-PaRQnDmnGyQENE4EMbndcr">
          Från regeringens sida har under de senaste åren hävdats att "allt
          ska bli bättre" bl.a. genom att fler serviceställen skulle upprättas.
          Men det som inte varit lika tydligt är att det är en starkt försvagad
          servicemodell man erbjuder, att man t.ex. på postkontoren numera
          inte kan öppna postgiro än mindre få ett saldobesked.
        </p>
        <p xml:id="i-69WhgY9VSV5icdy6jNGj2p">
          Det i alltför stor brådska uppsagda nordbanksavtalet har inte
          kunnat ersättas med ett fullvärdigt och kundvänligt nytt avtal.
          Postverkets enda "guldklimp" dvs. Postgirot har sålts två gånger.
          Första gången satte Konkurrensverket stopp eftersom det skulle
          bli en gigantisk koncentration i penningförmedlingen till förmån
          för storbankernas alltmer monopoliserade situation. På detta fick
          man bakläxa och efter stora ansträngningar gavs man så småningom
          tillåtelse att sälja ut Postgirot till annan köpare. Som jag ser
          till förmån för Postens många småkunder.
        </p>
        <p xml:id="i-XRM2SQv8pRtd1kYdD7FMFz">
          En stor dagstidning skrev i veckan att nu "monteras posten ned"
          och man använde den dramatiska löpsedelsrubriken "nu börjar slakten
          på Posten".
        </p>
        <p xml:id="i-GpZbSUc6gg5vja8e6XU4W3">
          För många medborgare, och många anställda @ nästan alltid kvinnor
          @ och framför allt de många små enskilda postkunderna känns det
          som ett svek och som en flykt från det serviceåtagande som staten
          har genom postlag och regeringsuttalanden om en god framtida postservice.
        </p>
        <p xml:id="i-SHHwM1G4n7naN6t5Guapb">
          Jag vill med anledning av det anförda fråga statsrådet:
        </p>
        <p xml:id="i-SRXnfHhFf1FwYvyPqDHf6J">
          Vilka åtgärder avser statsrådet att vidtaga för att säkra en
          god postservice, främst kassaservice, för landets alla medborgare?
        </p>
      </div>
    </body>
  </text>
</TEI>
