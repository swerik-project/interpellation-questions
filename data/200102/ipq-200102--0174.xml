<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0174">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0174</head>
        <author who="i-85m2VX7KSiTFeJSnapgkxu">Ek, Lena (c) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>pensionssparares rätt att flytta sitt kapital</topic>
        <docDate when="2002-01-16">den 16 januari</docDate>
        <status when="2002-01-24" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GP10174</external_id>
        <debate>
          <turn when="2002-01-24 18:50:02" duration="112">Finansminister Bosse Rin (S)</turn>
          <turn when="2002-01-24 18:51:50" duration="219">Mats Odell (Kd)</turn>
          <turn when="2002-01-24 18:55:26" duration="177">Finansminister Bosse Rin (S)</turn>
          <turn when="2002-01-24 18:58:20" duration="174">Mats Odell (Kd)</turn>
          <turn when="2002-01-24 19:01:11" duration="111">Finansminister Bosse Rin (S)</turn>
          <turn when="2002-01-24 19:02:59" duration="55">Mats Odell (Kd)</turn>
          <turn when="2002-01-24 19:03:51" duration="91">Finansminister Bosse Rin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:174 av Lena Ek (c) till finansminister
          Bosse Ringholm om pensionssparares rätt att flytta sitt kapital
        </IPQ_title>
      </div>
      <div type="IPQuestionBody">
        <p xml:id="i-B7NDHW4A5b9hNkjEq4BjL9">
          Det är två år sedan som möjligheterna att införa fri flyttningsrätt
          för pensionssparare infördes. Trots det är 98 % av pensionsspararnas
          medel fortfarande inlåsta i bolag som inte har beslutat medge
          flyttningsrätt. En flyttningsrätt är ur kundperspektiv självklar.
          En pensionssparare kan sätta in sitt kapital i ett bolag som undersökts
          väl och som kunden litar på. Försäljningar och andra händelser
          kan utplåna detta bolag och förändra förvaltningspolicyn till
          något helt annat än kunden från början valde. Det kan handla om
          placeringsregler men också om etiska och miljömässiga hänsyn som
          varit viktiga för den enskilda spararen.
        </p>
        <p xml:id="i-QgSmyLPav73ysx3kUX8HDm">
          Flytträtten innebär också ett bättre funktionssätt på marknaden
          i och med att kapital kan överföras till mer lyckosamma bolag
          som sköts bättre. Marknaden handlar därmed inte bara om att ragga
          kunder, utan även att sköta kundernas pensionsmedel så att förtroendet
          kund@bolag bibehålls. Flyttningsrätten är fri genom tvingande
          lag i Norge och Danmark. I Norge är dessutom flyttningsavgiften
          bestämd till 200 kr för en privatperson. Den svenska situationen
          medför att kunden låses fast och att de få bolag som beslutat
          införa flyttningsrätt kan använda en egenhändigt satt avgift som
          marknadshinder genom att lägga den så högt att kunder effektivt
          avskräcks från att genomföra sina tankar på en flytt. Eftersom
          pensionssparandet är ett långsiktigt sparande kan mycket förändras
          under perioden, t.ex. att nya sparformer införs som kunden inte
          kan utnyttja.
        </p>
        <p xml:id="i-BqJq3Se96Sx8xhaDKZqmZd">
          Dagens situation vad gäller flyttningsrätt för pensionssparares
          kapital är inte bra varken ur marknads- eller konsumentsynpunkt.
        </p>
        <p xml:id="i-RRTwqLRbBMTRPRJzWz8qD1">
          Mina frågor till finansministern blir därför:
        </p>
        <p xml:id="i-DcN25SCKxKjb92nKhJaN1r">
          1. Hur avser finansministern garantera svenska pensionssparare
          fri flyttningsrätt?
        </p>
        <p xml:id="i-XyiduPjQRLyh5DZyZgiYY3">
          2. Hur avser finansministern möjliggöra en bättre fungerande
          marknad för pensionssparande?
        </p>
        <p xml:id="i-Gv2U1yZzaqAALghEMGUoWp">
          3. Hur avser finansministern garantera möjlighet för pensionssparare
          att flytta sina pensionsmedel utan att flyttningsavgifter blir
          hindrande?
        </p>
      </div>
    </body>
  </text>
</TEI>
