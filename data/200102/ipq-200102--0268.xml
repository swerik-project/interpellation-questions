<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0268">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0268</head>
        <author who="i-WHEJ8ymFxv9uo3uasyct2e">Wallin, Gunnel (c) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>platsbristen inom kriminalvården</topic>
        <docDate when="2002-02-19">den 19 februari</docDate>
        <status when="2002-03-05" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GP10268</external_id>
        <debate>
          <turn when="2002-03-05 21:29:22" duration="259">Justitieminister Thomas (S)</turn>
          <turn when="2002-03-05 21:33:36" duration="253">Gunnel Wallin (C)</turn>
          <turn when="2002-03-05 21:37:46" duration="246">Jeppe Johnsson (M)</turn>
          <turn when="2002-03-05 21:41:47" duration="230">Ragnwi Marcelind (Kd)</turn>
          <turn when="2002-03-05 21:45:32" duration="76">Justitieminister Thomas (S)</turn>
          <turn when="2002-03-05 21:46:44" duration="218">Gunnel Wallin (C)</turn>
          <turn when="2002-03-05 21:50:16" duration="87">Jeppe Johnsson (M)</turn>
          <turn when="2002-03-05 21:51:39" duration="164">Ragnwi Marcelind (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:268 av Gunnel Wallin (c) till justitieminister
          Thomas Bodström om platsbristen inom kriminalvården
        </IPQ_title>
      </div>
      <div type="IPQuestionBody">
        <p xml:id="i-A7qSJ8xq6KqwYzjQQYHz6y">
          Möjligheten att placera de som döms till sluten kriminalvård,
          fängelse, är mycket bekymmersam. Platsbristen blir alltmer påtaglig.
          Anstalterna har fått direktiv från ledningen att överbelägga till
          110 % för att bereda fler platser. Sjukrum, besöksrum, undervisningsutrymme,
          allt måste tas i anspråk. Det kan även bli aktuellt med två interner
          i varje cell. De som finns på sluten anstalt är ofta dömda med
          långa straff, många har psykiska problem, en hög andel är missbrukare.
          Detta medför naturligtvis ytterligare svårigheter med placeringarna.
        </p>
        <p xml:id="i-CsoYSkgW2xZ5W1ydP3aiWp">
          Mot bakgrund av att ca 60 % av dem som döms till fängelse tidigare
          har suttit i fängelse minst en gång måste målsättningen med kriminalvårdens
          verksamhet vara att de intagna inte ska återfalla i brott. För
          att uppnå detta mål krävs en mängd åtgärder. En utgångspunkt måste
          vara att den intagne direkt när verkställigheten påbörjas får
          möjlighet att förbereda "livet utanför murarna": en laglydig tillvaro
          utanför anstalten. De intagna måste få alla möjligheter till att
          utveckla det personliga ansvaret. En viktig del i att undvika
          återfall är att ge de intagna stöd och hjälp samt att erbjuda
          behandling. Fungerande brotts- och missbruksrelaterade program
          ska finnas vid anstalter, häkten och inom frivården. Dagens kritiska
          situation när det gäller platsbristen inom kriminalvården omöjliggör
          dock detta.
        </p>
        <p xml:id="i-BMuDwyGTDmDeHWiRZDPxaN">
          Programverksamhetens innehåll måste följaktligen utformas efter
          de dömdas enskilda behov. Individuella vårdplaner är ett måste.
          För att programverksamheten ska vara framgångsrik krävs dock tillgång
          till kompetent och engagerad personal som dels kan handleda annan
          personal som leder program, dels kan utveckla kvalificerade behandlingsprogram.
          Arbetsmiljösituationen för personalen inom kriminalvården försämras
          dock hela tiden och detta medför en alltför stor personalomsättning
          och följaktligen en stor förlust i kunnande.
        </p>
        <p xml:id="i-Ft4nK7fwwqpU3PmtEoUzcs">
          Mot denna bakgrund vill jag fråga justitieministern följande:
        </p>
        <p xml:id="i-UDSCQvY4togovtUw3YYcs3">
          1. Vilka långsiktiga åtgärder avser ministern att vidta för att
          förbättra situationen inom den slutna kriminalvården?
        </p>
        <p xml:id="i-PQgeVpjqFXAbeBsn9LVhXa">
          2. Vilka åtgärder avser ministern att vidta för att förbättra
          personalförsörjningen inom kriminalvården?
        </p>
      </div>
    </body>
  </text>
</TEI>
