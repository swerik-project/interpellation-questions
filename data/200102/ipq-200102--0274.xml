<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0274">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0274</head>
        <author who="i-Gcjbk3nJyjWXPaa2dm3MFR">Jonsson, Elver (fp) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>vägsituationen i Västra Götaland/Dalsland</topic>
        <docDate when="2002-02-21">den 21 februari</docDate>
        <status when="2002-03-05" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10274</external_id>
        <debate>
          <turn when="2002-03-05 20:13:18" duration="167">Näringsminister Björn (S)</turn>
          <turn when="2002-03-05 20:16:00" duration="242">Elver Jonsson (Fp)</turn>
          <turn when="2002-03-05 20:19:56" duration="256">Kent Olsson (M)</turn>
          <turn when="2002-03-05 20:24:09" duration="126">Monica Green (S)</turn>
          <turn when="2002-03-05 20:26:12" duration="161">Näringsminister Björn (S)</turn>
          <turn when="2002-03-05 20:28:50" duration="229">Elver Jonsson (Fp)</turn>
          <turn when="2002-03-05 20:32:35" duration="134">Kent Olsson (M)</turn>
          <turn when="2002-03-05 20:34:45" duration="118">Monica Green (S)</turn>
          <turn when="2002-03-05 20:36:38" duration="251">Näringsminister Björn (S)</turn>
          <turn when="2002-03-05 20:40:45" duration="118">Elver Jonsson (Fp)</turn>
          <turn when="2002-03-05 20:42:39" duration="142">Näringsminister Björn (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:274 av Elver Jonsson (fp) till näringsminister
          Björn Rosengren om vägsituationen i Västra Götaland/Dalsland
        </IPQ_title>
      </div>
      <div type="IPQuestionBody">
        <p xml:id="i-SFHbfzmKDHmSzZwqnWSZh1">
          Under hösten 2001 debatterade och beslutade riksdagen om regeringens
          infrastrukturproposition, två år senare än väntat. När propositionen
          lades fram hävdades det att stora pengar satsas. Det sades av
          regeringsföreträdare vara den största satsningen någonsin.
        </p>
        <p xml:id="i-Ekezds96rPyuJbCkBEf2gP">
          Från många håll har denna uppblåsta proposition ifrågasatts,
          och det med all rätt. Planperioden skulle nu vara tolv år och
          inte som tidigare tio år. Fördelningen mellan vägar och järnvägar
          hade en kraftig slagsida till vägarnas nackdel. Propositionen
          är dessutom förhållandevis baktung då relativt lite pengar anslås
          i närtid dvs. för detta och nästa år. Det är därför angeläget
          att satsningar på framför allt drift och underhåll kan göras i
          närtid eftersom behoven är stora.
        </p>
        <p xml:id="i-CkVEgmeHeciazNuU7ioWVe">
          Att propositionen är ihålig bekräftas också av vägansvariga inom
          t.ex. Västra Götalands region som menar att fem ytterst angelägna
          projekt kan endast garanteras att färdigställas under planperioden.
          De aktuella vägarna är RV 40, RV 44, RV 45, E 6 och E 20. E 6
          kommer nog att kunna bli färdig men det är tveksamt för de övriga
          vägarna. Detta är ytterst olyckligt då de övriga vägarna i dag
          kännetecknas av för låg standard, hög belastning och många olyckor.
          Speciellt RV 44 och delar av E 20 är hårt olycksdrabbade.
        </p>
        <p xml:id="i-EGoKBb6KkoECJv2gTohvvd">
          Landskapet Dalsland som ingår i Västra Götalands län är kanske
          ett av Sveriges mest eftersatta landskap på vägsidan. När denna
          interpellation skrivs i slutet av februari månad är 60 mil vägar
          avstängda i Dalsland. Detta är inte acceptabelt. De avstängda
          vägarna äventyrar såväl industrins råvaruförsörjning som transport
          av färdiga varor från industrin och detta i en landsända som redan
          är hårt drabbad av företagsnedläggelser i den vikande konjunkturens
          spår.
        </p>
        <p xml:id="i-TeiZauUVwx2evsfnTqzqk4">
          Det krävs med andra ord rejäla satsningar på vägarna i området
          så att de håller en farbar standard året om. Nollvisionsslingor
          i all ära med det krävs också betydande satsningar på tjälsäkring.
        </p>
        <p xml:id="i-VGZ5WKWDT7fmr5G1QHSyPn">
          Ett sätt att höja statusen på landskapet Dalsland vore att utse
          landskapet till "skogslän". Denna beteckning har i dag samtliga
          Norrlandslän, Dalarna och Värmland. Men enligt min uppfattning
          borde man överväga att ge delar av t.ex. Västra Götalands län
          och Smålandslänen statuts som skogslän där det är relevant.
        </p>
        <p xml:id="i-L2CRmWFup4TcN9ayenHjkg">
          Med hänvisning till det anförda skulle jag vilja ställa följande
          frågor till näringsministern.
        </p>
        <p xml:id="i-9Vjn1eAgHLs6Ytf8dx85Nd">
          1. Är näringsministern beredd att se till så att anslagen till
          drift och underhåll av vägarna i Västsverige främst i Dalsland
          blir i paritet med behoven?
        </p>
        <p xml:id="i-2pPhcxuN1MewBGo1XLqYR2">
          2. Är näringsministern beredd att klassificera att landskapet
          Dalsland får status som "skogslän"?
        </p>
      </div>
    </body>
  </text>
</TEI>
