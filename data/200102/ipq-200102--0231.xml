<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0231">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0231</head>
        <author who="i-TZ8SfvMTUwmGX9ydckup6w">Hansson, Roy (m) </author>
        <recipient who="i-4f2bAEUboRxqAf7W8Ybmzm">statsrådet Lena Sommestad </recipient>
        <topic>förbränning av fossila bränslen</topic>
        <docDate when="2002-02-05">den 5 februari</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10231</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:231 av Roy Hansson (m) till statsrådet
          Lena Sommestad om förbränning av fossila bränslen
        </IPQ_title>
      </div>
      <div type="IPQuestionBody">
        <p xml:id="i-QeyH1wk8hkMe59vpxikMgK">
          När den energipolitiska överenskommelsen mellan Socialdemokraterna,
          Centerpartiet och Vänsterpartiet presenterades 1997 sade den då
          ansvarige ministern: "möjligen kommer det att krävas en och annan
          droppe olja". Detta var inte sant. I stället har det behövts berg
          av stenkol, för förbränning i Danmark.
        </p>
        <p xml:id="i-XphoaHbdXMD5wyHzQfy8XA">
          Svensk energipolitik, eller möjligen frånvaron av en realistisk
          energipolitik, har varit en lång lidandets historia. Särskilt
          gäller detta inom kärnteknikområdet där ärenden dragits i långbänk
          och många motsägelsefulla, "oåterkalleliga" och dyrbara politiska
          beslut torgförts över tiden.
        </p>
        <p xml:id="i-63WSC1t2nKJ2uGALBsW7Ym">
          Partierna bakom uppgörelsen måste även varit fullt medvetna om
          att stängningen av Barsebäck 1 skulle innebära ett behov av ökad
          import och därmed negativ inverkan på hälsan, miljön och klimatet,
          genom det ökade behovet av att förbränna fossila bränslen.
        </p>
        <p xml:id="i-QCDqnPaGwXQyMnenFskS9N">
          Produktionen i ett block i Barsebäck motsvarar förbränning av
          tre ton stenkol i minuten, vilket ger utsläpp som motsvarar utsläppen
          från 1 000 000 personbilar.
        </p>
        <p xml:id="i-Vfz2QTruSbnxfYt4Ke1Wep">
          Vidare måste uppgörelsepartierna varit medvetna om att det inte
          skulle vara möjligt att stänga Barsebäck 2 i juli 2001, med hänsyn
          till nödvändigheten att upprätthålla säker effektbalans i södra
          Sverige.
        </p>
        <p xml:id="i-DK2FGpLZzXX96eJP1S5o5Y">
          Energiomställningsprogrammet från 1997, på totalt drygt 9 miljarder
          kronor, har som mål att på sikt få fram ett resultat på tre TWh.
          Detta motsvarar inte den förlorade produktionskapaciteten i Barsebäck,
          som är 4,6 TWh per reaktor, dvs. totalt 9,2 TWh.
        </p>
        <p xml:id="i-R2hXAujiEhjA939c7Rfnhh">
          En förutsättning för vårt välstånd är tillgången på elenergi
          till rimliga priser och med garanterad säker tillförsel.
        </p>
        <p xml:id="i-G18XKH8weFMTbPgVuufv12">
          Vad gäller priser är det naturligtvis så att konstruerad elbrist,
          utlandsberoende och samlade skatter på hissnande 30 miljarder
          kronor leder till stigande elpriser.
        </p>
        <p xml:id="i-8N4HZx93A94yQsjF8HoFGX">
          Regeringen har nyligen konstaterat att vårt importbehov kan bli
          mycket högre än vad det någonsin tidigare varit. Skulle dessutom
          en produktionsanläggning som Barsebäck 2 tas ur drift skulle elbristen
          bli mycket besvärande.
        </p>
        <p xml:id="i-Nkgz2gckB5xUM3P4fNUtno">
          En fråga som diskuteras är huruvida klimatet påverkas av ökade
          utsläpp från förbränning av fossila bränslen. Sannolikt kan alla
          vara överens om att denna påverkan inte förändras beroende på
          i vilket land förbränningen sker. När vi importerar elenergi från
          Danmark, framställt genom förbränning av kol, så har vår import
          bidragit till ökade utsläpp. Lösningen på denna fråga är att vi
          inte importerar elenergi från Danmark, Tyskland eller Polen, utan
          det bästa vi kan göra för att minska utsläppen för vår del är
          att producera elenergi utan att förbränna fossila bränslen. Detta
          gäller oavsett om det är "en och annan droppe olja" eller berg
          av kol.
        </p>
        <p xml:id="i-H5AC5WP7CKqVf3Bjqrzt36">
          När beslut om energiförsörjningen fattats tidigare, har kunskap
          funnits om begränsningar i möjligheter att överföra energi. Därmed
          har det varit klart att det inte skulle vara möjligt att upprätthålla
          en säker effektbalans. Oaktat detta har beslut fattats om avveckling
          av väl fungerade produktionsanläggningar som säkerställt just
          effektbalansen.
        </p>
        <p xml:id="i-9YVhKW2CyR8eHds2nCkvWc">
          Regeringen har även här tidigare konstaterat att förutsättningar
          för fortsatt avveckling inte finns. Det hade naturligtvis varit
          långt bättre att detta konstaterats tidigare så att kapitalförstöring
          och onödiga elimportkostnader inte uppkommit, och att försörjningsosäkerhet
          inte hade behövt råda.
        </p>
        <p xml:id="i-37XvtSdigkMFNYoPyymWu6">
          När nu kunskap finns, vilket flera betydande organisationer som
          LO, Svenskt Näringsliv och Svensk Energi framhållit, är inte förutsättningarna
          för fortsatt avveckling av kärnkraften uppfyllda förrän tidigast
          flera år framåt.
        </p>
        <p xml:id="i-TfPUo4L3EHXB4kBBAZGvx1">
          Regeringen har i skrivelsen (2001/02:22) konstaterat att det
          inte inom rimlig tidsrymd finns förutsättningar att avveckla produktionsanläggningar,
          utan att det finns behov av att ta i drift ytterligare produktionskapacitet.
          Skrivelsen anger vidare att det är viktigt att det förs en ansvarsfull
          energipolitik som på "kort och lång sikt tryggar tillgången på
          el och annan energi på villkor som är konkurrenskraftiga med omvärlden
          för att främja en god ekonomisk och social utveckling i Sverige".
        </p>
        <p xml:id="i-2yQishMKD4JVXLNpYgdhz9">
          Beslutet att stänga Barsebäck 1 var i grunden felaktigt, och
          beslutet har inneburit att vårt beroende av import ökat till betydande
          kostnader för landet. Hittills 8,5 miljarder kronor, och fram
          till 2017 lika mycket. Därtill har sårbarheten vad gäller energiförsörjning
          påtagligt ökat med uppenbar risk för betydande störningar vid
          kalla vinterdagar. Det är vidare uppenbart att beslutet att stänga
          Barsebäck 1 inneburit ett dramatiskt ökat hot mot miljön, genom
          den stora kvantitet utsläpp, som blivit följden genom nödvändigheten
          att ersätta bortfallet med förbränning av kol. Detta gäller oaktat
          att utsläppen inte skett i vårt land.
        </p>
        <p xml:id="i-QBM2vGeX5aLfqzxVXecPn7">
          Regeringen har konstaterat att tidigare beslut att stänga Barsebäck
          2 år 2001 inte varit möjligt, eftersom uppsatta förutsättningar
          inte varit uppfyllda. Vidare konstateras i regeringsskrivelsen
          att dessa förutsättningar inte kommer förändras de närmaste åren,
          varför den aviserade prövningen 2003 förefaller vara helt meningslös.
        </p>
        <p xml:id="i-HYqjUJjRmF2hqxuRSASBAG">
          Av något märkligt skäl finns i vår lagstiftning (lagen om kärnteknisk
          verksamhet [1984:3] § 6) ett förbud mot att genomföra forskning
          och utveckling inom kärnteknikområdet. Det måste väl ändå anses
          orimligt att det i vår lagstiftning finns inslag som förbjuder
          teknikutveckling?
        </p>
        <p xml:id="i-PwJky7gpW1M4o6kRMTmxW1">
          Mot bakgrund av ovanstående vill jag ställa följande frågor till
          biträdande miljöministern:
        </p>
        <p xml:id="i-T6LKLXwppg4pip1ZCJo545">
          1. Vilka åtgärder avser statsrådet att vidta vad gäller kontrollstationen
          2003 vad avser stängningen av Barsebäck?
        </p>
        <p xml:id="i-4H7DBrsosZ3tmdyt8JRdWG">
          2. Vilka åtgärder avser statsrådet att vidta för att vårt importbehov
          av stenkolsframställd elenergi minskar?
        </p>
        <p xml:id="i-RtfkP39XYtdKStt9RvCByH">
          3. Avser statsrådet att agera för att upphäva lagen som förbjuder
          forskning och utveckling inom kärnteknikområdet?
        </p>
      </div>
    </body>
  </text>
</TEI>
