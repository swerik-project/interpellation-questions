<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0462">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0462</head>
        <author who="i-R3w2cm3MQ27goG533zxfaJ">Hjertén, Lars (m) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>invandrarflickors deltagande i skolundervisning</topic>
        <docDate when="2002-04-26">den 26 april</docDate>
        <status when="2002-06-03" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GP10462</external_id>
        <debate>
          <turn when="2002-06-03 14:49:59" duration="264">Utbildningsminister Thom (S)</turn>
          <turn when="2002-06-03 14:54:19" duration="251">Lars Hjertén (M)</turn>
          <turn when="2002-06-03 14:58:26" duration="247">Utbildningsminister Thom (S)</turn>
          <turn when="2002-06-03 15:02:29" duration="263">Lars Hjertén (M)</turn>
          <turn when="2002-06-03 15:06:49" duration="191">Utbildningsminister Thom (S)</turn>
          <turn when="2002-06-03 15:09:56" duration="130">Lars Hjertén (M)</turn>
          <turn when="2002-06-03 15:12:02" duration="97">Utbildningsminister Thom (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:462 av Lars Hjertén (m) till utbildningsminister
          Thomas Östros om invandrarflickors deltagande i skolundervisning
        </IPQ_title>
      </div>
      <div type="IPQuestionBody">
        <p xml:id="i-YB2PYG73EhTCaxBkbjaGT4">
          Sverige saknar statistik över hur många som inte kan läsa eller
          skriva, men i en rapport till FN konstaterar tio svenska frivilligorganisationer,
          däribland svenska FN-förbundet, att analfabetismen är en dold
          skandal. Rapporten pekar på bristerna i den svenska jämställdheten
          och visar att det är invandrarkvinnorna som drabbas, eftersom
          pojkars skolundervisning ofta prioriteras framför flickornas i
          ursprungsländerna.
        </p>
        <p xml:id="i-RqHP4bmyfX3nCWmP4u37oN">
          I rapporten konstateras alltså att analfabetismen är en dold
          skandal. Den måste upp i ljuset och bearbetas med all den effektivitet
          som svenskt skolväsende kan uppbringa, skriver de svenska utredarna.
          Alla invandrare i Sverige har lagstadgad rättighet att delta i
          kommunernas särskilda svenskundervisning för personer med annat
          modersmål. Man är dessutom skyldig att söka upp invandrare och
          motivera dem att delta i undervisningen.
        </p>
        <p xml:id="i-Gn4Lchursf6HakbdU5eCPW">
          Många invandrarkvinnor hinner emellertid inte med att studera
          svenska, eftersom de ofta har flera barn att ta hand om och de
          blir därför kvar "vid spisen" vilket gör att den lagstadgade rättigheten
          förblir en rättighet i teorin men inte i praktiken. Den svenskundervisning
          som förekommer sker dessutom ofta i alldeles för splittrade grupper
          där analfabeter blandas med läs- och skrivkunniga, vilket gör
          att ingen pedagogik i världen kan vara framgångsrik med sådana
          förutsättningar.
        </p>
        <p xml:id="i-Q82KFLNyeBBfyiZMEKfg7t">
          Den svenska skolan ska vara likvärdig utan att vara likriktad.
          Grundskolan ska ge alla elever grundläggande kunskaper i svenska,
          engelska, matematik och samhällsorienterande ämnen, men även ämnen
          som religionskunskap och idrott och hälsa är viktiga för att ge
          alla svenska ungdomar en stabil grund för vidare studier som syftar
          till ett kommande arbete.
        </p>
        <p xml:id="i-63rCcYkEdDcLjatKjoC9Rs">
          Det finns en gemensam värdegrund som alla i skolans värld ska
          följa. Den talar om hänsyn och respekt för individen, oavsett
          vilken etnisk bakgrund, vilket kön eller vilken social ställning
          en elev har. För att känna till vilka värderingar som gäller i
          vårt samhälle och vilka kunskaper alla bör ha finns ett antal
          ämnen som innehåller just denna grund. Det är därför viktigt att
          samtliga elever får del av den utbildning skolan ger. Religionskunskapen
          ska t.ex. utformas så att alla kan delta, oavsett om man är kristen
          eller muslim, troende eller icke troende.
        </p>
        <p xml:id="i-HNCGUXFXABfA6Bjrphyffk">
          Det gäller också ämnet idrott och hälsa, även när det ingår simundervisning
          på schemalagd tid. Av olika skäl deltar vissa invandrarflickor
          inte i simundervisningen och lär sig därför inte simma. Skälet
          sägs vara att deras kultur eller tradition inte tillåter detta.
          Därför är många invandrarflickor och invandrarkvinnor inte simkunniga.
          Skolan låter detta ske utan bärande skäl. Emellertid är det just
          sådana undantag från en allmän undervisning som gör att segregationen
          i skolan och samhället ökar. Det gör också att synen på flickor
          som avvikande ges näring och att man i vissa kretsar ser ned på
          flickor som går mot strömmen och själva väljer att integreras
          i det svenska samhället.
        </p>
        <p xml:id="i-BuZyJhLCV6PEWMYahKqxtu">
          En annan följd av att skolan gör undantag för deltagande i ämnet
          idrott och hälsa är att flickor med invandrarbakgrund i dag har
          den sämsta konditionen av alla i sin åldersgrupp. Detta skapar
          problem både på kort och på lång sikt. På kort sikt minskar skolan
          integreringen och på lång sikt ökar ohälsan för den som inte motionerar
          i ungdomen. För allas välbefinnande är det därför viktigt att
          alla i skolan, pojkar såväl som flickor, deltar i den undervisning
          som är obligatorisk.
        </p>
        <p xml:id="i-59rHirp1hRYf5kEc3JRcgG">
          Vilka åtgärder avser statsrådet att vidta för att säkerställa
          att invandrarkvinnor tillförsäkras den utbildning de har rätt
          till?
        </p>
        <p xml:id="i-HgFC3RRbytVjXfvVn9fTN9">
          Vilka åtgärder avser statsrådet att vidta för att säkerställa
          invandrarflickors delaktighet i idrottsundervisningen och annan
          obligatorisk undervisning?
        </p>
        <p xml:id="i-F4FGcCmyvCb4A5KaQGepuA"></p>
      </div>
    </body>
  </text>
</TEI>
