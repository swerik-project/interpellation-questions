<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0438">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0438</head>
        <author who="i-Qa1ZufD1xJDN43bJxjLRPB">Stafilidis, Tasso (v) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>generisk substitution</topic>
        <docDate when="2002-04-26">den 26 april</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GP10438</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:438 av Tasso Stafilidis (v) till socialminister
          Lars Engqvist om generisk substitution
        </IPQ_title>
      </div>
      <div type="IPQuestionBody">
        <p xml:id="i-Q9gjdswiVNKBTGXHrgS1qy">
          Riksdagen har nyligen beslutat att införa ett nytt system för
          läkemedelsanvändningen i Sverige, s.k. generisk substitution.
          Detta innebär att Apoteket AB ska byta ut förskrivna preparat
          mot det likvärdiga preparat som har lägst pris och som finns tillgängligt
          på det enskilda apoteket. Undantaget är när läkaren på receptet
          markerat att utbyte inte får ske.
        </p>
        <p xml:id="i-FE3wmDRCsXeyEfW18NxVZ2">
          Till grund för beslutet ligger en tydlig ambition från riksdagens
          sida att uppnå en effektiv läkemedelsanvändning. De patentskyddade
          originalläkemedlen är de som dominerar den svenska läkemedelsmarknaden.
          Det är naturligt eftersom de senast framtagna läkemedlen normalt
          är bättre än de tidigare. Den enda konkurrensen som finns på originalläkemedel
          är parallellimport. Det finns därför starka skäl att underlätta
          för parallellimporten på olika sätt.
        </p>
        <p xml:id="i-AZ2LcGzYmpWzEpZnd5aQNF">
          Ett problem för de svenska parallellimportörerna som med stor
          säkerhet kommer att sprida sig från Danmark är att de tvingas
          av direktimportörerna att ta bort alla sina kännetecken från förpackningarna.
          Som en yttersta konsekvens blir förpackningarna helt vita med
          svart text @ detta är en realitet redan i dag i Danmark som en
          konsekvens av en dom från högsta domstolen. I de fall en patient
          tar flera läkemedel finns då en förväxlingsrisk. Om det är äldre
          människor med många läkemedel blir förväxlingsrisken betydande.
        </p>
        <p xml:id="i-PzvAJ8Rqg91HoYAGL8KEZK">
          I Norge har läkemedelsverket ändrat sitt tidigare beslut att
          tillåta vita förpackningar med svart text och förbjudit det med
          hänvisning till att fler läkemedel kommer att få denna utformning
          genom parallellimport på norska läkemedelsmarknaden.
        </p>
        <p xml:id="i-QzyW4s9x7GvQ29nsgSdGhR">
          Det norska läkemedelsverket hänvisar i sitt beslut till risken
          för felanvändning och förväxling hos enskilda patienter. Att många
          människor använder flera läkemedel samtidigt. Att parallellimporterade
          läkemedel ofta används av äldre och att risken för en felaktig
          användning är störst i denna grupp.
        </p>
        <p xml:id="i-HAvqELkYNwVNnUhjcf76hj">
          Eftersom generisk substitution införs i Sverige den 1 oktober
          2002 innebär detta att parallellimporterade läkemedelsförpackningar
          kommer att öka i omfattning och att riskerna ökar avsevärt för
          människor, framför allt för äldre människor, med många olika läkemedel.
          Men i Sverige, med mångdubbelt högre andel parallellimport, har
          Läkemedelsverket valt att inte agera.
        </p>
        <p xml:id="i-4SkPnyD2so1dsWMYiEizX6">
          Den förväxling av läkemedel som kommer att ske efter den 1 oktober
          2002 kommer att orsaka parallellimportörerna av läkemedel och
          parallellimport som företeelse en betydande badwill. Jag är intresserad
          av att parallellimporten får verka med goda förutsättningar eftersom
          det sänker läkemedelskostnaderna i Sverige.
        </p>
        <p xml:id="i-NYGxBWCwe3BVjdTyrmD1Bx">
          Men betydligt viktigare är patientperspektivet. Läkemedelskonsumenternas
          intressen måste absolut sättas främst när reglerna fastställs
          på den svenska läkemedelsmarknaden. Det kan inte vara rimligt
          att patientsäkerheten eftersätts på olika läkemedel för att multinationella
          läkemedelsbolag försöker förbjuda parallellimportörer att använda
          något annat än vita förpackningar med svart text.
        </p>
        <p xml:id="i-2dzzDHLasu2A4ZUU7z46JH">
          Mot den här bakgrunden vill jag ställa följande frågor till Lars
          Engqvist:
        </p>
        <p xml:id="i-8emeaMCtytie3opMotnpFu">
          1. Vilka åtgärder är socialministern beredd att vidta för en
          översyn som avser förpackningsdesign på läkemedel vilket är nödvändigt
          för att minimera riskerna för felanvändning?
        </p>
        <p xml:id="i-QTPJdUF77agqWJtcQqVFjH">
          2. Vilka åtgärder har vidtagits med anledning av socialministerns
          svar på min fråga 2001/02:695?
        </p>
      </div>
    </body>
  </text>
</TEI>
