<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0258">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0258</head>
        <author who="i-17NC28Tx5CZ5mzwYAUHKqv">Green, Monica (s) </author>
        <recipient who="i-5CGPntyQKYyZVCsCYHPNrm">statsrådet Ingela Thalén </recipient>
        <topic>barnen i Östersjöområdet</topic>
        <docDate when="2002-02-11">den 11 februari</docDate>
        <status when="2002-03-05" byWhom="statsrådet Ingela Thalén " byWhomId="i-5CGPntyQKYyZVCsCYHPNrm" status="answered">besvarad</status>
        <external_id source="rdwebb">GP10258</external_id>
        <debate>
          <turn when="2002-03-05 14:01:19" duration="280">Statsråd Ingela Thalén (S)</turn>
          <turn when="2002-03-05 14:05:56" duration="129">Monica Green (S)</turn>
          <turn when="2002-03-05 14:08:01" duration="130">Statsråd Ingela Thalén (S)</turn>
          <turn when="2002-03-05 14:10:08" duration="135">Monica Green (S)</turn>
          <turn when="2002-03-05 14:12:19" duration="146">Statsråd Ingela Thalén (S)</turn>
          <turn when="2002-03-05 14:14:42" duration="51">Monica Green (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:258 av Monica Green (s) till statsrådet
          Ingela Thalén om barnen i Östersjöområdet
        </IPQ_title>
      </div>
      <div type="IPQuestionBody">
        <p xml:id="i-GuVe6q1jS6Aat9fR1CAb3P">
          Ekonomisk utveckling och samarbete med länderna kring Östersjön
          har sedan början av 90-talet varit några av ledorden för svensk
          Östersjöpolitik. Med en god ekonomisk utveckling kommer möjligheterna
          för dessa länder att förvandlas till välfärdsstater att öka. Samtidigt
          kan vi se att de sociala frågorna @ än så länge @ inte varit så
          högt prioriterade som de borde. Den ekonomiska omställningen och
          den demokratiseringsprocess som genomförts under det senaste decenniet
          har inte i tillräcklig grad åtföljts av uppbyggandet av nya sociala
          skyddsnät, något som särskilt drabbat barnen.
        </p>
        <p xml:id="i-HgjuvtMBVCzf5HAAX6QCJ9">
          Den sociala situationen för många barn i Polen, de baltiska staterna
          och i övriga delar av det som tidigare utgjorde Sovjetunionen
          och dess nära allierade, är på många håll katastrofal. Tiotusentals
          barn lever på gatan i dessa länder. För att överleva vardagen
          tvingas många av barnen att sälja sig sexuellt. För att glömma
          vardagen använder sig många av barnen av droger. Ibland är barnen
          ensamma, ibland har de skrupellösa vuxna bakom sig som inte drar
          sig för att utnyttja misären.
        </p>
        <p xml:id="i-XbUq2k48q5gvupynGERfdB">
          Exemplet om 9-åriga Marinella från Bukarest som sålde sexuella
          tjänster bakom järnvägsstationen för 5 kr är ett av flera tragiska
          fall. Polisen kunde inte göra någonting. En tid senare försvann
          hon. Sedan dess vet ingen var hon är. Detta är den värsta sortens
          utnyttjande. Köparna är landsmän som skulle föredra en vuxen kvinna,
          men som inte har råd. Men köparna är också svenskar, engelsmän
          och holländare. Hennes situation liknar den som många andra barn
          från de forna kommunistiska staterna i Östeuropa är utsatta för.
          När den hårt styrande planekonomin ersattes av en i många fall
          otyglad marknadsekonomi ledde det till enorma klyftor mellan fattiga
          och rika. Det gamla kommunistiska sociala skyddsnätet vittrade
          sönder och många lämnades åt sitt öde. Men än värre är att bristen
          på kunskap och intresset för barnens situation varit så liten.
        </p>
        <p xml:id="i-9Ue99A1zKrC2T5LS43xThP">
          Barnen är ofta bortglömda och övergivna av samhället. I Lettland
          räknar man med att ca 15 000 barn lever på gatan. Situationen
          är liknande i andra länder i Östersjöregionen. Som exempel kan
          nämnas att av de två miljoner barn som bor i Moskva är 250 000
          11@18-åringar som är eller riskerar att bli gatubarn. Det finns
          också en bild av ett tilltagande våld med barn och ungdomar inblandade.
          Ungdomar som arresteras på gatan eller andra offentliga platser
          är inte sällan påverkade av droger och det är inte helt ovanligt
          att de blir diagnostiserade som kroniska alkoholister. Många barn-
          och ungdomsorganisationer har slagit larm om misshandel och övergrepp
          som driver barnen ifrån sina hem till ett liv som missbrukande
          och kriminella gatubarn. Unga Örnars systerorganisationer i Lettland
          och Litauen bekräftar denna bild. Tyvärr bekräftas också bilden
          nyligen av missförhållandena på den svenska flyktingslussen i
          Carlslund dit barn från forna Sovjetunionen har börjat komma.
          Barn som rymt från barnhem och som levt som gatubarn, ibland i
          flera år.
        </p>
        <p xml:id="i-JaXyK1BmL1mdSdkthGHtce">
          Sverige har i olika projekt stött informationsinsatser riktade
          till barn och ungdomar i Öst- och Centraleuropa och nuvarande
          Ryssland. Bl.a. har Sverige som en av staterna som ingår i Östersjöstaternas
          råd beslutat om att införa ett nytt barnsekretariat som stärker
          insatserna mot sexuell exploatering av barn i Östersjöregionen.
          Sverige har också givit stöd till förebyggande och rehabiliterande
          insatser vad gäller det ökade bruket av tobak, alkohol och narkotika.
          Dessutom har Sverige varit med att ta fram en handlingsplan för
          att hejda den explosionsartade hiv/aidsspridningen i området.
        </p>
        <p xml:id="i-CjE44MXbA2W4FxRh7uPyou">
          De ansträngningar som görs av Sverige för att förbättra situationen
          för ungdomar och barn i Östeuropa är mycket viktiga. Handlingskraft
          är vad dessa barn främst behöver.
        </p>
        <p xml:id="i-6KmnKaRobw3Xwxe5vP5tr6">
          FN:s konvention om barnets rättigheter eller barnkonventionen
          som den ofta kallas, antogs av FN:s generalförsamling den 20 november
          1989. Barnkonventionen innebär en ny epok i arbetet med barns
          och ungas villkor. Det är första gången barns egna mänskliga rättigheter
          formuleras i ett internationellt bindande avtal. Barnkonventionen
          uttrycker världssamfundets samlade syn på barn och ger därmed
          alla länder ett gemensamt språk och ett gemensamt mål.
        </p>
        <p xml:id="i-3XDjW5RMnpB2oeoNK6NNd8">
          Konventionen utgår ifrån att barndomen har ett värde i sig och
          att barn är en utsatt grupp i samhället med särskilda behov av
          omvårdnad och skydd som också innefattar ett rättsligt skydd.
          Konventionen tillerkänner barn grundläggande medborgerliga, politiska,
          ekonomiska, sociala och kulturella rättigheter och bygger på fyra
          viktiga principer:
        </p>
        <p xml:id="i-A2FY6JGZf1pCsLBLe1xQip">
          Med barnkonventionen i beaktande, och med vetskap om de eländiga
          förhållanden som många barn lever under, är det viktigt att Sverige
          i sitt fortsatta samarbete inom Östersjöregionen fortsätter att
          agera. Vi måste öka våra ansträngningar och intensifiera vårt
          arbete på ett långsiktigt och målmedvetet sätt för att förbättra
          den sociala situationen för barnen i området.
        </p>
        <p xml:id="i-8NS8zRMCt5Ka6fMa578w7">
          Med detta som bakgrund vill jag fråga ministern vilka ytterligare
          åtgärder ministern tänker ta för att stödja barnen i Östersjöregionen.
        </p>
      </div>
    </body>
  </text>
</TEI>
