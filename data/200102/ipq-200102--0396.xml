<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0396">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0396</head>
        <author who="i-JgAPAiHdvzK5HuijuTHC7L">Gardos, Petra (m) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>miljöbalken</topic>
        <docDate when="2002-04-19">den 19 april</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GP10396</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:396 av Petra Gardos (m) till miljöminister
          Kjell Larsson om miljöbalken
        </IPQ_title>
      </div>
      <div type="IPQuestionBody">
        <p xml:id="i-EP9MK4HKy9u9e8nEWLBBrd">
          Mor och dotter skulle starta en Bo-på-lantgård-verksamhet. Företaget
          heter Huset Bror August. Eftersom de ville veta vad som fordrades
          för att starta denna verksamhet så vände de sig till berörda myndigheter
          och branschorganisationer för att få, vad de trodde, korrekta
          svar. De gjorde allt de blivit upplysta om att göra. En tid senare
          fick de ett nyhetsbrev från sin branschorganisation där de uppmanades
          att inte glömma anmälningsplikten enligt miljöbalken. De tog då
          kontakt med miljö- och hälsoskyddskontoret i kommunen. Personal
          från detta kontor kom ut för en inspektion, fann inget anmärkningsvärt,
          men påtalade att det kommer att påföras en miljösanktionsavgift
          eftersom de inte anmält sin verksamhet i tid. Sanktionsavgiften
          kom att uppgå till 12 % av företagets omsättning.
        </p>
        <p xml:id="i-RX9hWcr8RuKsd8RF8tUmw2">
          Det kan inte vara rimligt att 12 % av ett företags omsättning
          går till miljösanktionsavgift!
        </p>
        <p xml:id="i-UKPP53G3RjQCf75GHMvswG">
          Detta är bara ett exempel av många där företag straffas hårt
          för att de brutit mot miljöbalken utan att på förhand ha haft
          vetskap om att de gjort något fel. Det är, enligt min mening,
          helt orimligt att kräva av en nyföretagare att denne sätter sig
          in i alla de tusentals regler som finns. Speciellt gäller detta
          nya och för gemene man okända regler som dem som finns i miljöbalken.
          Enligt miljöbalken finns det inte heller någon möjlighet till
          rättelse.
        </p>
        <p xml:id="i-HURbPBR5zDgmFTyzBc4C3h">
          Det finns många fler exempel på verksamheter som har fått miljösanktionsavgifter.
          Detta trots att de vinnlagt sig om att följa alla regler en företagare
          måste följa. Det är företag som inte i realiteten betett sig miljöovänligt,
          utan enbart underlåtit att skicka in ett papper till miljökontoret.
          Detta gäller för övrigt inte endast företag, utan i stor utsträckning
          även kommuner och annan offentlig verksamhet.
        </p>
        <p xml:id="i-FNqjC2CqpmC78YCfdQWsFQ">
          1. Vad avser miljöministern att vidta för åtgärder för att inte
          seriösa småföretagare ska riskera hela sitt företag på grund av
          miljöbalkens kompromisslösa konstruktion?
        </p>
        <p xml:id="i-MX9kgEVn1LxN1c5six4gfK">
          2. När avser miljöministern lägga fram förslag till förändringar
          i miljöbalken som skiljer på verkliga miljöbrott och administrativa
          förseelser?
        </p>
      </div>
    </body>
  </text>
</TEI>
