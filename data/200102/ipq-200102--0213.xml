<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0213">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0213</head>
        <author who="i-DMGKRcZKJjLDnd1Mozdje8">Sköld Jansson, Camilla (v) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>ansvar vid företagsnedläggelse</topic>
        <docDate when="2002-01-28">den 28 januari</docDate>
        <status when="2002-02-07" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GP10213</external_id>
        <debate>
          <turn when="2002-02-07 12:45:52" duration="244">Camilla Sköld Jansson (V)</turn>
          <turn when="2002-02-07 12:49:53" duration="252">Elver Jonsson (Fp)</turn>
          <turn when="2002-02-07 12:54:01" duration="254">Näringsminister Björn (S)</turn>
          <turn when="2002-02-07 12:58:11" duration="172">Camilla Sköld Jansson (V)</turn>
          <turn when="2002-02-07 13:01:00" duration="133">Elver Jonsson (Fp)</turn>
          <turn when="2002-02-07 13:03:10" duration="211">Näringsminister Björn (S)</turn>
          <turn when="2002-02-07 13:06:38" duration="134">Camilla Sköld Jansson (V)</turn>
          <turn when="2002-02-07 13:08:48" duration="174">Näringsminister Björn (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:213 av Camilla Sköld Jansson (v) till
          näringsminister Björn Rosengren om ansvar vid företagsnedläggelse
        </IPQ_title>
      </div>
      <div type="IPQuestionBody">
        <p xml:id="i-BLRQDKvH1rynasdSg5mtLz">
          På senare tid har vi fått ta del av flera exempel på storföretag
          som beslutat flytta produktion till låglöneländer och lägga ned
          vinstgivande verksamhet i Sverige. Det är en utveckling som i
          många fall knappast kan beskrivas som ett resultat av en positiv
          strukturomvandling. I stället är det kortsiktiga vinstintressen
          och bristande socialt ansvar som är kännetecknande.
        </p>
        <p xml:id="i-UYDuEc6EQQZU3j7PHGjVkY">
          Samhället, inte minst regering och riksdag, måste ta sitt ansvar.
          För det fordras en sammanhållen politik som syftar till att understödja
          ett omvandlingstryck i näringslivet där teknik- och produktutveckling
          är drivkrafterna i stället för kortsiktighet, lönedumpning och
          bristande socialt ansvar.
        </p>
        <p xml:id="i-H4iVr4hBpYAvKatLpXYa1C">
          En aktiv arbetsmarknadspolitik, omställningsförsäkringar, kompetensutveckling
          etc. är viktiga inslag i en sådan politik, men det är inte tillräckligt.
          Företagens ansvar och skyldighet gentemot sina anställda och den
          ort/region man verkar i måste förstärkas. Storföretagen måste
          ta ekonomiskt och socialt ansvar för sina beslut. Samhällets och
          de anställdas makt och inflytande måste ökas.
        </p>
        <p xml:id="i-NdY9ssudtB9espteBXsNFC">
          En annan aspekt av företagsflytt/nedläggningar handlar om att
          storföretag spelar ut regioner och länder mot varandra och lämpar
          över kostnader på skattebetalarna. I Gislaved lägger Continental
          ned sin produktion av däck samtidigt som man ökar produktionen
          i sin portugisiska anläggning. Enligt uppgift har Continental
          sökt och beviljats stöd med 184 miljoner kronor för detta från
          EU-kommissionen. Med andra ord är de anställda på Continental
          i Gislaved med och betalar en medlemsavgift till EU där pengarna
          sedan går till att flytta deras arbetstillfällen till annat EU-land.
          Regionalpolitiskt stöd ska självfallet syfta till omfördelning
          och utveckling av regioner genom nyskapande och inte till att
          mjölka skattebetalarna på pengar för att flytta befintlig produktion.
        </p>
        <p xml:id="i-PwzfrXDComFudRX2gsqxvK">
          Med anledning av ovanstående vill jag fråga:
        </p>
        <p xml:id="i-4r9wnW1V8bMB94w279dW6H">
          1. Avser statsrådet ta några initiativ för att förstärka skyldigheten
          för stora företag att ta ekonomiskt och socialt ansvar?
        </p>
        <p xml:id="i-GZouMnNyWbG4grRU9PuHtc">
          2. Avser statsrådet ta några initiativ för att stärka samhällets
          och de anställdas makt och inflytande vid stora företags beslut
          om nedläggelse/flytt?
        </p>
        <p xml:id="i-FiNnkp7e5JcDTt6qhaczUT">
          3. Är statsrådet beredd att verka för att EU-bidrag fortsättningsvis
          inte ska kunna användas till att flytta befintlig verksamhet mellan
          olika regioner och länder?
        </p>
      </div>
    </body>
  </text>
</TEI>
