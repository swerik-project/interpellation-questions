<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0384">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0384</head>
        <author who="i-KFLLBh5CxVpZkUZaHy3pAz">Gennser, Margit (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>förmånsbeskattning</topic>
        <docDate when="2002-04-18">den 18 april</docDate>
        <status when="2002-05-21" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GP10384</external_id>
        <debate>
          <turn when="2002-05-21 19:24:16" duration="140">Finansminister Bosse Rin (S)</turn>
          <turn when="2002-05-21 19:26:31" duration="255">Margit Gennser (M)</turn>
          <turn when="2002-05-21 19:30:41" duration="146">Finansminister Bosse Rin (S)</turn>
          <turn when="2002-05-21 19:33:01" duration="120">Margit Gennser (M)</turn>
          <turn when="2002-05-21 19:34:55" duration="84">Finansminister Bosse Rin (S)</turn>
          <turn when="2002-05-21 19:36:16" duration="43">Margit Gennser (M)</turn>
          <turn when="2002-05-21 19:36:56" duration="49">Finansminister Bosse Rin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:384 av Margit Gennser (m) till finansminister
          Bosse Ringholm om förmånsbeskattning
        </IPQ_title>
      </div>
      <div type="IPQuestionBody">
        <p xml:id="i-6BGXvYsQnLd37KhXVA6jZt">
          Skattemyndigheterna har i dagarna inlett en kontroll av huruvida
          användningen av mobiltelefoner som tillhandahålls av arbetsgivaren
          även används för privat bruk.
        </p>
        <p xml:id="i-3efqaKHNjjJkwrFvFg56bc">
          Initiativet har säkerligen tagits av skattemyndigheterna i allra
          bästa syfte, att öka statens och kommunernas skatteintäkter. Men
          ur ett mer överordnat perspektiv är antagligen denna typ av byråkratiska
          åtgärder okloka. Arbetslivet fungerar på ett helt annat sätt i
          dag än för 10@20 år sedan. Arbetstiderna är betydligt mer flexibla
          och arbetsuppgifter sköts ofta utanför det som formellt räknas
          som "normal" arbetstid. Detta leder i sin tur till att gränsen
          mellan s.k. privata samtal och företagssamtal blir betydligt mer
          flytande. Ett s.k. privat samtal kan exempelvis vara nödvändigt
          för att över huvud taget kunna fullgöra hastigt påkomna arbetsuppgifter.
          Skattemyndigheternas initiativ att vilja förmånsbeskatta eventuellt
          privat bruk av mobiltelefoner minskar den flexibilitet i arbetslivet
          som svenskt näringsliv och också svensk förvaltning behöver med
          tanke bl.a. på den höga förvärvsfrekvensen inte minst hos barnfamiljerna.
        </p>
        <p xml:id="i-A2tyF8GwRueYMkdCqvxk4L">
          Vi alla önskar att det ska gå bra för Sverige med lönsamma företag
          och god tillväxt för vårt land. Ett gott tillväxtklimat kan skadas
          genom många och "klåfingriga" kontrollåtgärder av myndigheter,
          dessutom med eventuella påföljder i form av icke väntad beskattning
          och straffavgifter. Det är inte okänt att det är klart negativt
          för arbetsklimat, effektivitet, initiativförmåga m.m. att underminera
          människors motivation, när det gäller att göra ett bra jobb. Det
          blir tyvärr effekten av skattemyndigheternas senaste kontrollinitiativ.
          Finansministern får inte @ vilket är synd i det här fallet @ ägna
          sig åt ministerstyre och kan således inte göra det mest naturliga,
          direkt avstyra den nya skattegranskningen. Däremot kan finansministern
          se till att skattelagstiftningen inte ger utrymme för den föreslagna
          granskningen och förmånsbeskattningen vad gäller mobiltelefoner.
        </p>
        <p xml:id="i-TtQwv8U51x6RcJRSKtzd8r">
          Avser finansministern att göra en översyn av gällande lagstiftning
          och komma med förslag som förhindrar den här typen av granskning?
        </p>
      </div>
    </body>
  </text>
</TEI>
