<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0415">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0415</head>
        <author who="i-mN8mVTBvBYjtHLNThWLo4">Larsson, Kalle (v) </author>
        <recipient who="i-3kVCtR7mCK6mW2F6oaBMR5">statsminister Göran Persson </recipient>
        <topic>Kritik mot Sverige från FN:s kommitté för de mänskliga rättigheterna</topic>
        <docDate when="2002-04-24">den 25 april</docDate>
        <status when="2002-05-13" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GP10415</external_id>
        <debate>
          <turn when="2002-05-13 12:48:45" duration="353">Statsråd Mona Sahlin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:415 av Kalle Larsson (v) till statsminister
          Göran Persson om kritik mot Sverige från FN:s kommitté för de
          mänskliga rättigheterna
        </IPQ_title>
      </div>
      <div type="IPQuestionBody">
        <p xml:id="i-Ma2iaY2LTaVsvehB1HP9Ar">
          I början av april lämnade FN:s kommitté för de mänskliga rättigheterna
          sin rapport angående tillståndet i Sverige vad gäller dessa frågor.
          Det kan konstateras att vi inte kommit så långt som vi vanligtvis
          vill göra gällande. På inte mindre än 13 punkter är kritiken skarp
          men detta till trots har rapporten inte lett till någon debatt.
        </p>
        <p xml:id="i-SxCmbCeHcTJRnuQVTUeRrn">
          Ett område där kommittén är mycket oroad över tillståndet i Sverige
          är området rasism och främlingsfientlighet. Efter de katastrofala
          valen i Danmark och nu Frankrike anser jag att det snabbt måste
          vidtas åtgärder för att möta den kritik som framkommer i rapporten.
          Inte minst för att skydda oss mot en ännu värre utveckling.
        </p>
        <p xml:id="i-MqVRbHY6optxAQ8UNNbeeh">
          Kommittén tar i sin rapport upp frågan om diskriminering av personer
          med utländsk bakgrund i arbetslivet. Man är också oroad över den
          information som kommit kommittén till handa avseende demonstrationer
          med främlingsfientliga förtecken. Kommittén konstaterar också
          att det finns en betydande diskriminering av personer med utländsk
          härkomst när det gäller tillgången till offentliga platser så
          som restauranger och nöjesställen.
        </p>
        <p xml:id="i-BcuHkdNAuu5i88MvHD1VTV">
          Kommittén är mycket oroad över den ökade nynazistiska verksamheten
          och då inte minst produktion och distribution av s.k. vitmaktmusik.
          Det är sedan länge känt att Sverige är en av de största distributörerna
          när det gäller denna typ av rasistisk propaganda. Kommittén rekommenderar
          Sverige att vidta åtgärder och se över sin attityd och lagstiftning
          när det gäller nynazistisk propaganda och inte minst produktion
          och distribution av vitmaktmusik.
        </p>
        <p xml:id="i-NfwhZRoBbed72hagJyMmRp">
          Mina frågor till statsministern blir således följande:
        </p>
        <p xml:id="i-DqphPrCQ1EBNHSpjjQasrJ">
          1. Avser statsministern att vidta några åtgärder för att avskaffa
          diskriminering av personer med utländsk bakgrund på arbetsmarknaden?
        </p>
        <p xml:id="i-Mnr9kf6oJuBpBfndB18ydC">
          2. Avser statsministern att vidta åtgärder för att avskaffa diskrimineringen
          av personer med utländsk bakgrund när det gäller tillträde till
          nöjesliv och övriga offentliga lokaler?
        </p>
        <p xml:id="i-SzUFpimat4SBGv1D3F6SCj">
          3. Avser statsministern att vidta åtgärder när det gäller produktion
          och distribution av s.k. vitmaktmusik?
        </p>
        <p xml:id="i-6v6DePho2riuGdU33knP2U">
          4. Avser statsministern att vidta åtgärder när det gäller de
          framväxande nynazistiska och främlingsfientliga krafterna i Sverige?
        </p>
      </div>
    </body>
  </text>
</TEI>
