<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0110">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0110</head>
        <author who="i-KktUCXax2JFL3tqFqQN9oq">Sellén, Birgitta (c) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>infrastrukturen i Sundsvallstrakten</topic>
        <docDate when="2001-11-27">den 27 november</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GP10110</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:110 av Birgitta Sellén (c) till näringsminister
          Björn Rosengren om infrastrukturen i Sundsvallstrakten
        </IPQ_title>
      </div>
      <div type="IPQuestionBody">
        <p xml:id="i-ARf2FaKJKzHWm9966E4tLT">
          I infrastrukturpropositionen finns resurser avsatt för att bygga
          ny E 4 söder om Sundsvall.
        </p>
        <p xml:id="i-UqCf8bS7EExo7AKsTcD1Ej">
          Likaledes finns järnvägen i Västernorrland med i propositionen.
          Det är efterlängtade pengar till dessa om- och nybyggnationer.
          Det är frågor som engagerat många människor och det har debatterats
          under några årtionden. Oändligt många spaltmetrar har det skrivits
          om detta i medierna.
        </p>
        <p xml:id="i-E1LQFY1GS6G7uNHvrUnhpM">
          Hur E 4 ska byggas finns det flera olika förslag till som nu
          debatteras flitigt i Sundsvall. Det finns många olika aspekter
          på vilket alternativ som är det bästa. När stora projekt ska verkställas
          så gäller det att uppmärksamma riksintressen i all samhällsplanering.
          Det gäller att hitta det alternativ som på lämpligast sätt främjar
          en långsiktig hushållning med marken, vattnet och den fysiska
          miljön.
        </p>
        <p xml:id="i-VNPuyKiZArZ2tP9aamWA1S">
          Vid storskaliga förändringar, som t.ex. nya vägar, järnvägar,
          golfbanor eller skogsplanteringar ska hänsyn också tas till äldre
          strukturer i landskapet så att de inte skadas av det nya. Det
          innebär att områden med stora kulturvärden ska, så långt det är
          möjligt, skyddas. I kulturminneslagen står "Det är en nationell
          angelägenhet att skydda och vårda vår kulturmiljö".
        </p>
        <p xml:id="i-D52baDDbHMkYGy1uHxjmdM">
          Söder om Sundsvall finns det bl.a. ett stort fornminne från gammal
          bebyggelse. Ett forntida gravfält finns där. Det är av stort värde
          för bygdens historia och även för länets, och bör därför skyddas.
        </p>
        <p xml:id="i-RuaWBF34dB1JDUmaPM1z5H">
          Riksantikvarien säger angående riksintressen: Ett område av riksintresse
          är en kulturmiljö som är unik eller speciell i en region, riket
          eller internationellt sett. Riksintressena ska representera hela
          landets historia allt från förhistorisk tid fram till nutid.
        </p>
        <p xml:id="i-3nufhxfNQHn7rwSsfibtTe">
          Riksantikvarieämbetet har i samband med infrastrukturpropositionen
          anmält sitt intresse för att undersöka några områden där man planerar
          stora vägprojekt, bl.a. norr om Uppsala, Tanum och Tåkern-Omberg.
          Trakten söder om Sundsvall bör också bevakas av riksantikvarien.
        </p>
        <p xml:id="i-EgMnmUySJzaFPvSHgRAMy5">
          I det aktuella området finns också ett förslag till E 4:ans nya
          dragning över en grundvvattentäkt, som förser stora delar av sundsvallsborna
          med vatten av mycket hög kvalitet. Av den anledningen vill jag
          peka på de ramdirektiv för vatten som trädde i kraft den 21 december
          2000. Där står: Transportsektorns fysiska och kemiska påverkan
          på yt- och grundvatten är en fråga som kan komma att behandlas.
        </p>
        <p xml:id="i-LgKZtioTDVvzwnKUjWjB7Z">
          I miljöbalken kan man läsa många förskrifter som gäller vid nybyggnation
          av exempelvis motorvägar och motortrafikleder. Där står att regeringen
          ska pröva tillåtligheten och får tillåta en verksamhet endast
          om kommunfullmäktige har tillstyrkt detta. Det kommunala vetot
          gäller dock inte vid vattenverksamhet eller trafikanläggningar.
        </p>
        <p xml:id="i-SRm2JF9WmY9tmrHuSbUw6d">
          När man ska göra så stora infrastruktursatsningar som nu kommer
          att bli fallet i Sundsvallstrakten så bör det finnas en helhetssyn
          på både järnvägens och vägarnas om- och nybyggnader. Om E 4 byggs
          med en högbro över Sundsvallsfjärden så har man med det inte löst
          problemet med att E 14 från Sundsvall till Trondheim fortfarande
          kommer att gå genom centrala Sundsvall. Hur kommer E 4:ns eventuella
          dragning att påverka järnvägen? I dag går järnvägen genom centrala
          staden och det innebär att det finns många järnvägskorsningar.
          Detta påverkar trafiken i Sundsvall på ett negativt sätt, inte
          minst med alla avgaser som "sprutar ut" när bilar står och köar
          vid bomfällningar. När nya Botniabanan är klar så kommer det att
          bli ännu fler bomfällningar, eftersom tågtrafiken ökar. Det bästa
          för både miljön och trafiken är att järnvägen grävs ned genom
          Sundsvall.
        </p>
        <p xml:id="i-Jky2Pg7tMtFWV2T6d4ggkf">
          Min förhoppning är att regeringen noggrant tänker igenom helheten
          på infrastrukturen i Sundsvallstrakten. Det är viktigt att det
          inte blir flera olika beslut, som i slutändan riskerar att bli
          projekt som sätter "käppar i hjulet" för varandra och att man
          måste göra lösningar som inte är de bästa för att både vägtrafiken
          och järnvägstrafiken ska fungera på ett tillfredsställande sätt.
        </p>
        <p xml:id="i-UCzzDuAhxfyWC26XRDvSzx">
          Staten har huvudansvaret för att riksintressena beaktas och därför
          vill jag fråga följande:
        </p>
        <p xml:id="i-2145ee3VFtidYiGJYp2PTr">
          Är näringsministern beredd att ge riksantikvarien i uppdrag att
          studera kulturminnen söder om Sundsvall innan man fastställer
          E 4:ans nya dragning söder om Sundsvall?
        </p>
        <p xml:id="i-RDprgHfrj8PyoH15EMBaet">
          Är näringsministern beredd att skydda grundvattentäkten i det
          aktuella området?
        </p>
        <p xml:id="i-NhXB9FD3dffu7EDvYLB3YF">
          Kommer näringsministern att ta initiativet till en helhetssyn
          på infrastrukturen i Sundsvallstrakten?
        </p>
      </div>
    </body>
  </text>
</TEI>
