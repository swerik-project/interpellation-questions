<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0364">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0364</head>
        <author who="i-CwVjNqMneZm6zhJTP798e5">Bargholtz, Helena (fp) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>rättssäkerhet i skolan</topic>
        <docDate when="2002-04-11">den 11 april</docDate>
        <status when="unknown" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GP10364</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:364 av Helena Bargholtz (fp) till utbildningsminister
          Thomas Östros om rättssäkerhet i skolan
        </IPQ_title>
      </div>
      <div type="IPQuestionBody">
        <p xml:id="i-VyFVQn1XoJqGnoxswXfd5z">
          Under de senaste åren har läraryrkets status debatterats, inte
          minst av politiker och skribenter. Man har då mest diskuterat
          utifrån löneperspektivet och hävdat att högre löner kan ge yrket
          högre status.
        </p>
        <p xml:id="i-6RdEBk7FntqTHdKbyj3yvd">
          Det finns dock andra reformer som också skulle kunna höja yrkets
          status. Ett förslag är att en central prövnings- och ansvarsnämnd
          för skolan i varje kommun inrättas där elever kan överklaga sina
          betyg.
        </p>
        <p xml:id="i-RARVMDyQ9LHE5W34QUPLNA">
          Bertil Rolf, docent i teoretisk filosofi vid Lunds universitet,
          hävdar att en yrkeskår är professionell först när tre villkor
          är uppfyllda:
        </p>
        <p xml:id="i-QoXNBeDBJG3ocunejhLxxv">
          Utifrån detta kan t.ex. läkare och domstolsjurister anses vara
          professionella. Däremot kan inte lärarkåren anses vara det.
        </p>
        <p xml:id="i-HDfAsoG74VwyoZNLzaQYhA">
          Per Måhl, lärarutbildare och pedagogikforskare vid Lärarhögskolan
          i Stockholm, menar att yrkets status påverkas av människors tilltro
          till yrkeskårens bedömningar.
        </p>
        <p xml:id="i-4UCP6FsQr29Yj479HDUBzn">
          Jämför detta med läraryrket. Lärarna gör visserligen bedömningar
          som kan vara viktiga för elevernas framtid @ de kan vara avgörande
          för vem som kan bli läkare eller advokat eller inte @ men de kan
          inte överprövas.
        </p>
        <p xml:id="i-JF2HD23ZyffvK8wK9qfdzM">
          Vägen till högre status för läraryrket kan gå via offentliga
          bedömningar som kan överklagas. Lärarna har allt att vinna på
          detta liksom eleverna. Elever och föräldrar kommer att upptäcka
          att lärare, precis som läkare, normalt gör rättvisa bedömningar
          utifrån de underlag som finns. Insyn i bedömningar ökar elevers
          och föräldrars förståelse för lärarnas uppgift, vilket i sin tur
          kan förbättra samarbetet mellan hem och skola. Lärarkåren blir
          kompetentare som bedömare, mer överens och tryggare då ansvaret
          delas. Dessutom ökar rättssäkerheten för eleverna, vilket i dag
          inte existerar när det gäller betygssättning.
        </p>
        <p xml:id="i-SSABiA6ySh89CYYFqhEVyY">
          Denna prövnings- och ansvarsnämnd skulle också vara en instans
          dit elever och föräldrar kan anmäla lärare som begått tjänstefel.
          En lärare som upprepade gånger anmäls och prickas ska inte få
          fortsätta att undervisa. Detta skulle öka tryggheten för elever
          och föräldrar.
        </p>
        <p xml:id="i-JwMLdrmcYRSmRr8XX3UxtV">
          Mina frågor till utbildningsministern är därför:
        </p>
        <p xml:id="i-Eooh6M7x1DiBJR5d8g98Wu">
          Är utbildningsministern beredd att verka för ökad rättssäkerhet
          för eleverna i samband med betygssättningen genom inrättande av
          en prövnings- och ansvarsnämnd för skolan?
        </p>
        <p xml:id="i-AKqNarhZekXXRdwFD7yd5">
          På vilket sätt vill utbildningsministern ge föräldrar och elever
          ökad trygghet gentemot lärare som begått tjänstefel?
        </p>
      </div>
    </body>
  </text>
</TEI>
