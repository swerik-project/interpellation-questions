<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0444">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0444</head>
        <author who="i-T9dFBJ1pv742mQeG3uLBtA">Viklund, Margareta (kd) </author>
        <recipient who="i-3MwbJPjHpsScrukDj5ohhN">statsrådet Jan O Karlsson </recipient>
        <topic>Aralsjön</topic>
        <docDate when="2002-04-26">den 26 april</docDate>
        <status when="2002-05-21" byWhom="statsrådet Jan O Karlsson " byWhomId="i-3MwbJPjHpsScrukDj5ohhN" status="answered">besvarad</status>
        <external_id source="rdwebb">GP10444</external_id>
        <debate>
          <turn when="2002-05-21 20:53:07" duration="280">Statsråd Jan O Karlsson (S)</turn>
          <turn when="2002-05-21 20:57:43" duration="240">Margareta Viklund (Kd)</turn>
          <turn when="2002-05-21 21:01:38" duration="276">Statsråd Jan O Karlsson (S)</turn>
          <turn when="2002-05-21 21:06:10" duration="260">Margareta Viklund (Kd)</turn>
          <turn when="2002-05-21 21:10:24" duration="252">Statsråd Jan O Karlsson (S)</turn>
          <turn when="2002-05-21 21:14:33" duration="145">Margareta Viklund (Kd)</turn>
          <turn when="2002-05-21 21:16:55" duration="161">Statsråd Jan O Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:444 av Margareta Viklund (kd) till statsrådet
          Jan O Karlsson om Aralsjön
        </IPQ_title>
      </div>
      <div type="IPQuestionBody">
        <p xml:id="i-Dqw5bp1Ci9UfCUC2Ghg6iG">
          Lite nu och då, men inte tillräckligt ofta för att väcka behövlig
          opinion, brukar Aralsjön, som kallas världens största enskilda
          miljökatastrof, lyftas fram och belysas av massmedierna och i
          andra sammanhang. Katastrofen är så stor i sin omfattning, att
          det är nästintill omöjligt att förstå dess hela vidd och konsekvenser
          för människor och natur både i den nära regionen och för världsmiljön.
        </p>
        <p xml:id="i-5W19TG9TzwpnfRoeDSbNRh">
          Sedan början på 1960-talet har Aralsjön krympt med en areal som
          är mer än dubbelt så stor som Skåne och i dess ställe har en ekologisk
          katastrofzon kommit. De årtionden som gått för att bryta ned de
          goda natur- och miljöbetingelserna för människor och natur kan
          det ta hundratals år att reparera och restaurera. Om det över
          huvud taget går.
        </p>
        <p xml:id="i-UUxX2iTX2WA2VocDNMFXdv">
          De svåra problemen kring Aralsjön är väl kända. Människorna runt
          sjön har inte tillgång till friskt dricksvatten, utan tvingas
          dricka salthaltigt, orenat vatten. Den odlingsbara marken runt
          sjön har förstörts dels av de stora mängder salt från den uttorkade
          sjöbottnen som förflyttats vid årligen återkommande stormar, dels
          genom den mycket stora användningen av kemiska gödslings- och
          bekämpningsmedel som användes i jordbruket under den sovjetiska
          tiden.
        </p>
        <p xml:id="i-4ebb5JyBYRCRv8BcQR4mXK">
          Trots att kunskapen om Aralsjöns dåliga situation är väl känd,
          finns det i dag inga väl sammanhållna planer för hur Aralsjön
          samt de omgivande staternas och befolkningarnas framtida existens
          ska kunna tryggas och livsbetingelserna förbättras. Det är därför
          hög tid att olika internationella fora på allvar tar tag i frågan
          om Aralsjön, sammanställer tillgänglig kunskap, i samarbete med
          länderna i Aralsjöns nära omgivning, utarbetar en enhetlig plan
          för området samt i samverkan verkställer planen.
        </p>
        <p xml:id="i-bS9oSDTsDaxPq5F4R4ka6">
          Aralsjöns situation är så angelägen att den måste få en framskjuten
          plats på världssamfundets dagordning. EU och OSSE måste också
          i sitt arbete i samverkan med FN ge prioritet åt den frågan.
        </p>
        <p xml:id="i-UudRLRMMAXRbeRUSGSbYWN">
          Hundratals miljoner kronor har, som det kan tyckas till ingen
          nytta, redan satsats på att restaurera Aralsjön. Frivilliga organisationer
          från bl.a. Sverige arbetar i dag med att introducera jordbruksprojekt
          och bedriva humanitära och sociala projekt i Aralsjöområdet. Det
          är ett arbete som behöver allt stöd det kan få. Men framför allt
          behöver det planeras och utföras i internationell samverkan. Frågan
          brådskar och är mycket angelägen.
        </p>
        <p xml:id="i-Lbay1DGY4MDevA48ZT7DHN">
          Ett speciellt problem, som jag vill lyfta fram i sammanhanget
          är ön Vozrozhdeniye, På-nytt-födelse-ön, en ö som förbrukats helt
          av Sovjets militärmakt. Den har framför allt blivit en avstjälpningsplats
          för biologiska och kemiska vapen. Ön är nu övergiven av människor
          och spåren av människans framfart förskräcker. Förgiftade ormar
          och stora råttor har tagit ön i besittning. Hela ön är som en
          tickande bomb med nedgrävt smittsamt laboratorieavfall och oförbrukad
          krigsmateriel. Ön läcker ut sina gifter i Aralsjön och sprider
          dem med vinden.
        </p>
        <p xml:id="i-9kXhd18J8WxPhP3rEKEwY4">
          Genom att Aralsjön minskar i volym närmar sig också Vozrozhdeniye
          fastlandet. Den processen går för närvarande mycket fort. Det
          är en tidsfråga när den processen är slutförd. Risken är stor
          att om inget görs för att sanera ön kommer de förgiftade djuren
          att spridas vidare till fastlandet.
        </p>
        <p xml:id="i-CkW4NZw7uhBL9mqqWTr2k1">
          Utrikesutskottet konstaterar i sitt betänkande 2000/01:UU11 att
          USA kontinuerligt följer utvecklingen på ön när det gäller resterna
          av det sovjetiska biokrigsprogrammet. Detta är bra, men inte tillräckligt.
          Det är av ett globalt intresse att den krigsmateriel och det krigsavfall
          som finns på ön destrueras så fort som möjligt, inte minst med
          tanke på vad som skulle kunna hända om de biokrigsrester som fortfarande
          finns på ön kommer i fel händer. En internationell destruktions-
          och restaureringsplan för ön bör snarast upprättas. Här har världssamfundet
          och EU ett stort ansvar, och Sverige @ vars kunnande inom miljöområdet
          är allmänt känt @ bör spela en pådrivande roll när det gäller
          att gå från ord till handling i denna fråga.
        </p>
        <p xml:id="i-22nHt4i6KiC8JzAgeQobfr">
          Regeringarna i länderna runt Aralsjön har inlett ett samarbete
          för att söka lösa problemen kring Aralsjön. Nya samarbetsorgan
          har inrättats. Men regimerna präglas till stor del av det förflutna
          och anser sig möta problem av oöverstigliga dimensioner. Det är
          därför angeläget att samarbetet mellan staterna runt Aralsjön
          systematiseras och resultatinriktas för att få till stånd gemensamma
          insatser för sjöns räddning.
        </p>
        <p xml:id="i-kNtU7TvUtie2hhYAyV8wh">
          Det internationella samfundet har gjort betydande ansträngningar
          för att förbättra situationen. Världsbanken och andra internationella
          organisationer har förmedlat stora resurser till området. Men
          resultaten av insatserna är hitintills begränsade. Det behövs
          väl planerade, långsiktiga och uthålliga insatser för att vända
          utvecklingen.
        </p>
        <p xml:id="i-RP8jMChdiACd4BFiMMJw4j">
          Även de internationella biståndsorganisationerna måste samordna
          sina insatser. Det behövs en internationell plan för gemensamma
          aktiviteter för och kring Aralsjön.
        </p>
        <p xml:id="i-Dtx6shLi1zUwPPfo2hEwN5">
          Samtidigt är det inte enbart det låga intresset för miljökatastrofen
          Aralsjön, som gör att internationell hjälp inte når fram. Många
          gånger finns orsaken att hämta i den tidsmässigt långa byråkratiska
          processen hos de internationella biståndsorganisationerna. Att
          vänta flera år uppfattas ofta av många lokala samarbetspartner
          som att intresset är lågt och följden blir att planerade projekt
          avbryts och utlovad hjälp uteblir. Att sprida kunskap om Aralsjökatastrofen,
          både internationellt och lokalt, är en viktig del av arbetet för
          en förbättrad situation kring Aralsjön.
        </p>
        <p xml:id="i-UXLKN8PkBkvZfQhUpnyHtZ">
          Insatser måste göras på många olika områden. Bevattningskanalerna
          måste repareras och effektiviseras, Aralsjöns tillflöden måste
          garanteras och på sikt måste produktionsstrukturen ändras så att
          man går över till mindre vattenkrävande grödor än bomull.
        </p>
        <p xml:id="i-V3wQFqzRtjbwdm3rwZqBBy">
          Sverige kan, inte minst inom ramen för EU, aktivt verka för att
          ett internationellt organ, eventuellt i EU:s regi, inrättas för
          att samordna alla de insatser som redan görs, men också de som
          väntar på att göras, i denna ekologiskt sett hårt drabbade region.
        </p>
        <p xml:id="i-9TQz9m25ZQL7G1RFGs5WDW">
          Mina frågor till statsrådet är:
        </p>
        <p xml:id="i-JyxtsJR6Nmj3eMGdKW1rwE">
          Hur kommer regeringen att arbeta för att Aralsjön får en framskjuten
          plats på FN:s och andra internationella organs dagordningar?
        </p>
        <p xml:id="i-DFKACBoDhyziYPp561ygP7">
          Hur avser regeringen att arbeta så att det upprättas en gemensam
          och hållbar internationell samverkansplan för arbetet med Aralsjön
          och för att förbättra ländernas och folkens katastrofala situation
          i området runt sjön?
        </p>
        <p xml:id="i-Lp347Nahqt9AfGnupxy3tM">
          Hur avser regeringen att verka för att ön Vozrozhdeniyes situation
          blir en internationellt prioriterad fråga?
        </p>
        <p xml:id="i-GirxrEZctruLGydVqn6vnf"></p>
      </div>
    </body>
  </text>
</TEI>
