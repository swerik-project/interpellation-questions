<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0205">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0205</head>
        <author who="i-CajxChHCyySL6R6AQNT1bF">Kinberg, Anna (m) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>rökning och serveringsmiljöer</topic>
        <docDate when="2002-01-28">den 28 januari</docDate>
        <status when="2002-02-12" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GP10205</external_id>
        <debate>
          <turn when="2002-02-12 15:18:17" duration="153">Socialminister Lars Engq (S)</turn>
          <turn when="2002-02-12 15:20:46" duration="182">Anna Kinberg (M)</turn>
          <turn when="2002-02-12 15:23:45" duration="157">Caroline Hagström (Kd)</turn>
          <turn when="2002-02-12 15:26:19" duration="200">Socialminister Lars Engq (S)</turn>
          <turn when="2002-02-12 15:29:35" duration="180">Anna Kinberg (M)</turn>
          <turn when="2002-02-12 15:32:32" duration="79">Caroline Hagström (Kd)</turn>
          <turn when="2002-02-12 15:33:48" duration="185">Socialminister Lars Engq (S)</turn>
          <turn when="2002-02-12 15:36:50" duration="117">Anna Kinberg (M)</turn>
          <turn when="2002-02-12 15:38:43" duration="132">Socialminister Lars Engq (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:205 av Anna Kinberg (m) till socialminister
          Lars Engqvist om rökning och serveringsmiljöer
        </IPQ_title>
      </div>
      <div type="IPQuestionBody">
        <p xml:id="i-5ir455CQgQbdJCucseEFB5">
          I regeringens proposition 2001/02:64, Vissa tobaksfrågor, föreslås
          tvingande åtgärder för rökfria serveringsmiljöer och hotas med
          lagstiftning om totalt rökförbud. Bakom förslaget ligger folkhälsopolitiska
          motiv och det övergripande syftet att minska rökningen.
        </p>
        <p xml:id="i-Pwf1grYEL6ZHP6SL3XkfUT">
          Frågan är dock om förslaget får önskvärd effekt. Risken är snarare
          stor att lagstiftning om rökfria krogar inte är ett effektivt
          sätt att minska antalet vanerökare, men desto effektivare för
          att minska antalet krogbesökare och krogar. I stället för att
          uppnå en positiv hälsoeffekt uppnås då en negativ arbetsmarknads-
          och näringseffekt.
        </p>
        <p xml:id="i-VsGhcqp6kht8SH61VCz9T2">
          I dag uppskattas att ungefär hälften av gästerna röker i samband
          med krogbesöket. Många av dem är inte vanerökare utan uppskattar
          att ta en cigarett till kaffet ibland. Den hälsorisken utsätter
          de sig medvetet, och frivilligt, för om de går till en krog där
          rökning är tillåten. Den hälsorisken är försumbar jämfört med
          den som vanemässig och daglig rökning innebär. Om man vill minska
          antalet rökare bör man ta sikte på dem som röker ofta och mycket,
          snarare än dem som röker sällan och lite. Många "krogrökare" tillhör
          de senare av dessa kategorier.
        </p>
        <p xml:id="i-5kxrFykddmXTgNRz5TVobD">
          Om förslaget om helt rökfria serveringsställen genomförs slutar
          några kroggäster säkert röka och fortsätter gå ut som förut. Men
          de andra får välja mellan att stå och röka utanför krogen, att
          göra det i krogens rökrum eller annat utrymme som "särskilt avsatts"
          där "servering eller annan verksamhet" inte bedrivs eller att
          stanna hemma. Inget av dem är till nytta för krognäringen, tvärtom
          får alla tre med största sannolikhet både ekonomiska och sociala
          konsekvenser. Därför skulle ett förbud mot rökning i serveringsmiljöer
          få negativa konsekvenser både för en av våra viktigaste näringar
          och för de människor som lever i och av den.
        </p>
        <p xml:id="i-F5b5xxq6wToRSKtKRvoV3r">
          Gästerna skulle inte som i dag få välja mellan rökfria krogar
          och sådana där rökning är tillåten utan bara kunna välja rökfria.
          De som vill röka får gå till rökrummet, gå ut eller stanna hemma
          och avstå från att gå på restaurang.
        </p>
        <p xml:id="i-V3VmDRmeg53DRw8h9h9Ce2">
          Krögarna skulle riskera att förlora upp till 50 % av sin omsättning
          om rökarna avstår från att äta ute. Även den krog som skulle bygga
          ett särskilt avsatt utrymme för rökning skulle förlora intäkter
          eftersom servering inte får förekomma där.
        </p>
        <p xml:id="i-NhFFxDy22HYkjssXT37x8X">
          Personalen skulle därmed riskera sina jobb. Även om många hellre
          jobbar i en mindre rökig bar än en där det röks mer har de allra
          flesta ändå jobbet kvar än blir av med det.
        </p>
        <p xml:id="i-BsKjfLh97fgnBHE3GALRDH">
          Om hotet om lagstiftning om totalt rökfria serveringsmiljöer
          blir verklighet kan, sammanfattningsvis, de negativa effekterna
          för krogbranschen bli större än de positiva för folkhälsan. Ett
          sådant scenario måste undvikas.
        </p>
        <p xml:id="i-5EKeCCGrthMsmFmggC2drx">
          Eftersom förslaget om rökfria serveringsmiljöer kommer att utredas
          enligt ovannämnda proposition, ställer jag följande frågor.
        </p>
        <p xml:id="i-YUNGFuHYvugd7U1K1zS2XE">
          1. Avser ministern att ge utredningen i uppdrag att beräkna hur
          många vanerökare som kommer att sluta röka som en konsekvens av
          rökfria serveringsmiljöer?
        </p>
        <p xml:id="i-Vq7xGALRh2476ALsiexwh7">
          2. Avser ministern att ge utredningen i uppdrag att beräkna hur
          många arbetstillfällen som kommer att försvinna i krog-, kafé-
          och restaurangbranschen som konsekvens av rökfria serveringsmiljöer?
        </p>
        <p xml:id="i-WcNGYtLnee65JDD8BWYYhY">
          3. Om utredningen skulle visa på omfattande konsekvenser med
          avseende på sysselsättning och exkluderande från uteliv och samvaro,
          alternativt negligerbara effekter på antalet rökare, avser socialministern
          ändå att lägga fram ett förslag om totalförbud mot rökning på
          krogar, kaféer och restauranger?
        </p>
      </div>
    </body>
  </text>
</TEI>
