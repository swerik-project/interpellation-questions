<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0185">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0185</head>
        <author who="i-LmkkKmc2XQLDmqAXoGoovP">Jóhannesson, Berit (v) </author>
        <recipient who="i-6Yv6bDMEdGpsmCZBFnnZk4">försvarsminister Björn von Sydow </recipient>
        <topic>genderpespektiv på krishantering</topic>
        <docDate when="2002-01-21">den 21 januari</docDate>
        <status when="2002-01-31" byWhom="försvarsminister Björn von Sydow " byWhomId="i-6Yv6bDMEdGpsmCZBFnnZk4" status="answered">besvarad</status>
        <external_id source="rdwebb">GP10185</external_id>
        <debate>
          <turn when="2002-01-31 12:17:02" duration="243">Försvarsminister Björn (S)</turn>
          <turn when="2002-01-31 12:21:02" duration="262">Berit Jóhannesson (V)</turn>
          <turn when="2002-01-31 12:25:20" duration="220">Försvarsminister Björn (S)</turn>
          <turn when="2002-01-31 12:28:57" duration="142">Berit Jóhannesson (V)</turn>
          <turn when="2002-01-31 12:31:15" duration="229">Försvarsminister Björn (S)</turn>
          <turn when="2002-01-31 12:35:01" duration="97">Berit Jóhannesson (V)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:185 av Berit Jóhannesson (v) till försvarsminister
          Björn von Sydow om genderpespektiv på krishantering
        </IPQ_title>
      </div>
      <div type="IPQuestionBody">
        <p xml:id="i-86REhnXsqcHm8iBkajaTiF">
          Det har stor betydelse för resultatet och utgången av en krishantering
          vem som analyserar problemet och vem som föreslår lösningar. I
          dagsläget är det nästan uteslutande män som gör dessa analyser
          och som föreslår problemlösningar.
        </p>
        <p xml:id="i-EQuuqU1UtvTCuppRzaV8P7">
          Det som kännetecknar dagens krishantering är att det till största
          delen är med militära åtgärder som man försöker lösa konflikter.
          Den förebyggande och civila krishanteringen är, minst sagt, mycket
          blygsam i jämförelse med den militära delen. Detta gäller såväl
          resursmässigt som vad gäller uppmärksamhet. Något som är speciellt
          tydligt i EU:s krishanteringsförslag.
        </p>
        <p xml:id="i-Gvyud5nSP49RneDMRDQoPL">
          Dagens åtgärder att med militära medel, bombplan och förödande
          blockader, söka lösa konflikthärdar resulterar i många döda och
          lemlästade människor, totalt raserade infrastrukturer och ett
          omätbart mänskligt lidande. Och detta just i de länder som man
          anser behöver stöd och hjälp från världssamfundet för att lösa
          sina konflikter.
        </p>
        <p xml:id="i-7MGQVoNXXusfHLds75HJ8e">
          Denna insikt har resulterat i att alltfler börjar uppmärksamma
          behovet av att kvinnor deltar som aktörer i dessa sammanhang.
          Och då som aktiva aktörer på alla nivåer inom den internationella
          krishanteringen.
        </p>
        <p xml:id="i-R5BQPuZzLTznsZRPFQdWEh">
          Försvarsberedningen skriver i sin rapport 2001:14: "Ökad uppmärksamhet
          har på senare tid riktats mot kvinnors roll i konfliktförebyggande
          krishantering och återuppbyggnaden efter konflikter. I samtliga
          dessa skeenden har påtalats att kvinnors kompetenser och erfarenheter
          bättre bör tas tillvara för att skapa effektivare insatser och
          hållbarare lösningar. Detta skulle t.ex. kunna innefatta att i
          mandaten för en fredsbefrämjande insats aktivt uppmärksamma och
          involvera kvinnor, både vad gäller den personal som sänds ut och
          kontakter med lokalbefolkning som insatserna riktas på, samt att
          uppmuntra kvinnligt deltagande när fredsavtal skall förhandlas
          fram."
        </p>
        <p xml:id="i-UPUqVPv46eFQ6qQa79FSFj">
          Man hänvisar vidare till FN-resolutionen 1325 (från år 2000),
          vilken innebar att man uppmanade medlemsstaterna att stärka kvinnorepresentationen
          på alla beslutsnivåer. Såväl i nationella som regionala och internationella
          institutioner och arrangemang för krishantering.
        </p>
        <p xml:id="i-RtA5yCJa9G2bn6g27knEqX">
          Samtidigt säger Försvarsberedningen att brister inom detta område
          minskar trovärdigheten i insatsen och riskerar att undergräva
          möjligheterna till ett framgångsrikt resultat.
        </p>
        <p xml:id="i-DHqigcAsLJnMBimqYac6RX">
          Riksdagen har också genom utrikesutskottets betänkande, som svar
          på motion från Vänsterpartiet, understrukit vikten av FN-resolution
          1325.
        </p>
        <p xml:id="i-XTxL4jYmSd2cYUrffqWDEg">
          I betänkande 2000/01:UU4 och mer utvecklat i 2001/02:UföU1, säger
          utskottet: "Det sammansatta utrikes- och försvarsutskottet vill
          inledningsvis framhålla vikten av att kvinnorepresentation förstärks
          i alla sammanhang kring krishantering." Man redovisar vidare studier
          i frågan, stöd till Kvinna till Kvinna och andra initiativ och
          åtgärder Sverige deltagit med. Utskottet skriver avslutningsvis
          i denna del: "... att ett involverande av fler kvinnor i arbetet
          med konfliktförebyggande och konflikthantering i många fall skulle
          göra arbetet mer framgångsrikt och mångfacetterat. Det skulle
          medföra en mindre skev könsfördelning inom verksamhetsområdet
          och därutöver föra in perspektiv som män kanske ofta förbiser
          som t.ex. olika former av våld och hot mot kvinnor."
        </p>
        <p xml:id="i-9SByum6qDn72r2C4qNDAds">
          Det finns således en FN-resolution som uppmanar sina medlemsländer
          att agera i frågan, det finns uttalande om riksdagens positiva
          syn på kvinnors deltagande inom krishantering.
        </p>
        <p xml:id="i-9y1X51EnhhrAJTQmHNFbwd">
          Nu är det hög tid att gå från det uttalade stödet för forskning
          och utveckling av kunskaperna i frågan och ta steget mot konkret
          handling.
        </p>
        <p xml:id="i-Rw6JF2Go7WyyoadaLw3gqx">
          Planeringen för den europeiska krishanteringsstyrkan pågår för
          fullt. Vad gäller den militära, oavsett vad vi anser om denna
          i övrigt, så har den sannerligen hitintills icke präglats av kunskaperna
          och insikterna som beskrivits ovan i denna interpellation. Den
          förebyggande och civila krishanteringen har endast tillåtits ta
          sina första stapplande steg.
        </p>
        <p xml:id="i-FGMkBN8TjSgMxrZFzqyRmc">
          Kunskapen om och behovet av att stärka kvinnorepresentationen,
          att kvinnor måste komma in på ett tidigt stadium, måste tillåtas
          att genomsyra planeringsprocessen från första stund. Det är inte
          nog att släppa in ett fåtal kvinnor i slutfasen av en process.
          Då är det för sent att påverka inriktning och uppbyggnad.
        </p>
        <p xml:id="i-Emf4syai4WDGZqmWsdyhZN">
          Det är viktigt att regeringen, med stöd av riksdagens framställda
          åsikter och FN-resolutionen som grund, utvecklar en strategi för
          hur detta kan förverkligas. Det gäller att utveckla genderperspektivet
          och kunskaperna för officerare, både för dem som tjänstgör här
          hemma och för @ och detta kanske i ännu högre grad @ för dem som
          tjänstgör i internationella uppdrag. Kunskap om kvinnors situation
          och orsakerna till detta måste ges ett stort utrymme.
        </p>
        <p xml:id="i-8ZPBmXpa1Xrit9MH6s3ZTh">
          Det handlar också om att stärka kvinnors villkor i försvaret
          och att på allvar motarbeta diskriminering av kvinnor, både anställda
          inom försvaret och de värnpliktiga.
        </p>
        <p xml:id="i-PLkCqTfoz57GGdK1QcdzSB">
          Jag vet att det inom försvaret i dag pågår ett visst arbete för
          en försvarsmakt utan diskriminering och med ett betydligt större
          antal kvinnor anställda. Och det är bra! Jag vet att det pågår
          några projekt för att öka kunskapen om genderperspektivet inom
          Försvarsmakten. Och det är också bra. Men med det kan vi inte
          slå oss till ro, det finns mycket kvar att göra.
        </p>
        <p xml:id="i-ChH6T4cf6YLtK4PfTx633t">
          Det är även av största vikt att Sverige i sina kontakter inom
          de olika forum vi är representerade i, driver på för att förverkliga
          FN-resolutionen 1325:s mål och mening.
        </p>
        <p xml:id="i-RATHwxNqkCyu7efrSEGm9u">
          Jag vill ställa följande frågor till försvarsminister Björn von
          Sydow:
        </p>
        <p xml:id="i-KC9VeurqyRtWyJMuCuYftY">
          1. Har försvarsministern utvecklat någon strategi i syfte att
          förverkliga FN-resolutionen 1325 och riksdagens uttalade mening
          vad gäller kvinnors roll i krishantering?
        </p>
        <p xml:id="i-QQ8QuFAVTzJxW225JU1B4p">
          2. Har försvarsministern vidtagit några åtgärder i syfte att
          förverkliga FN-resolutionen 1325 inom EU:s krishanteringsstyrka?
        </p>
        <p xml:id="i-6d4tQcPwbtZXy2wN3PFTGp">
          3. Avser försvarsministern att vidta några åtgärder för att öka
          kunskapen om genderperspektivet inom Försvarsmakten?
        </p>
        <p xml:id="i-MKwkxEYRtvhbxkZbUm4hiB">
          4. Avser försvarsministern att vidta några ytterligare åtgärder
          för att komma till rätta med diskrimineringen av kvinnor inom
          Försvarsmakten?
        </p>
      </div>
    </body>
  </text>
</TEI>
