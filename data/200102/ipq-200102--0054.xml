<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0054">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0054</head>
        <author who="i-839FvTzHpvrdX4J7ckfWSt">Brus, Sven (kd) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>diskriminering av äldre</topic>
        <docDate when="2001-11-02">den 2 november</docDate>
        <status when="2001-11-15" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GP1054</external_id>
        <debate>
          <turn when="2001-11-15 13:12:35" duration="172">Statsråd Mona Sahlin (S)</turn>
          <turn when="2001-11-15 13:15:23" duration="210">Sven Brus (Kd)</turn>
          <turn when="2001-11-15 13:18:49" duration="146">Statsråd Mona Sahlin (S)</turn>
          <turn when="2001-11-15 13:21:11" duration="190">Sven Brus (Kd)</turn>
          <turn when="2001-11-15 13:24:17" duration="78">Statsråd Mona Sahlin (S)</turn>
          <turn when="2001-11-15 13:25:32" duration="173">Sven Brus (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:54 av Sven Brus (kd) till statsrådet Mona
          Sahlin om diskriminering av äldre
        </IPQ_title>
      </div>
      <div type="IPQuestionBody">
        <p xml:id="i-R6SQDmZF94hUKdMw2XHLP7">
          Inom knappt två årtionden kommer antalet invånare i Sverige över
          65 år att vara två miljoner. En politik för att möta detta samhälles
          speciella behov, och ta till vara dess möjligheter, måste utformas
          redan i dag. De äldre får inte ses som en homogen grupp utan är,
          med varje individs unika bakgrund och förutsättningar, viktiga
          resurser på skilda områden i samhället. Många äldre upplever dock
          att deras livserfarenhet och kunskaper inte tas till vara och
          därmed inte kommer samhället och nya generationer till godo.
        </p>
        <p xml:id="i-4eQufsLmys2ApE8e2DUqC9">
          På arbetslivets område är diskrimineringen av äldre påtaglig.
          Den faktiska pensionsåldern är avsevärt lägre än den lagstadgade.
          Äldre personer har stora svårigheter att komma tillbaka till arbetslivet
          efter långtidssjukskrivningar eller arbetslöshet. Forskning visar
          att ålder inte är en faktor som avgör människors kapacitet. Äldres
          breda erfarenhet och förvärvade kompetens gör dem i själva verket
          till skickliga och konkurrenskraftiga yrkesutövare.
        </p>
        <p xml:id="i-Q8fWcu7M2FYFMt7gMz2Z39">
          Den svenska vårdens köer till en rad behandlingar drabbar speciellt
          de äldre. Sedan mitten av 80-talet har antalet vårdplatser mer
          än halverats och detta inte på grund av minskade vårdbehov bland
          de äldre. Bristen på vårdplatser tvingar i många fall landstingen
          att föra över äldre svårt sjuka till den kommunala omsorgen som
          saknar tillräckliga vårdresurser. Denna diskriminering av äldre
          är ett allvarligt avsteg från den nationella handlingsplan för
          äldrepolitiken som riksdagen enigt ställt sig bakom.
        </p>
        <p xml:id="i-Ah1tcPbkFX2iCjD3F4ZaJM">
          Den svenska lagstiftningen tar inte upp diskriminering på grund
          av ålder. På nationell nivå arbetar i dag ingen myndighet med
          likabehandling oavsett ålder. Inom EU har åldersdiskrimineringen
          dock satts på dagordningen. I den stadga som antogs i Nice i december
          2000 anges att diskriminering på grund av ålder ska vara förbjuden.
          Vidare sägs att unionen erkänner och respekterar de äldres rätt
          till ett värdigt och oberoende liv och att delta i det sociala
          och kulturella livet.
        </p>
        <p xml:id="i-EUErG3EC4FrHGYGu6RvA4o">
          Om de äldre ska kunna utgöra en resurs på samhällslivets olika
          områden och känna sig trygga att deras livsbehov kan tillgodoses
          förutsätter detta att varje form av diskriminering undanröjs.
          Verkligheten är i dag sådan att äldre personer diskrimineras i
          ett antal avseenden. Detta dels genom lagstiftning och regelverk,
          dels genom utestängande attityder på en rad områden.
        </p>
        <p xml:id="i-QrhaTLJc1LbqY7icfFvDzS">
          Olika former av diskriminering omfattas i dag av lagar och särskilda
          ombudsmän. När äldre i Sverige i dag utsätts för allmän diskriminering
          sker detta dock utan möjlighet till prövning i en besvärsinstans
          utifrån just åldern som grund för diskriminering.
        </p>
        <p xml:id="i-QHK9GE4wMPLs6ZwJzTEuNJ">
          Mina frågor till statsrådet blir därför dessa:
        </p>
      </div>
    </body>
  </text>
</TEI>
