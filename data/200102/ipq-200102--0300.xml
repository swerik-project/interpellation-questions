<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0300">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0300</head>
        <author who="i-Fa75ePV6JC2wN91aE4xcYD">Attefall, Stefan (kd) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>skatteväxling i Sverige</topic>
        <docDate when="2002-03-08">den 8 mars</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GP10300</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:300 av Stefan Attefall (kd) till finansminister
          Bosse Ringholm om skatteväxling i Sverige
        </IPQ_title>
      </div>
      <div type="IPQuestionBody">
        <p xml:id="i-3ALZ5xJvAgjYX9JJxcH42x">
          Mellan 1993 och 2000 minskade miljöskatterna som andel av BNP
          med 8 %, medan skatterna på arbete ökade med 13 %. I alla EU-länder,
          utom Sverige och Irland, har miljöskatterna som andel av BNP ökat
          under 1990-talet. Det visar en sammanställning som Miljöräkenskaperna
          vid SCB gjort.
        </p>
        <p xml:id="i-8bFsxPa8j7WT1WhMpihNwQ">
          Det här strider helt mot talet om grön skatteväxling och en ökad
          miljörelatering av skattesystemet som regeringen och dess stödpartier,
          Miljöpartiet och Vänsterpartiet, gärna talar om.
        </p>
        <p xml:id="i-B4dMk4bNepJucTN7CxgDwN">
          Eftersom hela syftet med skatteväxling från arbete till miljöbelastande
          utsläpp är att förändra relativpriserna i ekonomin så att det
          blir relativt sett dyrare att släppa ut exempelvis koldioxid och
          relativt billigare att anställa människor är siffrorna från SCB
          ett kvitto på en fullständigt misslyckad politik.
        </p>
        <p xml:id="i-8bTKrokYVoRp2ont8YcDos">
          Är förklaringen till denna utveckling i Sverige att energiförbrukningen
          och miljöbelastande utsläpp gått ned och sysselsättningen stigit
          kraftigt?
        </p>
        <p xml:id="i-G4X1JtEH3ENXxe2tZNo9Cx">
          Nej. Förbrukningen av fossila bränslen ökade med 4 % mellan 1993
          och 1998 och under samma period ökade förbrukningen av el och
          fjärrvärme med 3 %, så den förklaringen håller inte.
        </p>
        <p xml:id="i-PJAFc5SwBGdLNKu9CVwa6e">
          Inte heller förklaras utvecklingen av stigande sysselsättning.
          Vid en jämförelse av skatt på arbete per sysselsatt eller per
          arbetad timme som andel av BNP framgår att skatt på arbete ökat
          med mellan 5 och 7 % under perioden.
        </p>
        <p xml:id="i-PvRjzN9sbiTmStKKkc5kJX">
          Jämfört med andra EU-länder så har Sverige en låg andel miljöskatter.
          En förklaring till detta är det generellt höga skattetrycket i
          Sverige som gör det svårt att höja andelen miljöskatter i ekonomin,
          men också av det skälet svårt att få till stånd tydliga relativprisförändringar
          i ekonomin mellan arbete och miljöbelastande utsläpp.
        </p>
        <p xml:id="i-b5jeLzn6Znny3SePicyNV">
          Syftet med att använda ekonomiska styrmedel i miljöpolitiken
          är att skapa ekonomiska incitament att agera miljövänligt. Samtidigt
          konkurrerar Sverige på en världsmarknad. Det viktiga blir då att
          agera så att en ökad miljörelatering av skattesystemet genomförs
          utan att svenska företag slås ut på ett sådant sätt att produktionen
          flyttar till andra länder med lägre miljöambitioner. För att klara
          denna balansgång måste vi i Sverige både sänka det totala skattetrycket
          och öka miljöskatternas andel av ekonomin. Vad regeringen hittills
          åstadkommit är vackert tal om skatteväxling men ett stort misslyckande
          i praktiken.
        </p>
        <p xml:id="i-QvTVacbipBksqwpB5roAJh">
          Min fråga till finansminister Bosse Ringholm är:
        </p>
        <p xml:id="i-WgELsMedZhuosRDq7DW3uH">
          Vilka åtgärder är finansministern beredd att vidta för att, som
          andel av BNP, minska skatterna på arbete och öka skatterna på
          miljöbelastande utsläpp?
        </p>
      </div>
    </body>
  </text>
</TEI>
