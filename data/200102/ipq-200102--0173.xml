<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0173">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0173</head>
        <author who="i-Q6uWG1k3pbJio9CebNs3Cz">Tolgfors, Sten (m) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>forskningsbaserade åtgärdsprogram mot mobbning</topic>
        <docDate when="2002-01-16">den 16 januari</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GP10173</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:173 av Sten Tolgfors (m) till statsrådet
          Ingegerd Wärnersson om forskningsbaserade åtgärdsprogram mot mobbning
        </IPQ_title>
      </div>
      <div type="IPQuestionBody">
        <p xml:id="i-22Qb8pxRMCP4aiph4y66P9">
          För många barn var jullovet en andhämtningspaus från utsatthet
          och mobbning.
        </p>
        <p xml:id="i-LXC4wc6ur145cJSXMWgMUL">
          Stressade och oroliga går tusentals barn till skolan med vetskapen
          om att händer inget i dag, så händer det nästa dag. Utsattheten
          leder till en ensamhet som inte kan förstås av omgivningen. Varje
          dag är en mardröm som man bara vill ska ta slut.
        </p>
        <p xml:id="i-QXUeA8nMNTNCZcjH5swo73">
          Mobbningsfrågan handlar om barns grundläggande rättigheter. Rätten
          att få vara sig själv. Rätten att få respekt för sin person och
          sina känslor. Det handlar om individens rätt att välja sin väg
          i livet, sitt sätt att vara och sitt sätt att tänka. Det är fråga
          om barns rätt att vara i fred.
        </p>
        <p xml:id="i-QKPrfRacqfpbSd8pLwiC9Q">
          Mobbning handlar inte om att barn ibland gruffar eller retar
          varandra. Det rör sig om att barn regelbundet får lära sig att
          de inte duger, inte hör hemma i gemenskapen och att de saknar
          värde. Det handlar om kränkningar, om att barn löpande misshandlas
          fysiskt eller psykiskt.
        </p>
        <p xml:id="i-PANDRdcLaqPstUhUNT2iAv">
          Tusentals barn lider i onödan, eftersom forskningen visar att
          det går att förebygga och hindra mobbning. Vetskapen om att det
          finns vägar att på ett par år halvera mobbningen @ men som inte
          används @ gör politiken delansvarig när barn far illa.
        </p>
        <p xml:id="i-Xdrxz1Z9biNNBJ4d7GS721">
          En lärdom av forskningen är att insatser måste ske på både skol-
          och individnivå. Med andra ord är både skolans klimat och individers
          beteende viktiga och möjliga att påverka genom strukturerat arbete.
        </p>
        <p xml:id="i-De9r83vSWySo3G5tGEPcaH">
          Skolan borde arbeta med forskningsbaserade, systematiska åtgärdsprogram,
          som ger bevisad effekt mot mobbningen. Det mest kända forskningsbaserade
          åtgärdsprogrammet har tagits fram av professor Dan Olweus. En
          minskning av mobbningen med hälften är genom detta program möjlig
          inom ett par år. Det skulle innebära att 75 000 barn @ om både
          offer för och förövare av mobbning inräknas @ på kort tid skulle
          kunna befrias från mobbning.
        </p>
        <p xml:id="i-Nh42a41EgKrUn7q7cVwDBG">
          I Norge ska skolorna på fem år ges kunskap om detta forskningsbaserade
          åtgärdsprogram mot mobbning. Liknande initiativ från den svenska
          regeringen har dock saknats.
        </p>
        <p xml:id="i-LQkZxafBuCaS71NfbD4AXb">
          Regeringen bör snarast inleda arbetet för att se till att kunskapen
          om och användningen av forskningsbaserade åtgärdsprogram sprids
          också till Sveriges alla skolor.
        </p>
        <p xml:id="i-3T65ou74yiZCQHnWTrBE2u">
          Skolverket bör ges i uppgift att forskningsmässigt låta utvärdera
          och kvalitetscertifiera arbetsmetoder mot mobbning. På så sätt
          skapas en dynamisk utveckling av arbetsmetoder och skolan får
          flera program att välja mellan. Föräldrar borde dock kunna kräva
          att alla skolor arbetar med ett bevisat effektivt forskningsbaserat
          åtgärdsprogram.
        </p>
        <p xml:id="i-QV3xmdTL2xorM3W6NPidnt">
          Med anledning av det ovan anförda vill jag fråga skolministern
          följande:
        </p>
        <p xml:id="i-A8Q3FEExsMJYQtB1d7HDZA">
          Är skolministern beredd att snarast låta genomföra en massiv
          utbildningssatsning så att kunskapen om forskningsbaserade åtgärdsprogram
          mot mobbning sprids till landets alla skolor?
        </p>
        <p xml:id="i-B1EZ5L2bAKWeFf4LJGjw1R">
          Är skolministern beredd att ge Skolverket i uppdrag att forskningsmässigt
          låta utvärdera och kvalitetscertifiera åtgärdsprogram mot mobbning?
        </p>
      </div>
    </body>
  </text>
</TEI>
