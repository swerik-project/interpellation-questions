<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200102--0166">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200102--0166</head>
        <author who="i-J74sVAjCTSxzD8rbnxRRA">Torstensson, Åsa (c) </author>
        <recipient who="i-L7Ay5GaFaMutWEX7utMv62">statsrådet Ulrica Messing </recipient>
        <topic>service för en levande landsbygd</topic>
        <docDate when="2002-01-09">den 9 januari</docDate>
        <status when="2002-01-24" byWhom="statsrådet Ulrica Messing " byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GP10166</external_id>
        <debate>
          <turn when="2002-01-24 15:59:49" duration="334">Statsråd Ulrica Messing (S)</turn>
          <turn when="2002-01-24 16:05:19" duration="259">Åsa Torstensson (C)</turn>
          <turn when="2002-01-24 16:09:34" duration="240">Statsråd Ulrica Messing (S)</turn>
          <turn when="2002-01-24 16:13:31" duration="243">Åsa Torstensson (C)</turn>
          <turn when="2002-01-24 16:17:31" duration="162">Statsråd Ulrica Messing (S)</turn>
          <turn when="2002-01-24 16:20:10" duration="81">Åsa Torstensson (C)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2001/02:166 av Åsa Torstensson (c) till statsrådet
          Ulrica Messing om service för en levande landsbygd
        </IPQ_title>
      </div>
      <div type="IPQuestionBody">
        <p xml:id="i-Rm4DjzjM5oCaABnDQVhe9q">
          Nyligen har befolkningssiffrorna i riket redovisats. Statistik
          som i en första anblick kan tolkas som mindre dramatiska 2001
          än 2000. Men den utveckling som döljer sig bakom befolkningssiffrorna,
          om man följer en längre tidsperiod, visar en krass verklighet
          som från 1994 inneburit att den negativa befolkningsutvecklingen
          tilltagit och resulterat i att landet klyvs i två delar. Ett fåtal
          områden med mycket stark tillväxt och många kommuner med stora
          problem på grund av en lång tids negativ befolkningsutveckling.
          Att regeringen i samband med årsskiftet på DN Debatt påstår att
          den förda politiken "inneburit förbättringar för de allra flesta
          som lever i Sverige" är anmärkningsvärt och ett hån för de människor
          som t.ex. inte ens kan erhålla en sådan självklar samhällsservice
          och grundläggande trygghet som en närvarande polis i kommunen
          eller postservice utan att betalning från den enskilde kommuninvånaren
          sker.
        </p>
        <p xml:id="i-CQ7PsNibKPnhH68KLi2rTU">
          Grundläggande samhällsservice så som polis och post, bra vägar
          och järnvägar och bra småföretagarklimat är avgörande faktorer
          för att människor ska våga välja att bo kvar alternativt vilja
          flytta till landsbygden. Service som krävs för att livskraft i
          hela landet ska bli verklighet.
        </p>
        <p xml:id="i-6N6htXnSiCXBdpsQFSNZvg">
          Därför är det mycket allvarligt när Postens service försämras
          så drastiskt att enskilda människor måste betala upp mot 8 000
          kr/år för att kunna erhålla postutdelning. Det kan tyckas som
          ett enskilt problem som enbart drabbar ett fåtal människor men
          det samlade officiella budskapet blir, från statens sida, att
          undan för undan avvecklas i stora delar av landet den samhällsservice
          som har ansetts vara avgörande och självklar för ett fungerande
          vardagsliv och närsamhälle. Det budskapet bli så starkt att alla
          andra lokala utvecklingsprojekt slås undan då inte statens institutioner
          tar sitt övergripande ansvar och garanterar service gentemot alla
          invånare oberoende ålder och geografiskt hemvist. Det Posten förmedlar
          och styr nu, som statens budbärare genom att sätta upp normer
          för servicegraden i glesbygd, är en avveckling av landsbygden
          i riktning mot att få människor, företagare och enskilda, såväl
          gamla som unga, att inte vilja bo enskilt eller så avskilt att
          man har mer än en kilometer till grannen.
        </p>
        <p xml:id="i-SDV8ejvBiaYhxgsFPmo2em">
          Det kan inte vara Postens uppdrag att driva folk från landsbygden
          med hot om extra betalning för att erhålla service som många av
          oss andra får som en självklarhet. Det är inte heller rimligt
          att kommunen ska överta det ekonomiska ansvar som åligger Posten
          och staten enligt beslut i riksdagen. Postservice är inte behovsprövad
          service enligt socialtjänstlagen utan är statligt ansvar.
        </p>
        <p xml:id="i-DopsvkKJF5tyJn4ZkxyTzB">
          I andra reportage direkt från verkligheten på den svenska landsbygden
          så redovisas brist på poliser, stängda polishus och svårigheter
          att besätta polistjänster. Grundläggande service som för var och
          en av oss är viktiga både för trygghet och för ett normalt vardagsliv
          varhelst i landet vi vill välja att bo och oberoende av ålder.
          Likaså kan vi följa hur domstolsväsendets ständiga översyn av
          sin organisation undan för undan syftar till att centralisera
          och lägga ned tingsrätter runtomkring på landsorten. Vilket leder
          till sämre service, minskad tilltro till rättsväsendet och utarmning
          av regioner på den service som många företag och andra etableringar
          ser som viktiga.
        </p>
        <p xml:id="i-ArCJi1sJzeBguKMs3MkSjK">
          Grundläggande samhällsservice som är statliga ansvarsområden,
          och som åligger regeringen att ge direktiv för, kan vi nu se som
          avgörande faktorer för att skapa livskraftiga regioner och för
          att den enskilda människan ska få en fungerade och trygg vardag.
          Det är uppenbart att statens egna institutioner och myndigheter
          måste vara en del i den statliga regionalpolitiken för att den
          ska uppfattas som seriös och hållbar över tiden. Här är det också
          avgörande att den enskilde människans behov placeras i centrum.
        </p>
        <p xml:id="i-H55XF27BUfgeWvYSPTxpzW">
          Utifrån ovanstående önskar jag ställa följande frågor till statsrådet
          Ulrica Messing:
        </p>
        <p xml:id="i-D4etPmDW6b6F5fNeshkuSN">
          1. Vad avser statsrådet vidta för åtgärder för att garantera
          människor, i hela landet, grundläggande samhällsservice såsom
          polis och postservice?
        </p>
        <p xml:id="i-Gz1y1YnW7DWrEoo64NWAS7">
          2. Vad avser statsrådet vidta för åtgärder för att Posten ska
          fullfölja sitt uppdrag att ge bra postservice till alla invånare
          även för dem på landsbygden utan att detta ska kosta den enskilde
          något extra?
        </p>
        <p xml:id="i-NLqBUkBKGcMgHWWm5UE3bf">
          3. Vad avser statsrådet vidta för åtgärder för att staten genom
          sina institutioner och myndigheter såsom domstolsväsende och posten
          m.m. tar sitt ansvar i en aktiv regionalpolitik som garanterar
          rättvis och decentraliserad service över hela landet?
        </p>
      </div>
    </body>
  </text>
</TEI>
