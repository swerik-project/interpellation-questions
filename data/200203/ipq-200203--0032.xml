<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0032">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0032</head>
        <author who="i-5QNmudGpnjjRJCTYzakn9H">Karin Svensson Smith</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>nollvison i trafiken</topic>
        <docDate when="2002-11-13">den 13 november</docDate>
        <status when="2002-11-22" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GQ1032</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:32 av Karin Svensson Smith (v) till statsrådet
          Ulrica Messing om nollvison i trafiken
        </IPQ_title>
      </div>
      <div type="IPQuestionBody">
        <p xml:id="i-HsaAgaKp3D1JhQotc4kZtP">
          Riksdagen antog under stor enighet målet om en nollvision @ noll
          döda i trafiken. Första delmålet var maximalt 400 döda år 2000.
          Regeringen vidtog inte tillräckligt med åtgärder och målet uppfylldes
          inte.
        </p>
        <p xml:id="i-75t6Jk5pwqoL85RDte18y3">
          Några speciella insatser har regeringen inte gjort efter detta
          fatala misslyckande. Regeringen har i huvudsak nöjt sig med att
          presentera olika typer av program och ansatser med ringa effekt
          på verkligheten. Regeringen har tillsatt expertgrupper vars rekommendationer
          man inte följer. Tvärtom har vägtrafiken fortsatt att öka och
          därmed antalet döda och skadade. Regeringens bristande engagemang
          och handlingsförlamning måste brytas.
        </p>
        <p xml:id="i-3ZVLSFXzu8wYZvDmskWkwi">
          Antalet döda har ökat och ligger nu på över 600 om året. Det
          är den fysiska verksamhet i Sverige som orsakar flest döda. Som
          jämförelse kan vi konstatera att nollvisionen är uppfylld inom
          järnvägstrafiken @ inga järnvägsresenärer har dött under senare
          år. Inom alla andra samhällssektorer skulle en verksamhet som
          orsakar hundratals döda och tusentals skadade omedelbart förbjudas.
          Det låter sig icke göras med vägtrafiken men det minsta människor
          begär är att utvecklingen är positiv och att det finns hopp om
          att uppställda mål nås.
        </p>
        <p xml:id="i-mPMG9qTNvWtn4xF8f8JJ3">
          Det finns ytterligare ett delmål som riksdagen och regeringen
          står bakom @ att till år 2007 ska antalet döda vara maximalt 270.
          Det är bara fem år dit och det innebär att antalet döda ska mer
          än halveras. I förhållande till den utveckling som hittills varit
          är detta delmål ett uttryck för en hög ambition.
        </p>
        <p xml:id="i-Vvm7TjiCY1Ux6EsRjrn8bw">
          Det är då viktigt att målet denna gång uppfylls annars riskerar
          trovärdigheten och moralen i trafiksäkerhetsarbetet att helt förloras.
          Därför är det väsentligt att regeringen förutsättningslöst prövar
          alla de åtgärder som sammantaget kan leda till att delmålet för
          2007 ska uppnås.
        </p>
        <p xml:id="i-FW1sxakCbEN6jo7bRNTEcN">
          Vänsterpartiet arbetar för och tror på delmålet för år 2007.
          Vi är beredda att vidta en rad åtgärder för att nå målet. Åtgärderna
          beskriver vi utförligt i bland annat. partimotionen från allmänna
          motionstiden denna höst. Vår bedömning är att trafiksäkerhetsmålet
          kan nås utan att övriga mål inom kommunikationssektorn äventyras.
        </p>
        <p xml:id="i-168MRw1Zioun7MwNJ4JMDF">
          Snarare är det så att om åtgärder genomförs för att nå trafiksäkerhetsmålet
          så blir det lättare att nå övriga mål såsom tillgänglighet, effektivitet
          och miljömål. På lång sikt är det viktigaste att vägtrafiken minskar.
          Trafiken måste styras över till andra transportslag än bil. Att
          till exempel färdas i buss är 58 gånger säkrare än att åka bil.
          Att åka med spårbundna transportslag är ännu säkrare.
        </p>
        <p xml:id="i-LAJVYVABxztDYVE3cNqai">
          Vänsterpartiet anser att regeringen snarast ska fatta beslut
          om vilka åtgärder som behövs för att trafiksäkerhetsmålet för
          2007 ska nås. Beslut om nya åtgärder behöver tas snarast eftersom
          fullt genomslag för flera av åtgärderna tar flera år. Om inte
          beslut tas om nya åtgärder bör regeringen redovisa varför man
          inte avser att uppfylla målet för år 2007.
        </p>
        <p xml:id="i-J3UaZx5nfd276r69pSLNUn">
          Vänsterpartiet beskriver i partimotionen ett antal åtgärder.
          Här nämner vi i korthet de viktigaste förslagen:
        </p>
        <p xml:id="i-K2sibTkURJQqSwyXAGFAHH">
          Jag vill fråga statsrådet följande:
        </p>
        <p xml:id="i-LJAuJCVijc7BkrxwRukshN">
          1. Anser statsrådet att delmålet för år 2007 om maximalt 270
          döda ska uppfyllas?
        </p>
        <p xml:id="i-FMCZxxg5JktkckB7hs45Sc">
          2. Vilka åtgärder kommer statsrådet att genomföra för att nå
          delmålet?
        </p>
        <p xml:id="i-QTpwvr6svQUcHCxPmRVakU">
          3. När avser statsrådet fatta beslut om nya åtgärder för att
          nå de uppsatta målen?
        </p>
      </div>
    </body>
  </text>
</TEI>
