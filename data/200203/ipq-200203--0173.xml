<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0173">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0173</head>
        <author who="i-UmhVhzFM3Rs65aFjMTgRvj">Anne-Marie Pålsson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>finansiering av utbildningsplatser för utländska studenter</topic>
        <docDate when="2003-02-07">den 7 februari</docDate>
        <status when="2003-02-18" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GQ10173</external_id>
        <debate>
          <turn when="2003-02-18 15:38:09" duration="246">Thomas Östros (S)</turn>
          <turn when="2003-02-18 15:42:12" duration="224">Anne-Marie Pålsson (M)</turn>
          <turn when="2003-02-18 15:45:53" duration="266">Thomas Östros (S)</turn>
          <turn when="2003-02-18 15:50:15" duration="243">Anne-Marie Pålsson (M)</turn>
          <turn when="2003-02-18 15:54:15" duration="258">Thomas Östros (S)</turn>
          <turn when="2003-02-18 15:58:28" duration="149">Anne-Marie Pålsson (M)</turn>
          <turn when="2003-02-18 16:00:54" duration="179">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:173 av Anne-Marie Pålsson (m) till utbildningsminister
          Thomas Östros om finansiering av utbildningsplatser för utländska
          studenter
        </IPQ_title>
      </div>
      <div type="IPQuestionBody">
        <p xml:id="i-EWjhnuYPGKYcNUbWVtt26c">
          Vi behöver fler utländska studenter i Sverige. Gäststudenter
          har mycket positivt att tillföra Sverige och Sverige har mycket
          att ge. Vi har en väl utbyggd högskola med erfarenhet av internationellt
          utbyte. Vi har internationellt starka forskningsprofiler. Så säger
          utbildningsminister Thomas Östros.
        </p>
        <p xml:id="i-Wq7AuwMHDggKyC27SQPEn5">
          Den statliga myndigheten, Svenska Institutet, har därför fått
          i uppdrag att via en ny sajt marknadsföra svenska utbildningar
          till utländska studenter. Ambitionen är lovvärd. Länder som Tyskland,
          Frankrike, Nederländerna, och Storbritannien satsar också numera
          stora resurser på att locka utländska studenter att studera i
          respektive land. USA har sedan gammalt en omfattande erfarenhet
          av utländska studenter vid sina lärosäten.
        </p>
        <p xml:id="i-CceosMQe5cQjX15Bn3kuVK">
          Men utbildning kostar pengar. Svenska skattebetalare satsar årligen
          ett belopp i storleksordningen 40 miljarder kronor på forskning
          och utbildning, vilket motsvarar ca 160 000 kr per heltidsstudent.
          Siffran kan synas hög men är, enligt universitetens och högskolornas
          egna företrädare, inte tillräcklig för att upprätthålla kvaliteten.
        </p>
        <p xml:id="i-75nRcZY5V6ys7EXqFSDu34">
          Ska de svenska lärosätena ta emot fler utländska studenter kräver
          detta att mer resurser tillförs lärosätena för att kvaliteten
          inte ytterligare ska urholkas, alternativt att antalet utbildningsplatser
          som står till förfogande för svenska studenter reduceras.
        </p>
        <p xml:id="i-XmjQNzRvqXtnx2BQEyLCCu">
          Att färre platser anvisas svenska studenter behöver inte vara
          ett problem om Svenska Institutets marknadsföring vänder sig till
          studenter från annat EU-land. Inom EU pågår nämligen sedan flera
          år tillbaka ett utvecklingsarbete i syfte att möjliggöra byte
          av studieort. Den därvidlag gällande principen innebär att gästande
          studenter ska ha tillträde till högre utbildning på samma villkor
          som gäller det mottagande landets egna ungdomar, det vill säga
          är högre utbildning gratis i det mottagande landet är den också
          kostnadsfri för den svenska studenten. Det omvända gäller också.
          Eftersom högre utbildning är kostnadsfri i de flesta EU-länder
          handlar det således företrädesvis om ett utbyte på lika villkor.
        </p>
        <p xml:id="i-7oYaW7LesyhG7M1gynrzcS">
          Annorlunda förhåller det sig om rekryteringen avser studenter
          från länder utanför EU, ty här föreligger normalt sett inte denna
          möjlighet till utbyte på lika villkor. Konsekvensen av detta blir
          att om de svenska universiteten ska ta emot fler studenter från
          länder utanför EU utan att de totala ramarna ökar, trängs de svenska
          studenterna ut @ de blir utan utbildning eller hänvisas till utbildningar
          i länder utanför EU med höga privatekonomiska kostnader som följd.
          Ett annat alternativ består i att svenska skattebetalare tvingas
          betala utbildningen för studenter som inte sällan kommer från
          privatekonomiskt sett starka miljöer. Väljer dessa att efter genomgången
          utbildning stanna kvar i Sverige, blir skattebetalarnas kostnad
          hanterbar, i annat fall är det fråga om en betydande subvention
          till andra länders medborgare.
        </p>
        <p xml:id="i-94yhfNL1G2uTcJNaeSb6FQ">
          Min fråga till utbildningsminister Thomas Östros är följande:
        </p>
        <p xml:id="i-3MGpdoWrm3y7wuRqd6qpYN">
          Ska de utbildningsplatser som är avsedda för utländska studenter
          finansieras med ökade anslag över den statliga budgeten eller
          genom färre platser för svenska studenter?
        </p>
      </div>
    </body>
  </text>
</TEI>
