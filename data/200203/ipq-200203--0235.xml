<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0235">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0235</head>
        <author who="i-PyYxwdbw2KYpXyCWKWHmmT">Johan Pehrson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>rattfylleri</topic>
        <docDate when="2003-03-13">den 13 mars</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GQ10235</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:235 av Johan Pehrson (fp) till justitieminister
          Thomas Bodström om rattfylleri
        </IPQ_title>
      </div>
      <div type="IPQuestionBody">
        <p xml:id="i-CV1G4H2gevRqu2qt9FSjzz">
          Varje dag kör 14 000@16 000 bilförare onyktra i Sverige. Ett
          fåtal av dem avslöjas och döms för sin brottsliga gärning. Onykterheten
          i trafiken leder till en rad trafikolyckor @ inte sällan med dödlig
          utgång. Ca 150 personer avlider varje år på grund av trafikolyckor
          orsakade av rattfylleribrott.
        </p>
        <p xml:id="i-GxP9Jtz3kuskAidTEuUS9o">
          För snart tio år sedan sänktes gränsen för grovt rattfylleri
          från 1,5 % till 1,0 % samtidigt som maxstraffet höjdes från ett
          till två års fängelse. Den praktiska straffskärpningen har dock
          uteblivit. Tanken bakom förändringarna var att fängelse skulle
          vara den normala påföljden och att annat straff skulle utdömas
          endast i undantagsfall. Tvärtom visar nu undersökningar från bland
          annat Motorförarnas Helnykterhetsförbund (MHF) att tingsrätterna
          inte alls dömer rattfylleribrott till fängelse i den utsträckning
          som avsågs vid straffskärpningen. I stället ökar andelen villkorliga
          domar ofta i kombination med samhällstjänst.
        </p>
        <p xml:id="i-QmqdUzU653ZdxYK2UPzJ2q">
          Det är ytterst allvarligt att den som begår ett rattfylleribrott
          ofta kommer undan både fängelse och vård. I mitten av nittiotalet
          dömdes två av tre rattfyllerister till någon av de båda påföljderna.
          I dag är det endast var fjärde som får vård eller fängelse.
        </p>
        <p xml:id="i-VygdxpAsKi4qS2v4tyWNgL">
          Majoriteten av dem som åker fast för rattfylleri har alkoholproblem.
          Därför är det allvarligt att en stor del av de brott som tidigare
          lett till fängelse eller fotboja med kontroller i dag bara ger
          villkorlig dom med samhällstjänst. Vid villkorlig dom med samhällstjänst
          står klienten inte under någon övervakning, utan är endast skyldig
          att utföra det antal timmar arbete som han eller hon dömts till.
          Ingen insats görs i regel då mot det underliggande problemet med
          missbruk.
        </p>
        <p xml:id="i-R25Sb2N4ctpeSjFWqijmXw">
          Hälften av dem som begått brottet grovt rattfylleri döms i dag
          till en påföljd där ingen kraft kan sättas emot om personen inte
          är intresserad av vård för sitt missbruk. Den som döms till samhällstjänst
          får ofta ingen rehabilitering alls. Detta är ytterst allvarligt
          med tanke på att 40 % av dem som dömts till fängelse för rattfylleri
          och där inget särskilt rehabiliteringsprogram ingår, återfaller
          inom fyra år.
        </p>
        <p xml:id="i-Y6pGXVcinNgEbzgfuEG32v">
          Hälften av dem som döms till fängelse upp till tre månader får
          avtjäna straffet i sitt eget hem övervakad med hjälp av elektronisk
          fotboja. Personen får gå igenom ett cirka tio timmar långt så
          kallat påverkansprogram för att få hjälp med sin alkoholism @
          ett betydligt magrare program än för den som avtjänar sitt straff
          för rattfylleribrott på en anstalt.
        </p>
        <p xml:id="i-3f4WQvoqskYmmUhscHaE4M">
          Det finns en rad åtgärder som måste vidtas. Straffsystemet måste
          förändras. Rattfylleribrott ska alltid leda till vård och i alla
          grava fall eller vid upprepning till fängelse. Domstolarna måste
          vara nyktra i sitt val av påföljd.
        </p>
        <p xml:id="i-VCG6rbwBizJz3VxqN5bPiA">
          Den åtalade med alkoholproblem är ofta mästare på att ljuga om
          sina problem varför vårdbehovet glöms bort. Alla nya bilar ska
          förses med alkolås. Elektroniskt körkort bör snart kunna vara
          möjligt att införa som standard. Hälften av dem som döms för grovt
          rattfylleri saknar körkort och begår samtidigt brottet olovlig
          körning.
        </p>
        <p xml:id="i-Sfy7C9LFtU5APgwuFuuckF">
          Möjligheterna att beslagta bilen, eller brottsverktyget rättare
          sagt, måste öka, oavsett vem bilen tillhör. Trafikövervakningen
          som minskat på senare år måste öka. Ingen ska kunna köra berusad
          för att det inte finns poliser i tjänst.
        </p>
        <p xml:id="i-9KDVro1WLFR2Br2pnWZoYk">
          Det är sorgligt att se hur slappt regeringen ser på frågan. Förändrade
          insatser gentemot de som begår rattfylleribrott behöver inte utredas
          @ de behöver skärpas. Tills så sker kommer offer för dessa brott
          att fortsätta skördas. Ofattbart, oförsvarligt och omänskligt.
        </p>
        <p xml:id="i-H1dqrxxhSsZQSB5oXNyYV9">
          Vad avser justitieministern att vidta för åtgärder när det gäller
          påföljdssystemet för rattfylleribrott?
        </p>
      </div>
    </body>
  </text>
</TEI>
