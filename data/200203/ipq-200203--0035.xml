<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0035">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0035</head>
        <author who="i-XXuTUfCrSzD7sKMdyYtEft">Sofia Larsen</author>
        <recipient who="i-HxcQkHC9fDSzkJWgvdhDEF">Lena Hallengren</recipient>
        <topic>kvaliteten i förskolan</topic>
        <docDate when="2002-11-13">den 13 november</docDate>
        <status when="2002-11-26" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GQ1035</external_id>
        <debate>
          <turn when="2002-11-26 14:03:47" duration="296">Lena Hallengren (S)</turn>
          <turn when="2002-11-26 14:08:39" duration="246">Sofia Larsen (C)</turn>
          <turn when="2002-11-26 14:12:40" duration="160">Gunilla Carlsson (M)</turn>
          <turn when="2002-11-26 14:15:16" duration="184">Inger Davidson (Kd)</turn>
          <turn when="2002-11-26 14:18:15" duration="187">Lena Hallengren (S)</turn>
          <turn when="2002-11-26 14:21:19" duration="262">Sofia Larsen (C)</turn>
          <turn when="2002-11-26 14:25:37" duration="132">Gunilla Carlsson (M)</turn>
          <turn when="2002-11-26 14:27:45" duration="136">Inger Davidson (Kd)</turn>
          <turn when="2002-11-26 14:29:57" duration="135">Gunnar Andrén (Fp)</turn>
          <turn when="2002-11-26 14:32:08" duration="139">Lena Hallengren (S)</turn>
          <turn when="2002-11-26 14:34:23" duration="148">Sofia Larsen (C)</turn>
          <turn when="2002-11-26 14:36:48" duration="100">Lena Hallengren (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:35 av Sofia Larsen (c) till statsrådet
          Lena Hallengren om kvaliteten i förskolan
        </IPQ_title>
      </div>
      <div type="IPQuestionBody">
        <p xml:id="i-XdPmu9tVp1cxQsbLp6QqyR">
          Förskolan omfattar en allt större andel av alla barn, och spelar
          en viktig roll för barns utveckling och lärande. Förskolan är
          med och lägger grunden för ett livslångt lärande, där lärandet
          i förskolan har sin grund i leken. För Centerpartiet är det viktigt
          att ge bästa tänkbara förutsättningar för en hög kvalitet i förskolans
          verksamhet.
        </p>
        <p xml:id="i-Lwj9SxeWchPekTzZVJHD3p">
          Besparingarna inom förskoleverksamheten har varit stora under
          1990-talet. De vanligaste besparingsstrategierna har varit att
          ta in fler barn i grupperna och minska personaltätheten. Genom
          införandet av maxtaxan, som inte var fullt ut finansierad av regeringen,
          har kommunerna tvingats skjuta till extra pengar eller finna andra
          former, som större grupper, för att sänka kostnaderna.
        </p>
        <p xml:id="i-GrwkCj7hEDkRHAC3Los8cK">
          Vi vet att många förskollärare är oerhört pressade i dag. Arbetsbelastningen
          är hög och oron bland personal och föräldrar har ökat. Barngrupperna
          är långt större än de som forskningen talar för, för att kvaliteten
          ska bli bra. Det är minst sagt beklämmande att regeringen i stället
          för att ta itu med kvaliteten i förskolan endast ger Skolverket
          ett uppdrag att göra en fördjupad studie av barngruppernas storlek
          och personaltäthet. Detta trots att Skolverket så sent som i maj
          presenterade en undersökning och kartläggning av just barngruppernas
          storlek. Skolverket redovisar att det blivit allt trängre i landets
          förskolor.
        </p>
        <p xml:id="i-EA56JmcmvDeaHapxxvxVF">
          Att regeringen skriver i budgetpropositionen att det i genomsnitt
          ska vara fem barn per heltidsanställd, 15 barn per grupp med tre
          heltidsanställda, låter vackert men räcker inte långt. Detta eftersom
          regeringen för säkerhets skull också har lagt till meningen: "Satsningen
          på kraftigt förstärkta personalresurser till förskolan skall ske
          successivt under mandatperioden och i den takt som ekonomin tillåter."
        </p>
        <p xml:id="i-3yF51JFVw2UsBdmXGevWh8">
          Centerpartiet anser inte att vi från riksdagen ska tala om hur
          stora barngrupperna ska vara. Det viktiga är att förskolans verksamhet
          kvalitetssäkras genom att dimensionera barngrupperna i förskolan
          utifrån både barnens och personalens perspektiv. Barngrupperna
          får inte vara större än att varje enskilt barn känner trygghet
          och får en god pedagogisk verksamhet, där omsorg, fostran och
          lärande bildar en helhet.
        </p>
        <p xml:id="i-N4Hm1qfqQNUCdWz3mZCjD3">
          Personalen ska känna att de utför sitt arbete på ett tillfredsställande
          sätt.
        </p>
        <p xml:id="i-NdTX9oWAXS3FbScw4APFSo">
          Bristen på förskollärare är i dag stor och denna brist är resultatet
          av den politik som regeringen fört. Att regeringen nu tänker tillföra
          6 000 nya förskollärare och barnskötare inom barnomsorgen, för
          att minska barngrupperna och på så vis höja kvaliteten, är ett
          lovvärt försök men frågan är var regeringen tänker trolla fram
          dessa 6 000 personer. Tyvärr kan vi konstatera att regeringen
          inte är särskilt konkret i sitt förslag när de skriver: "Regeringen
          avser att återkomma med ett förslag om ett riktat statsbidrag
          till kommunerna för att tillföra minst 6 000 nya förskollärare,
          barnskötare eller annan personal till förskolan." Problemet är
          att det i dag inte finns tillräckligt många utbildade förskollärare.
          Och utbildning av förskollärare är ett statligt ansvar.
        </p>
        <p xml:id="i-315ic2kD3KVrxu6iNaryVk">
          Enligt Lärarförbundet har utbildningen till förskollärare varit
          underdimensionerad de senaste åren och de har sedan mitten på
          90-talet påpekat detta för regeringen, dock utan resultat. Regeringen
          medger själv i tidigare budgetproposition att problemet är att
          antalet platser till förskollärarutbildningen ej varit tillräckliga
          och att bristen inte beror på studenters bristande intresse för
          att söka sig till utbildningen.
        </p>
        <p xml:id="i-L9uibdCfs1MTHTsRWD5X7J">
          Med tanke på alla reformer som nu genomförs i förskolan, maxtaxa,
          garanterad plats i förskolan till arbetslösas barn, barn till
          föräldralediga och barn till asylsökande samt att den allmänna
          förskolan för fyra- och femåringar införs år 2003, hade det varit
          önskvärt om regeringen samtidigt sett till att åtgärda bristen
          på förskollärare för att säkra kvaliteten i förskolan.
        </p>
        <p xml:id="i-CAmRHedD63oMojwNTjSbqq">
          Jag vill med anledning av detta fråga ministern:
        </p>
        <p xml:id="i-SBoXMLV2uRXdYC6gmedVWB">
          1. Vilka åtgärder avser ministern att vidta för att förstärka
          personalresurserna till förskolan?
        </p>
        <p xml:id="i-KcBcE5SpGJ7JXu3HksubZS">
          2. Vilka åtgärder avser ministern att vidta för att stärka kvaliteten
          i förskolan?
        </p>
      </div>
    </body>
  </text>
</TEI>
