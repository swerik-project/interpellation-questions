<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0376">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0376</head>
        <author who="i-Fa75ePV6JC2wN91aE4xcYD">Stefan Attefall</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>individuellt kompetenssparande</topic>
        <docDate when="2003-05-12">den 12 maj</docDate>
        <status when="2003-05-26" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GQ10376</external_id>
        <debate>
          <turn when="2003-05-26 17:55:34" duration="287">Hans Karlsson (S)</turn>
          <turn when="2003-05-26 18:00:07" duration="247">Maria Larsson (Kd)</turn>
          <turn when="2003-05-26 18:00:07" duration="247">Maria Larsson (Kd)</turn>
          <turn when="2003-05-26 18:04:10" duration="241">Hans Karlsson (S)</turn>
          <turn when="2003-05-26 18:07:55" duration="324">Maria Larsson (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:376 av Stefan Attefall (kd) till statsrådet
          Hans Karlsson om individuellt kompetenssparande
        </IPQ_title>
      </div>
      <div type="IPQuestionBody">
        <p xml:id="i-Uv96M7Y7P8sEpzoeaajPZ3">
          Våren 2002 överlämnade regeringen till riksdagen en proposition
          om stimulans för individuellt kompetenssparande (2001/02:175).
          Systemet avsågs träda i kraft den 1 juli 2003.
        </p>
        <p xml:id="i-XkVAEG2qC5pJ77ofDAovoR">
          Propositionen föregicks av en utredning som blev klar redan under
          år 2000. Efter att frågan dragits i långbänk kom så en proposition,
          dock mycket urvattnad och oprecis. Regeringen uttalade i propositionen
          att man under hösten 2002 avsåg att återkomma med ett konkret
          förslag med nödvändiga förändringar av lagstiftningen. Under hösten
          kom dock ingen proposition till riksdagen.
        </p>
        <p xml:id="i-QKnzCR7XCRe8uwMMRWCnL1">
          I februari månad ställde jag en skriftlig fråga till statsrådet
          om regeringen avsåg att vidta några åtgärder för att ett system
          för individuellt kompetenssparande skulle kunna införas den 1
          juli 2003. Statsrådet svarade då att regeringen fortfarande, ett
          år efter att riksdagen beslutat om införande av ett system för
          individuellt kompetenssparande, utredde ett antal frågetecken.
          Statsrådet hänvisade också till att Statskontorets bedömning var
          att ikraftträdandet måste skjutas upp ett år, till åtminstone
          den 1 juli 2004.
        </p>
        <p xml:id="i-D9bdjrwgtcCVvSNwdPfPh8">
          Nu är vi inne i maj månad och ännu har vi inte sett någon proposition
          om individuellt kompetenssparande. Det är mycket märkligt eftersom
          det riksdagsbeslut som togs avsåg ett införande den 1 juli 2003,
          alltså om mindre än två månader.
        </p>
        <p xml:id="i-J1dQKcLD1K7Z1qwe2uNWBZ">
          Med hänvisning till det anförda vill jag ställa följande fråga
          till statsrådet Hans Karlsson:
        </p>
        <p xml:id="i-K5amka8sUp9BYJnes4F3QF">
          Vilka åtgärder avser ministern att vidta för att ett system för
          individuellt kompetenssparande snarast möjligt ska kunna införas,
          i enlighet med riksdagens beslut?
        </p>
      </div>
    </body>
  </text>
</TEI>
