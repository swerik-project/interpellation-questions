<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0357">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0357</head>
        <author who="i-XSoE59R8vSeGm31iRSvpAz">Ulrik Lindgren</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>Riksväg 50</topic>
        <docDate when="2003-05-09">den 9 maj</docDate>
        <status when="2003-05-20" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GQ10357</external_id>
        <debate>
          <turn when="2003-05-20 14:22:06" duration="224">Ulrica Messing (S)</turn>
          <turn when="2003-05-20 14:25:39" duration="147">Ulrik Lindgren (Kd)</turn>
          <turn when="2003-05-20 14:28:01" duration="234">Ulrica Messing (S)</turn>
          <turn when="2003-05-20 14:31:47" duration="188">Ulrik Lindgren (Kd)</turn>
          <turn when="2003-05-20 14:34:45" duration="137">Ulrica Messing (S)</turn>
          <turn when="2003-05-20 14:36:57" duration="126">Ulrik Lindgren (Kd)</turn>
          <turn when="2003-05-20 14:38:53" duration="73">Ulrica Messing (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:357 av Ulrik Lindgren (kd) till statsrådet
          Ulrica Messing om Riksväg 50
        </IPQ_title>
      </div>
      <div type="IPQuestionBody">
        <p xml:id="i-NSX9RPKeJSxZYA5DLxT2d9">
          Med förslaget till planeringsram för regional infrastruktur för
          de närmaste tolv åren, på 367 miljoner kronor, har Dalarna tilldelats
          näst minst resurser. Endast Gotland får mindre, trots Dalarnas
          stora yta och stora vägnät.
        </p>
        <p xml:id="i-UnitKDoGQAx3MfN5o47tpu">
          Som motiv för den begränsade tilldelningen till Dalarna har anförts
          att utöver dessa 367 miljoner kronor får länet utbyggnad till
          fyrfiligt sträckan Falun-Borlänge. Dock med det förbehållet att
          om kostnaderna överstiger Vägverkets beräkning får merkostnaderna
          tas av den högst begränsade planeringsramen för länet.
        </p>
        <p xml:id="i-R689wXt8HDLDSjXfvrFonA">
          I samband med Dalaregementets nedläggning ställde regeringen
          ut ett klart löfte till regionen att vägsträckan Falun-Borlänge
          skulle bli fyrfilig. 14 mars 2002 uppdrog regeringen åt Vägverket,
          Banverket och länen att upprätta långsiktiga infrastrukturplaner.
          Av de 30 miljarder kronor som tidigare avsatts för den regionala
          transportinfrastrukturen, reserverades i regeringens beslut 5
          636 miljoner kronor för sex särskilt utpekade objekt. Två av dessa
          var Riksväg 50 Gruvan-Tallen respektive Riksväg 50 Ornäs-Tallen.
          Om dessa sträckor, som ligger mellan Borlänge och Falun, slår
          regeringsbeslutet fast: "Länsplanen i Dalarnas län skall innefatta
          följande åtgärder under de första åren av planperioden."
        </p>
        <p xml:id="i-7tfMm3mid3vVwp52tjVpb2">
          Med anledning av regeringens sänkta väganslag på 1,2 miljarder
          kronor för åren 2003@2004 i den ekonomiska vårpropositionen har
          Vägverket aviserat att vissa projekt måste senareläggas. Ett av
          de hotade projekten är enligt Vägverket utbyggnaden av sträckan
          Ornäs-Tallen på Riksväg 50.
        </p>
        <p xml:id="i-M48dsVUt6dUeWSSxcb6kvt">
          Planeringsuppdragets formulering "de första åren av planperioden"
          innebär definitionsmässigt år 2004 och därpå följande år. Vägverkets
          uttryckta nedprioritering av åtgärden skulle därmed innebära att
          regeringsbeslutet av den 14 mars 2002 frångås.
        </p>
        <p xml:id="i-Abk3LDWTWeEYTKaCmGShmu">
          Statsrådet har under senare tid vid upprepade tillfällen hänvisat
          till att Vägverket och Banverket i augusti avlämnar sina remissbehandlade
          förslag till planer, när frågor ställts om enstaka infrastrukturprojekts
          vidare öden i planeringsprocessen. Samma avvaktande attityd kan
          rimligtvis inte anläggas i förhållande till av regeringen redan
          beslutade infrastrukturåtgärder. Det slutgiltiga fastställandet
          av nationella och regionala planer kommer ske sent under hösten
          2003. Det vore högst otillfredsställande om klartecken för projekt
          som inplanerats under 2004 fördröjs på ett sådant sätt att osäkerheten
          blir en i sig försenande omständighet.
        </p>
        <p xml:id="i-6Sy7xFRuhMfcqEZRHkdXCb">
          Vilka åtgärder avser statsrådet att vidta för att de särskilt
          utpekade projekten i länsplanerna inte nedprioriteras i Vägverkets
          planering?
        </p>
        <p xml:id="i-SnPdx9AJXfEnHwZVU7fSbT">
          Vilka åtgärder avser statsrådet att vidta för att det så snart
          som möjligt i planeringsprocessen slås fast att länsplanen i Dalarnas
          län redan under de första åren ska innefatta åtgärder på Riksväg
          50 Gruvan-Tallen och Ornäs-Tallen?
        </p>
      </div>
    </body>
  </text>
</TEI>
