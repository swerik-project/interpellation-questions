<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0185">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0185</head>
        <author who="i-W6BJ44rcZjp5pD28NhHrCf">Gunnar Axén</author>
        <recipient who="i-3MwbJPjHpsScrukDj5ohhN">Jan O Karlsson</recipient>
        <topic>Migrationsverket</topic>
        <docDate when="2003-02-13">den 13 februari</docDate>
        <status when="2003-03-07" byWhom="Jan O Karlsson" byWhomId="i-3MwbJPjHpsScrukDj5ohhN" status="answered">besvarad</status>
        <external_id source="rdwebb">GQ10185</external_id>
        <debate>
          <turn when="2003-03-07 11:56:59" duration="248">Jan O Karlsson (S)</turn>
          <turn when="2003-03-07 12:01:04" duration="264">Gunnar Axén (M)</turn>
          <turn when="2003-03-07 12:05:24" duration="231">Jan O Karlsson (S)</turn>
          <turn when="2003-03-07 12:09:11" duration="160">Gunnar Axén (M)</turn>
          <turn when="2003-03-07 12:11:48" duration="237">Jan O Karlsson (S)</turn>
          <turn when="2003-03-07 12:15:41" duration="140">Gunnar Axén (M)</turn>
          <turn when="2003-03-07 12:17:58" duration="154">Jan O Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:185 av Gunnar Axén (m) till statsrådet
          Jan O Karlsson om Migrationsverket
        </IPQ_title>
      </div>
      <div type="IPQuestionBody">
        <p xml:id="i-S4Qsmgy4b53pxpmzrH2omJ">
          Enligt Migrationsverket har man under fem år inte kunnat avvisa
          en enda asylsökande statslös palestinier tillbaka till Saudiarabien.
          Bakgrunden är den att en statslös palestinier från Saudiarabien
          (eller andra arabiska stater som till exempel Qatar, Abu Dhabi
          och Kuwait) som varit borta från sitt ursprungsland mer än sex
          månader enligt dessa länders lagar då inte längre har rätten att
          återvända dit.
        </p>
        <p xml:id="i-552kRL3hA8MBUtK3Ds8sVB">
          Invandringsmyndigheterna försöker snabbehandla dessa asylansökningar,
          men trots detta finns det i dag många exempel på statslösa palestinier
          vars ansökningar aldrig prövades @ eller avvisningen aldrig verkställdes
          @ medan det fortfarande var möjligt för vederbörande att återvända
          till sitt ursprungsland. Därför sitter i dag i storleksordningen
          300 till 500 statslösa palestinier från arabiska stater i ett
          totalt vakuum på svenska flyktingförläggningar. De är inte välkomna
          i Sverige, utan ska avvisas, men de är inte heller välkomna tillbaka
          till sina ursprungsländer @ och de kan inte avvisas. Det finns
          många exempel på asylsökande som på detta sätt varit fast i den
          svenska invandringsbyråkratin i över tre år, i vissa fall i närmare
          fem år.
        </p>
        <p xml:id="i-DeKo97QCDxreXQzu8XUX5b">
          Enligt utlänningslagen ska uppehållstillstånd beviljas i de fall
          det visar sig att det föreligger hinder att verkställa en avvisning.
          Detta har skett i vissa fall, men fortfarande nekas flera hundra
          statslösa palestinier att få uppehållstillstånd trots att det
          uppenbart föreligger verkställighetshinder. Migrationsverket har
          under flera år förhalat frågan om hur dessa ärenden ska hanteras
          och ministern hänvisade i en interpellationsdebatt för ett år
          sedan till att han inte kunde göra något så länge inte Migrationsverket
          på eget initiativ begärde ett klarläggande av regeringen.
        </p>
        <p xml:id="i-Ua9m63xMNaN4TxhYifWVqr">
          Situationen är således den att flera hundra statslösa palestinier,
          däribland många barn, sitter fast i en total ovisshet på svenska
          flyktingsförläggningar och ser åren passera förbi. Migrationsverket
          har uppenbarligen misslyckats med att handlägga deras ärenden
          och ministern ansåg sig för ett år sedan inte kunna göra något
          åt saken.
        </p>
        <p xml:id="i-PUDvg8GnqqCpcdQKbS98SN">
          Nu förhåller det sig dock på det sättet att ministern visst kan
          göra något eftersom regeringen till exempel kan föreslå riksdagen
          ett förtydligande av lagstiftningen så att den oklarhet som i
          dag tycks råda elimineras och därmed bevilja de människor som
          inte kan avvisas permanent uppehållstillstånd. För att långsiktigt
          förhindra att asylsökande fastnar i migrationsmyndigheternas utredningskvarnar
          så bör man införa en regel som automatiskt ger en asylsökande
          permanent uppehållstillstånd om myndigheterna inte avgjort hans
          eller hennes asylärende inom sex månader.
        </p>
        <p xml:id="i-X4JtCa7FXQXXZfNoZWQhhM">
          Mot bakgrund av ovanstående vill jag fråga statsrådet vilka åtgärder
          han är beredd att vidta för att lösa situationen för de statslösa
          palestinier som inte har något land att avvisas till.
        </p>
      </div>
    </body>
  </text>
</TEI>
