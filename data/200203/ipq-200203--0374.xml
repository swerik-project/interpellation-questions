<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0374">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0374</head>
        <author who="i-839FvTzHpvrdX4J7ckfWSt">Sven Brus</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>svaga gruppers ställning på arbetsmarknaden</topic>
        <docDate when="2003-05-12">den 12 maj</docDate>
        <status when="2003-05-26" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GQ10374</external_id>
        <debate>
          <turn when="2003-05-26 20:01:49" duration="149">Hans Karlsson (S)</turn>
          <turn when="2003-05-26 20:04:10" duration="220">Sven Brus (Kd)</turn>
          <turn when="2003-05-26 20:07:47" duration="217">Hans Karlsson (S)</turn>
          <turn when="2003-05-26 20:11:13" duration="210">Sven Brus (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:374 av Sven Brus (kd) till statsrådet
          Hans Karlsson om svaga gruppers ställning på arbetsmarknaden
        </IPQ_title>
      </div>
      <div type="IPQuestionBody">
        <p xml:id="i-XBN7ocAPteUprDWX86E7xo">
          Under år 2002 uppgick statens kostnader för ohälsan till 113
          miljarder kronor och i dag är nästan varje sjätte svensk sjukskriven
          eller förtidspensionerad. Att bryta den negativa utveckling som
          pågått sedan 1997 när det gäller sjukskrivningstalen är enligt
          regeringen den viktigaste politiska frågan under denna mandatperiod.
          Målet är naturligtvis att minska statens kostnader men främst
          att förebygga ohälsa och därmed förändra livssituationen för de
          många drabbade människorna.
        </p>
        <p xml:id="i-XyYPQqsWe8QhzG851eUEjG">
          De förslag som hittills presenterats av regeringen har i allt
          väsentligt fokuserat på arbetsmiljöns betydelse och på åtgärder
          som skärper arbetsgivarnas ansvar.
        </p>
        <p xml:id="i-BQuU9bgqcKjNN1XwGdAgNt">
          Utöver statens kostnader har arbetsgivarna under föregående år
          belastats med 60 miljarder kronor för sjuklöneperioden. Därtill
          beräknas sjukfrånvaron orsaka ett produktionsbortfall motsvarande
          5@6 % av BNP eller ca 120 miljarder kronor per år. Detta leder
          med nödvändighet till minskade investeringar, färre arbetstillfällen
          och därmed lägre tillväxt i den svenska ekonomin.
        </p>
        <p xml:id="i-QK9pd4ZZasUGCxL26YE4GV">
          Regeringen har i den nu lagda vårpropositionen valt att föreslå
          en lösning som innebär att ytterligare öka arbetsgivarnas kostnadsansvar
          för ohälsan. Dessa åtgärder innebär en ännu hårdare belastning
          och ett ökat risktagande, inte minst för de mindre företagen.
          Benägenhet att anställa och växa torde minska med dessa ökande
          risker för ohanterliga kostnader.
        </p>
        <p xml:id="i-DUAyz2zXDgw4aNgAcGQN5P">
          Regeringens förslag torde leda till större försiktighet och en
          striktare bedömning av varje arbetssökande ur hälsosynpunkt. Handikapporganisationer
          och andra har också varnat för en utveckling mot ytterligare uppdelning
          i starka och svaga grupper på arbetsmarknaden. Handikappade och
          kroniskt sjuka har redan i dag en svag ställning på arbetsmarknaden.
        </p>
        <p xml:id="i-26jwxvKRUN8wHpeXFPrXjU">
          Min fråga till statsrådet blir därmed:
        </p>
        <p xml:id="i-2sGgmBncHZwwSRr8UQwh9m">
          Vad avser statsrådet att göra för att motverka en utveckling
          som försvagar vissa utsatta gruppers ställning på arbetsmarknaden?
        </p>
      </div>
    </body>
  </text>
</TEI>
