<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0193">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0193</head>
        <author who="i-4i5vpDVzDizjgGeYkeoK2E">Bo Lundgren</author>
        <recipient who="i-3kVCtR7mCK6mW2F6oaBMR5">Göran Persson</recipient>
        <topic>regeringens samarbetspartier</topic>
        <docDate when="2003-02-17">den 17 februari</docDate>
        <status when="2003-03-07" byWhom="Göran Persson" byWhomId="i-3kVCtR7mCK6mW2F6oaBMR5" status="answered">besvarad</status>
        <external_id source="rdwebb">GQ10193</external_id>
        <debate>
          <turn when="2003-03-07 10:00:32" duration="224">Göran Persson (S)</turn>
          <turn when="2003-03-07 10:04:12" duration="257">Bo Lundgren (M)</turn>
          <turn when="2003-03-07 10:08:25" duration="197">Göran Persson (S)</turn>
          <turn when="2003-03-07 10:11:38" duration="241">Bo Lundgren (M)</turn>
          <turn when="2003-03-07 10:15:35" duration="264">Göran Persson (S)</turn>
          <turn when="2003-03-07 10:19:56" duration="136">Bo Lundgren (M)</turn>
          <turn when="2003-03-07 10:22:08" duration="143">Göran Persson (S)</turn>
          <turn when="2003-03-07 10:24:27" duration="88">Bo Lundgren (M)</turn>
          <turn when="2003-03-07 10:25:52" duration="118">Göran Persson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:193 av Bo Lundgren (m) till statsminister
          Göran Persson om regeringens samarbetspartier
        </IPQ_title>
      </div>
      <div type="IPQuestionBody">
        <p xml:id="i-AgkiNZVMNxDeFzRnuwqaV8">
          I riksdagens utrikesdebatt den 12 februari 2003 stod företrädare
          för regeringens samarbetspartier för flera uppseendeväckande uttalanden.
        </p>
        <p xml:id="i-7aRxS8mXbHPds4uSyidn1u">
          Vänsterpartiet företräddes av Lars Ohly, som i debatten drog
          slutsatsen att Göran Persson "bejakade kriget". Ohly hävdade emellertid
          att "vi har lyckats pressa regeringen att ta ett steg bort från
          den primitiva krigshets som George Bush och hans regering står
          för". Ohly fortsatte: "Vad det handlar om är vissa organisationers
          och vissa regeringars önskan om att gå i krig mot Irak."
        </p>
        <p xml:id="i-9KSv5ynw8iJuw7qcUiCnq1">
          Den nyanslösa och tendentiösa hållning som Ohly gav uttryck för
          i riksdagsdebatten är ett tydligt exempel på att kommunismens
          idéer och retorik fortfarande präglar Vänsterpartiet. Inläggen
          illustrerade den kompromisslösa anti-amerikanism som är djupt
          rotad i Vänsterpartiet. Den grundläggande orsaken är att USA står
          för marknadsekonomi och för det öppna samhälle där människor sätts
          före politiken.
        </p>
        <p xml:id="i-XpmgWKnhUoCJ6829Em66vg">
          Ohly tog ett tydligt steg bort från den svenska regeringens ställningstagande
          till förmån för FN:s unika roll som uttolkare av folkrätten genom
          att hävda att väpnade insatser mot Irak bara har "en viss folkrättslig
          legitimitet" men att "det går inte att gömma sig bakom FN".
        </p>
        <p xml:id="i-WUaE2zzBBAGaVuDo6dcJCm">
          I den utrikespolitiska debatten tog Vänsterpartiet tydligt avstånd
          från USA:s, Sveriges regerings och FN:s legitima krav på att Irak
          avrustar sina massförstörelsevapen.
        </p>
        <p xml:id="i-Kj8g2Wbey538o3Z36RK9EU">
          Sådant är Vänsterpartiets perspektiv. Det är inte nytt. Under
          det kalla kriget gav det först uttalat och sedan outtalat stöd
          åt Sovjetunionen i konflikt med den fria, demokratiska världen.
        </p>
        <p xml:id="i-RZ9pCyVkj7JEDiMR8H3UUJ">
          När det blev uppenbart att den fruktansvärda talibanregimen i
          Afghanistan understödde terrorister som mördade drygt 3 000 människor
          den 11 september 2001, var Vänstern motståndare till insatser
          för att undanröja detta hot mot det öppna samhället och befria
          det afghanska folket.
        </p>
        <p xml:id="i-MgejY5JNQcVSjonMmJxhtU">
          Miljöpartiets företrädare i utrikesdebatten, Lotta N Hedström,
          gick ännu längre och påstod att en eventuell aktion mot den irakiska
          regimen inte handlar om att säkra frihet och fred, utan om att
          den amerikanska presidentadministrationen drivs av egna ekonomiska
          intressen:
        </p>
        <p xml:id="i-JgUMPW3Uek68nFEJC43jhA">
          "Bushs rådgivare Condoleeza Rice sägs ha starka intressen i oljeindustrin,
          och oljemagnaterna sponsrade Bushs presidentvalskampanj (.) Jag
          säger er: Leta efter den dolda agendan, det som döljer sig bakom
          kravet på avväpning."
        </p>
        <p xml:id="i-VDHopxgJYrxELSobiPEpSG">
          Hon hävdade också att det bara är vapenförsäljare, drogindustrin
          och människor som säljer andra människor som sexslavar som tjänar
          på en väpnad aktion mot den irakiska regimen.
        </p>
        <p xml:id="i-TXecqaU83KpocQbwrbKUwT">
          Så illa tycker uppenbarligen Vänsterpartiets och Miljöpartiets
          utrikespolitiska talesmän om samhällssystemet i världens starkaste
          demokrati, som oftare än något annat land tar ansvar och gör insatser
          för människors frihet och det öppna samhället, att de hellre kritiserar
          USA än den irakiska regim som mördar sin egen befolkning. En regim
          som försökt föra FN bakom ljuset under tolv år och som hotar omvärlden
          med massförstörelsevapen och terrorattacker.
        </p>
        <p xml:id="i-5DLxuRtsPrK3VCgFBiwgkG">
          I det öppna samhälle som vi lever i får även obehagliga åsikter
          finnas och föras fram. I ett samhälle med åsiktsfrihet är det
          tillåtet att inte ta ställning för frihet och demokrati i kampen
          mot förtryck och diktatur.
        </p>
        <p xml:id="i-9tNkMUdUpXM1ZvdzGhNY7t">
          Men att sådana åsikter framförs av två partier som har ett direkt
          inflytande på regeringens politik är stötande. Det räcker inte
          att hänvisa till att utrikes- och försvarspolitiken inte omfattas
          av samarbetet. Det avtal som träffats med Vänsterpartiet och Miljöpartiet
          ger självfallet dessa partier stort generellt inflytande.
        </p>
        <p xml:id="i-CLyD8SamXVkoXENaFTJCLq">
          Mycket av regeringspolitiken förhandlas fram i slutna rum. Både
          Vänsterpartiet och Miljöpartiet har tjänstemän placerade i Regeringskansliet.
          När regeringens politik presenteras för riksdagen är den för det
          mesta redan färdigförhandlad.
        </p>
        <p xml:id="i-9BvhGCtGU6RZE4H4zT9tTv">
          Utöver att detta är ett problem ur principiellt parlamentarisk
          synvinkel, innebär det också att Socialdemokraterna bidrar till
          att ge partier med en verklighetsfrånvänd och djupt USA-fientlig
          inställning legitimitet, såväl i Sverige som utomlands.
        </p>
        <p xml:id="i-ANqZkQdJHNoTRSrAymg3J3">
          Även om utrikespolitiken formellt är undantagen från samarbetet,
          skadas Sveriges anseende internationellt av att regeringens mandat
          är avhängigt partier med en utrikespolitik som utgår från att
          det kalla kriget fortfarande pågår.
        </p>
        <p xml:id="i-RYiFev8ebUPeyziqDX3UiY">
          En statsminister måste vara beredd att välja bort lättköpt opinionsstöd
          till förmån för större värden. Det borde vara självklart att partier
          med tveksam utrikespolitik hålls utanför alla former av regeringssamverkan.
        </p>
        <p xml:id="i-Hdrt3K585mtnb1JFkB47vE">
          Mot denna bakgrund vill jag fråga statsministern:
        </p>
        <p xml:id="i-63HcBPAmMu4jYxtJC8n1SM">
          Är statsministern beredd att dra konsekvenserna av Vänsterpartiets
          och Miljöpartiets utrikespolitik och avbryta regeringssamverkan
          med dessa partier?
        </p>
      </div>
    </body>
  </text>
</TEI>
