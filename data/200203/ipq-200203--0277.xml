<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0277">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0277</head>
        <author who="i-LmkkKmc2XQLDmqAXoGoovP">Berit Jóhannesson</author>
        <recipient who="i-S7LcGmD5NuSMrFDW8LBeJ1">Anna Lindh</recipient>
        <topic>moratorium mot klusterbomber</topic>
        <docDate when="2003-04-07">den 7 april</docDate>
        <status when="2003-05-26" byWhom="Anna Lindh" byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GQ10277</external_id>
        <debate>
          <turn when="2003-05-26 10:37:28" duration="213">Anna Lindh (S)</turn>
          <turn when="2003-05-26 10:40:47" duration="215">Berit Jóhannesson (V)</turn>
          <turn when="2003-05-26 10:44:09" duration="105">Anna Lindh (S)</turn>
          <turn when="2003-05-26 10:45:46" duration="104">Berit Jóhannesson (V)</turn>
          <turn when="2003-05-26 10:47:21" duration="104">Anna Lindh (S)</turn>
          <turn when="2003-05-26 10:49:01" duration="88">Berit Jóhannesson (V)</turn>
          <turn when="2003-05-26 10:50:20" duration="126">Anna Lindh (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:277 av Berit Jóhannesson (v) till utrikesminister
          Anna Lindh om moratorium mot klusterbomber
        </IPQ_title>
      </div>
      <div type="IPQuestionBody">
        <p xml:id="i-U7xJkebLYmTzx77cw5eTvf">
          I det folkrättsvidriga krig som USA och dess allierade bedriver
          i Irak har det framkommit uppgifter om att USA använder klusterbomber.
          Klusterbomber finns inom de flesta länders arsenaler. Till och
          med det svenska flygvapnet använder sig av en typ av klusterbomber.
        </p>
        <p xml:id="i-GWL3p5hmmVCi29PSrpsHmx">
          Dessa bomber eller raketer är en typ av projektiler som sprider
          ut en mängd "minibomber" över ett stort område. Dessa projektiler
          är tänkta att explodera vid kontakt med mark eller föremål. En
          stor del av dessa "minibomber" exploderar dock inte, utan blir
          liggande kvar på marken som blindgångare.
        </p>
        <p xml:id="i-LNwxnYWia93Pc4PVwPAay6">
          Blindgångarna fungerar därefter i praktiken som minor och utgör
          ett stort hot för den civilbefolkning som sedan ska bo och verka
          i området under och efter kriget. En typ av dessa blindgångare
          är gula till färgen och påminner mycket om de matpaket som fälls
          ut från flygplan, och de väcker lätt barns nyfikenhet, en nyfikenhet
          som tyvärr oftast leder till döden. Den stora skillnaden mellan
          "vanliga" antipersonella minor och blindgångare efter klusterbomber
          är att de senare i större utsträckning dödar dem som utlöser dem.
        </p>
        <p xml:id="i-J1yYqihHiUrcZdqd1ANef9">
          Under såväl det förra Gulfkriget som i bombkriget i Kosovo använde
          sig Natostyrkorna av stora mängder klusterbomber till stort men
          för befolkningen i dessa områden. Som exempel kan nämnas att 25
          % av de bomber som USA använde i Gulfkriget 1991 bestod av klusterbomber.
          Blindgångare från dessa klusterbomber har sedan dess dödat eller
          skadat fler än 4 000 irakier.
        </p>
        <p xml:id="i-PvQHgRHBa8vTQFzKUNYt1w">
          Human Rights Watch har identifierat att USA:s marktrupper i Irak
          har använt sig av robotutskjutningsramper, så kallade MLRS (Multiple
          Launch Rocket System). Ramperna har använts för att skjuta upp
          så kallade M 26-stridsspetsar. Varje M 26-stridsspets innehåller
          644 "minibomber" som sprids ut över marken.
        </p>
        <p xml:id="i-So251MvtURLHWWmW27Yxav">
          Det finns olika uppgifter om hur många procent av dessa "minibomber"
          som inte exploderar som tänkt när de träffar marken. USA:s försvarsdepartement
          säger att det rör sig om ca 16 %. Det betyder att den vanligen
          avfyrade salvan på tolv MLRS-robotar resulterar i fler än 1 200
          blindgångare, utspridda på ett område så stort som 120 000@240
          000 kvadratmeter.
        </p>
        <p xml:id="i-QopUG1x2NtrXSmfvqgKmYN">
          Human Rights Watch rapporterar också att USA:s marinkår har avfyrat
          hundratals projektiler av typen M 483A1 och M 864 som var och
          en innehåller 70@90 "minibomber".
        </p>
        <p xml:id="i-RdALGNUozx2HQU3usMHZdy">
          I vilken omfattning flygvapnet använt klusterbomber vet vi i
          dag inte, men med tanke på i vilken omfattning de tidigare använt
          sig av denna typ av bomber lär det vara ett betydande antal.
        </p>
        <p xml:id="i-LF1YYBFax4xtUnAqxrcT6s">
          Det pågående kriget bör stoppas för att förhindra lidandet för
          den irakiska civilbefolkningen. Så länge kriget fortfarande pågår
          måste dock alla åtgärder vidtas för att förhindra att den irakiska
          civilbefolkningen drabbas. Det är därför fullständigt oacceptabelt
          att USA och dess allierade använder klusterbomber vars blindgångare
          slår urskillningslöst mot den irakiska civilbefolkningen.
        </p>
        <p xml:id="i-BXE5vqf7WiQ79eAok1J6oH">
          Jag har ett flertal gånger i riksdagen motionerat om att Sverige
          i FN bör agera i syfte att förbjuda klusterbomber. I det nu akuta
          skedet är det min åsikt att Sverige genast ska verka för ett internationellt
          moratorium vad gäller denna typ av ammunition. Jag vill med anledning
          av detta ställa följande frågor till utrikesminister Anna Lindh:
        </p>
        <p xml:id="i-CHugxDajd3a2vJsuSrfvxQ">
          1. Vad avser utrikesministern att göra för att verka för ett
          omedelbart moratorium vad gäller klusterbomber inom EU?
        </p>
        <p xml:id="i-U4KsWParajzeM1afTA5uoV">
          2. Vad avser utrikesministern att göra för att verka för ett
          omedelbart moratorium vad gäller klusterbomber i FN och övriga
          internationella forum Sverige är representerat i?
        </p>
        <p xml:id="i-FAABJKs5eUo4K3G2kr2zqu">
          3. Vilka initiativ avser utrikesministern att ta för att arbetet
          med vapenkonventionen, CCW, ska påskyndas?
        </p>
      </div>
    </body>
  </text>
</TEI>
