<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0356">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0356</head>
        <author who="i-BUsYTbnmyQrtHXSA2gEp9T">Torsten Lindström</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>läraryrkets attraktivitet</topic>
        <docDate when="2003-05-09">den 9 maj</docDate>
        <status when="2003-05-27" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GQ10356</external_id>
        <debate>
          <turn when="2003-05-27 15:32:54" duration="277">Thomas Östros (S)</turn>
          <turn when="2003-05-27 15:37:27" duration="219">Torsten Lindström (Kd)</turn>
          <turn when="2003-05-27 15:40:54" duration="245">Thomas Östros (S)</turn>
          <turn when="2003-05-27 15:44:50" duration="174">Torsten Lindström (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:356 av Torsten Lindström (kd) till utbildningsminister
          Thomas Östros om läraryrkets attraktivitet
        </IPQ_title>
      </div>
      <div type="IPQuestionBody">
        <p xml:id="i-AtEiSxGVGKjappXN4x7sWS">
          Ordet pedagog kan betyda "att leda till källan". Det är en vacker
          och sann beskrivning av lärarens uppgift: att leda till källor
          av kunskap, erfarenhet och visdom. Få yrken har sådan betydelse
          för våra barns och ungdomars utveckling och välbefinnande. Få
          är de yrken som har sådan betydelse för att lägga grunden till
          en framtida välfärd. Undersökningar har visat och bekräftat att
          den allra viktigaste faktorn för om en enskild elev lyckas i skolan
          är lärarens kompetens.
        </p>
        <p xml:id="i-L7d4jkiLiW9yBjPx1snYSs">
          Om tolv år kan det komma att saknas 55 000 lärare i Sverige,
          enligt en rapport från Arbetsmarknadsstyrelsen (AMS). Anledningen
          till den väntade stora bristen är att lärarna är den yrkeskategori
          med högst medelålder och därmed att stora pensionsavgångar står
          för dörren de närmaste åren. AMS efterfrågar därför aktiva åtgärder,
          i form av fler utbildningsplatser och att få ned sjukskrivningarna.
        </p>
        <p xml:id="i-s2YVLek1Drm37PKB2BJcS">
          De omkring 100 000 som examineras från lärarutbildningarna under
          perioden räcker enbart till att ersätta dem som går i pension.
          Utöver det tillkommer en ökad efterfrågan på högskoleutbildad
          personal från framför allt förskolan. AMS konstaterar att behovet
          av pedagogisk personal beräknas öka bland annat för att maxtaxereformen
          medfört ökad efterfrågan på barnomsorgstjänster, samtidigt som
          kommunerna önskar följa det ambitionshöjande målet om fler högskoleutbildade
          inom förskoleverksamheten.
        </p>
        <p xml:id="i-DzFuZrSbsN6hmQs94EZhEv">
          En konsekvens av dagens skolsituation är stressen. När otryggheten
          blir norm, arbetsuppgifterna fler och resurserna @ möjligheterna
          @ minskar, då ökar stressen. Stressen skördar offer. Alltfler
          lärare @ särskilt kvinnliga lärare @ går in i väggen, knäckta
          av åratal av slit och långsamt men stadigt försämrade möjligheter
          att utföra sitt yrke. Detta är larmsignaler som måste tas på allvar.
          Vi kristdemokrater vill ha en rad insatser för att öka attraktiviteten
          hos lärarutbildningarna och läraryrket.
        </p>
        <p xml:id="i-Pxwc4gWwVJ9XUHLvLbwcSH">
          Mot bakgrund av det ovan anförda vill jag fråga utbildningsministern:
        </p>
        <p xml:id="i-G12keXwpuQbLvigeq3Z4Wc">
          Vilka åtgärder avser utbildningsministern att vidta för att det
          ska finnas tillräckligt många lärare kommande år?
        </p>
        <p xml:id="i-HmBmCzToZU4bFK64iSoWBE">
          Vilka åtgärder avser utbildningsministern att vidta för att öka
          läraryrkets attraktivitet?
        </p>
        <p xml:id="i-96grmnteAb5X13ASXaLkxa">
          Vilka åtgärder avser utbildningsministern att vidta för att minska
          antalet sjukskrivna och utbrända lärare?
        </p>
      </div>
    </body>
  </text>
</TEI>
