<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0163">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0163</head>
        <author who="i-McV8uzEvZdxJephaZbqN9X">Anders G Högmark</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>den faktiska arbetslösheten</topic>
        <docDate when="2003-02-05">den 5 februari</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GQ10163</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:163 av Anders G Högmark (m) till statsrådet
          Hans Karlsson om den faktiska arbetslösheten
        </IPQ_title>
      </div>
      <div type="IPQuestionBody">
        <p xml:id="i-LR6zfvFzqZt6aWpg2sdfCV">
          Sverige har i dag den högsta arbetslösheten i modern tid vid
          ingången till sämre samhällsekonomiska förutsättningar. Fler än
          någonsin saknar ett riktigt jobb. Sammanlagt rör det sig om ungefär
          700 000 personer som saknar ett riktigt arbete eller som vill
          arbeta mer än de får på arbetsmarknaden. Nu ökar dessutom det
          antal personer som antingen är öppet arbetslösa eller som är deltagare
          i arbetsmarknadspolitiska åtgärder jämfört med motsvarande period
          förra året.
        </p>
        <p xml:id="i-AC7q3JStnraChcWn4tep4o">
          Om vi ser till människorna och inte till statistikkolumnerna
          så uppgår den verkliga arbetslösheten till ungefär 15 % snarare
          än till 4 %. Då har vi ändå inte räknat med två viktiga grupper
          av människor som står utanför arbetsmarknaden: de som är långtidssjukskrivna
          och de som har förtidspensionerats.
        </p>
        <p xml:id="i-UMZuUw99pXvoAftu8QbG3S">
          En vanlig vardag är det sammantaget uppemot 1,5 miljoner svenskar
          i arbetsför ålder som inte arbetar eller arbetar mindre än de
          önskar. De är i stället antingen arbetslösa, i arbetsmarknadsåtgärder,
          latent arbetssökande, långtidssjukskrivna, förtidspensionerade
          eller undersysselsatta. Det innebär att var fjärde vuxen människa
          i arbetsför ålder inte arbetar. Om nuvarande utveckling fortsätter
          kommer snart fler vara sjukskrivna mer än ett år än vad det finns
          personer i öppen arbetslöshet.
        </p>
        <p xml:id="i-TMs8JWDJiDkrBny4T1ZNU3">
          Utöver alla dessa personer som antingen är arbetslösa, sjukskrivna
          eller förtidspensionerade "hittade" under valrörelsen statsminister
          Göran Persson ytterligare 116 000 invandrare som är arbetslösa,
          men som inte syns i den befintliga statistiken. Hur det gick till
          och var han hämtade dessa fakta ifrån är oklart, men det är uppenbart
          att även Göran Persson numera medger att arbetslösheten är mer
          omfattande än vad som tidigare redovisats i den officiella statistiken.
        </p>
        <p xml:id="i-TXsfxEKh6KqHn5e9AR3PeA">
          Med hänvisning till ovan redovisade bakgrund vill jag till statsrådet
          Hans Karlsson ställa följande frågor:
        </p>
        <p xml:id="i-QZpe9JKC9L3rwiFzBCzieR">
          1. Vilka initiativ avser statsrådet att vidta för att bättre
          än hittills redovisa den verkliga omfattningen av antalet sysselsatta
          respektive arbetslösa på arbetsmarknaden?
        </p>
        <p xml:id="i-XvWoYgYu8Pk6MzSywdWKin">
          2. Vilka initiativ avser statsrådet att vidta för att fler än
          hittills ska kunna arbeta en vanlig vardag?
        </p>
      </div>
    </body>
  </text>
</TEI>
