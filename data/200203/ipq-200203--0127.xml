<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0127">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0127</head>
        <author who="i-SKjAmNScZ7eZ3a8Xy1J8hs">Maria Larsson</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>IUC-satsningen</topic>
        <docDate when="2003-01-16">den 16 januari</docDate>
        <status when="unknown" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GQ10127</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:127 av Maria Larsson (kd) till näringsminister
          Leif Pagrotsky om IUC-satsningen
        </IPQ_title>
      </div>
      <div type="IPQuestionBody">
        <p xml:id="i-Ldf1yANG5D4bBjAkYsYunc">
          Industriella utvecklingscentra, IUC, är underifrån initierade
          och lokalt och regionalt ägda bolag. Hösten 2002 ägde 555 små-
          och medelstora företag de då 19 befintliga IUC. På regeringens
          uppdrag har man tilldelats ett UPA-uppdrag (uppsökande verksamhet,
          produktutveckling och avknoppningar). UPA-uppdraget utgjorde i
          genomsnitt 32 % av den totala omsättningen för bolagen. Ett P-
          eller A-uppdrag genereras vid var fjärde uppsökande insats. Totalt
          3 612 nya jobb har registrerats som en följd av UPA-uppdraget
          till och med hösten 2002.
        </p>
        <p xml:id="i-RbHJvuTXqXpoUjsbwSDAvU">
          Verksamheten har ett flertal gånger utvärderats och samtliga
          utvärderingar visar att verksamheten är kostnadseffektiv och har
          hög måluppfyllelse. Ett arbete pågår för att certifiera IUC-bolagen.
          Regeringen beslutade den 19 december att satsningen på UPA-uppdrag
          2003 mer än halveras, och ska utgöras av endast 30 miljoner kronor.
          Via Nutek ska pengarna fördelas endast mellan de IUC som startade
          2000 eller senare. Detta beslut kom strax efter det att regeringen
          i höstens valrörelse gjort utfästelser om att vidareutveckla och
          satsa på IUC-konceptet.
        </p>
        <p xml:id="i-FwTUQGPAi7aS3DxPULJx2s">
          I Socialdemokraternas rapport Ett företagssammare Sverige står
          följande att läsa: "Innovationssystem måste byggas uppifrån och
          underifrån. Därför vill vi satsa på utveckling av industriella
          utvecklingscentra (IUC) och liknande lokalt initierade och regionala
          strukturer. De knyter ihop företag med universitet, forskningsinstitut
          och andra kompetenta företag. En sådan samverkan kan leda till
          nya leverantörsnätverk. IUC består idag av 20 självständiga agerande
          aktiebolag som ägs av alla slags företag och banker, kommuner,
          fackföreningar med flera."
        </p>
        <p xml:id="i-SxtvKHPV2PcSnYszGyVvdg">
          I höstens budgetproposition har regeringen inte tilldelat IUC-verksamheten
          några pengar med hänvisning till den pågående utredningen av Ulf
          Lönnkvist om regional företagsutveckling. Ulf Lönnkvists utredning
          presenterades i november 2002 och där föreslogs en storslagen
          satsning (i enlighet med Bennet@Johnsson-gruppens förslag) på
          IUC-verksamheten med ca 200 miljoner kronor per år under de kommande
          fem åren. På s. 134 i Lönnkvists utredning kan man också läsa
          att "den nuvarande försöksverksamheten som för år 2002 tilldelats
          65 miljoner måste självfallet förlängas också under 2003. Regeringen
          bör i särskild ordning besluta om medel för 2003."
        </p>
        <p xml:id="i-Fg4b7iQh7iHAuruPFBzMJ4">
          Utredaren anser det alltså vara självklart med en förlängning
          under 2003 i avvaktan på att införliva den långsiktiga satsningen
          i budgetarbetet inför 2004 och utvecklar också argumenten för
          denna ståndpunkt på s. 131 i utredningen där konsekvenserna av
          regeringens hittills kortsiktiga och osäkra lösningar diskuteras.
          Trots detta fattar alltså regeringen den 19 december 2002 beslut
          om att dra ned på IUC-satsningen.
        </p>
        <p xml:id="i-8TKTj71XGspeRUsMQCccEk">
          Med hänvisning till ovanstående vill jag ställa följande frågor
          till näringsminister Leif Pagrotsky:
        </p>
        <p xml:id="i-Sib9aRiz36PzxnAFJ8QYZF">
          På vilka grunder fattades beslutet om att minska IUC:s UPA-uppdrag
          både i faktiska tal och i antal IUC som får uppdraget?
        </p>
        <p xml:id="i-CDfCh5of8nTrXUCG2n3DtE">
          Vilka konsekvenser avsåg ministern att det av regeringen fattade
          beslutet skulle få för den framtida utvecklingen av IUC-bolag?
        </p>
        <p xml:id="i-X3HwfCURAzx41RrTBn8U7">
          Vilka åtgärder avser ministern att vidta för att följa upp konsekvenserna
          av beslutet att mer än halvera satsningen på UPA-uppdrag för 2003?
        </p>
        <p xml:id="i-ErAbya1wgm6mxkbM9b4Kys">
          På vilket sätt avser ministern att fullfölja löftena i Ett företagssammare
          Sverige om att satsa på utveckling av industriella utvecklingscentrum?
        </p>
      </div>
    </body>
  </text>
</TEI>
