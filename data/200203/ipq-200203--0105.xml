<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0105">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0105</head>
        <author who="i-AyN7HRP1y38PeQoLunJifb">Jörgen Johansson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>råndrabbade näringsidkare</topic>
        <docDate when="2002-12-19">den 19 december</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GQ10105</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:105 av Jörgen Johansson (c) till justitieminister
          Thomas Bodström om råndrabbade näringsidkare
        </IPQ_title>
      </div>
      <div type="IPQuestionBody">
        <p xml:id="i-5cGFEpz9dVrmKKWr8eoDoV">
          Stölderna och våldsbrotten i Sverige blir allt grövre. Konsekvenserna
          för de drabbade har, trots detta, inte förbättrats. Oviljan att
          vittna har dessutom ökat då vittnet ofta känner sig hotat av den
          anklagade och samhället inte förmår ge det skydd som vittnet har
          rätt att begära. Utvecklingen är därför ett hot mot rättsstaten.
        </p>
        <p xml:id="i-7im3KfXdEBEHEFCkmxHoca">
          Många företagare, främst inom ur- och juvelerarsektorn, har drabbats
          extra hårt. Väpnade rån och drive-in-kupper har blivit en allt
          vanligare företeelse. Följden blir att anställda blir psykiskt
          knäckta och slutar sin anställning. Försäkringsbolagen ställer
          allt hårdare krav på företagaren och när inte fler krav kan ställas
          och brotten trots detta fortsätter, så säger försäkringsbolaget
          upp försäkringstagaren. Följden blir att banken inte ger företagaren
          erforderliga lån då verksamheten inte är försäkrad. En form av
          moment 22 inträder. Till dessa händelser är polisen åskådare.
        </p>
        <p xml:id="i-43T6Bfni86Wg7iVxfGZR1c">
          En drabbad företagare i Västerås har inrättat sin handel som
          en säkerhetszon. Affären har skyltfönster med vibrationslarm,
          pansarglas och galler. I lokalen finns larmknappar för bråk- och
          överfallslarm. Fyra kameror spelar in vad som försiggår i lokalen
          och rök fyller lokalen på fem sekunder vid inbrott. Lokalen har
          dessutom akustiskt larm, larmade kassaskåp samt låsta affärsdörrar
          där kunderna får ringa på för att bli insläppta. Under vissa tider
          finns dessutom privatanställda vakter som slussar in dessa kunder.
          De anställda har i hemmet fått överfallslarm installerade, tittskåp
          monterade i dörrarna och nyckelpersoner har fått mobilt överfallslarm
          som de ständigt bär med sig. Det som återstår är personliga handeldvapen.
          Man frågar sig om detta är en beskrivning av rättsstaten Sverige
          anno 2002.
        </p>
        <p xml:id="i-7qNMKrfMjzGRAv31jK68iF">
          De som eventuellt döms för dessa inbrott förefaller få en något
          lindrig rättslig behandling. En översyn av gällande lagstiftning
          och påföljder bör göras för att ge rimliga och förutsägbara påföljder
          för dessa brott.
        </p>
        <p xml:id="i-G8jXjqvzYvF52ip6dk3wdK">
          Det är inte rimligt att ett livskraftigt företag riskerar att
          läggas ned och därmed såväl service som arbetstillfällen försvinner
          från främst mindre och medelstora orter. Samhällets uppgift är
          att garantera rättsstaten och erbjuda alla en trygg livsmiljö.
        </p>
        <p xml:id="i-8gVQdw9TYt4n91P7avMMhw">
          Uppenbart är att i det refererade exemplet kan samhället inte
          garantera företagaren det skydd som erfordras för att försäkringsbolagen
          ska kunna erbjuda det försäkringsskydd som bankerna kräver. I
          ett sådant fall måste staten gå in som garant för de näringsidkare
          som staten inte kan erbjuda ett rimligt skydd.
        </p>
        <p xml:id="i-3irFKuuiHoZKJAhHWSSkk7">
          Mina frågor till ministern:
        </p>
        <p xml:id="i-MUQDxaj9iqttVdgj2Yr7Ht">
          1. Har ministern för avsikt att verka för att ge alla lika villkor
          i sin yrkesutövning i samhället om de utsätts för våld och övergrepp
          som samhället inte förmår stävja?
        </p>
        <p xml:id="i-UgQGE1HbsCqK688hXiRZVi">
          2. Har ministern för avsikt att göra en översyn av påföljderna
          vid väpnat rån så att kännbara och förutsebara straff kan ges?
        </p>
        <p xml:id="i-G1ksHRTbzA1G17QpHqByNM">
          3. Har ministern för avsikt att se över lagen för god-tro-förvärv?
        </p>
        <p xml:id="i-CcST7zagUqWfHmx54obWpu">
          4. Hur avser ministern i övrigt att agera för att återskapa tilltron
          för rättsstaten Sverige hos de drabbade näringsidkare som ständigt
          faller offer för denna brottslighet?
        </p>
      </div>
    </body>
  </text>
</TEI>
