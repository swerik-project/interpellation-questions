<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0183">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0183</head>
        <author who="i-JZKa6caqdSKy8yhUyfEJeU">Bo Könberg</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>finansiell samordning för sjukvård och rehabilitering</topic>
        <docDate when="2003-02-12">den 12 februari</docDate>
        <status when="2003-03-04" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GQ10183</external_id>
        <debate>
          <turn when="2003-03-04 16:00:19" duration="237">Hans Karlsson (S)</turn>
          <turn when="2003-03-04 16:04:12" duration="241">Bo Könberg (Fp)</turn>
          <turn when="2003-03-04 16:08:09" duration="202">Anna Lilliehöök (M)</turn>
          <turn when="2003-03-04 16:11:28" duration="214">Hans Karlsson (S)</turn>
          <turn when="2003-03-04 16:14:59" duration="239">Bo Könberg (Fp)</turn>
          <turn when="2003-03-04 16:18:55" duration="116">Anna Lilliehöök (M)</turn>
          <turn when="2003-03-04 16:20:47" duration="207">Hans Karlsson (S)</turn>
          <turn when="2003-03-04 16:24:10" duration="137">Bo Könberg (Fp)</turn>
          <turn when="2003-03-04 16:26:23" duration="82">Hans Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:183 av Bo Könberg (fp) till statsrådet
          Hans Karlsson om finansiell samordning för sjukvård och rehabilitering
        </IPQ_title>
      </div>
      <div type="IPQuestionBody">
        <p xml:id="i-CJghTrPja1XTqp2fabiPjJ">
          Om några dagar är det 27 månader sedan socialutskottet av regeringen
          begärde en proposition om finansiell samordning mellan hälso-
          och sjukvård socialtjänst och socialförsäkring, för bättre hälsa
          och för minskade sjukskrivningar. Någon sådan proposition har
          fortfarande inte synts till.
        </p>
        <p xml:id="i-5ECo391TcnaKV4Bgye2xPE">
          Möjligheten för försäkringskassor och sjukvård att ekonomiskt
          samarbeta för att minska ohälsan har diskuterats åtminstone sedan
          mitten av 80-talet. Åren 1993@97 genomfördes i flera län framgångsrika
          försök med detta (Finsam). Försöken utvärderades av Socialstyrelsen
          och Riksförsäkringsverket i en rapport som presenterades våren
          1997. Försöken stoppades från och med 1998.
        </p>
        <p xml:id="i-5kvvsut8JYkifzd8E7B5Rh">
          Hösten 2000 gjordes den ovannämnda överenskommelsen mellan företrädare
          för regeringen, Folkpartiet, Centerpartiet och Miljöpartiet om
          att det till hösten 2001 skulle presenteras förslag till riksdagen
          som skulle möjliggöra finansiell samordning mellan bland andra
          försäkringskassorna och sjukvården. Uppgörelsen bekräftades i
          ett beslut i socialutskottet. Målet var att reglerna skulle kunna
          börja gälla från och med år 2002.
        </p>
        <p xml:id="i-UpAfZmTuqgYEEht6xCjmfk">
          I budgetpropositionen hösten 2001 föreslogs @ utan samråd med
          de partier regeringen gjort uppgörelsen med @ en möjlighet för
          samordning som inskränktes till ca 0,5 % av kostnaderna för sjukpenningen.
          Detta att jämföra med det tak på 10 % som gällt i de framgångsrika
          Finsamförsöken. Under riksdagsbehandlingen ställde sig bland annat
          regeringspartiet bakom en beställning av regeländringar som riksdagen
          skulle kunna behandla under våren 2002.
        </p>
        <p xml:id="i-EE2yEFuuBoSUEnC8EcJBqX">
          Någon proposition kom ändå inte. I slutet av våren 2002 förklarade
          det ansvariga statsrådet att förslaget skulle komma "under försommaren".
          I slutet av sommaren 2002 sades det att förslaget skulle komma
          i början av hösten. I början av hösten sades det att förslag skulle
          komma i slutet av hösten. Därefter sades det att förslag skulle
          komma i januari 2003.
        </p>
        <p xml:id="i-TMHZfrifwMehP4orjEXpKS">
          I propositionsförteckningen från slutet av januari sägs att proposition
          ska komma i maj för riksdagsbehandling under hösten 2003.
        </p>
        <p xml:id="i-JyMKfMubvMY7wWvhQRF9Xb">
          Sedan sommaren 1997 har sjukskrivningarna ökat lavinartat och
          de långa sjukskrivningarna mer än fördubblats. Ingen enskild åtgärd
          kan ensam råda bot på detta, men det är desto angelägnare att
          använda sig av medel som visat sig verksamma.
        </p>
        <p xml:id="i-ByMR6RLFN6BjKYv7YceGWn">
          Om regeringens senaste besked skulle hålla @ till skillnad från
          alla tidigare besked i ärendet @ så kommer de nya reglerna att
          börja gälla tidigast från och med januari 2004. Det har då gått
          nästan sju år sedan den positiva utvärderingen av Finsamförsöken
          presenterades.
        </p>
        <p xml:id="i-RXWya8jG8BFJ89AXG8F5P9">
          Mot bakgrund av detta vill jag ställa följande frågor till statsrådet
          Hans Karlsson:
        </p>
        <p xml:id="i-XvVJJ2vb8aVtQALSn2ZNkF">
          1. Bedömer statsrådet det som sannolikt att riksdagen före sommaren
          får en proposition om finansiell samordning?
        </p>
        <p xml:id="i-46EbUJXM6HwaTa7EXwtXBz">
          2. Om statsrådet kommer att föreslå en sådan proposition, kommer
          den då, till skillnad från budgetförslaget hösten 2001, att medge
          en ekonomisk omfattning av den finansiella samordningen som på
          ett meningsfullt sätt uppfyller uppgörelsen bakom socialutskottets
          betänkande den 14 november 2000?
        </p>
        <p xml:id="i-CanShXroSjV4t4rQo42nxW">
          3. Har statsrådet gjort någon värdering av de förluster i form
          av både lidande och ekonomiska kostnader som, genom att den finansiella
          samordningen snart har fördröjts i @ hittills @ sex år, har drabbat
          dels dem som köat till operationer och behandlingar, dels de offentliga
          finanserna?
        </p>
      </div>
    </body>
  </text>
</TEI>
