<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0387">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0387</head>
        <author who="i-839FvTzHpvrdX4J7ckfWSt">Sven Brus</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>diskriminering av äldre</topic>
        <docDate when="2003-05-12">den 12 maj</docDate>
        <status when="2003-05-26" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GQ10387</external_id>
        <debate>
          <turn when="2003-05-26 13:48:58" duration="224">Lars Engqvist (S)</turn>
          <turn when="2003-05-26 13:52:33" duration="220">Sven Brus (Kd)</turn>
          <turn when="2003-05-26 13:56:05" duration="170">Lars Engqvist (S)</turn>
          <turn when="2003-05-26 13:58:48" duration="196">Sven Brus (Kd)</turn>
          <turn when="2003-05-26 14:02:01" duration="159">Lars Engqvist (S)</turn>
          <turn when="2003-05-26 14:04:33" duration="118">Sven Brus (Kd)</turn>
          <turn when="2003-05-26 14:06:22" duration="151">Lars Engqvist (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:387 av Sven Brus (kd) till statsrådet
          Mona Sahlin om diskriminering av äldre
        </IPQ_title>
      </div>
      <div type="IPQuestionBody">
        <p xml:id="i-nbKcYdBqTtjHte853SPvX">
          Antalet personer i Sverige över 65 år kommer inom två årtionden
          att nå upp till två miljoner. Med denna framtidsbild för ögonen
          krävs en politik som möter ett förändrat samhälles speciella behov.
          Former för att tillvara de möjligheter som ligger i denna utveckling
          behöver också utformas. Varje människa, oavsett ålder, måste ses
          som en individ med unika förutsättningar och som en resurs på
          olika områden. Många äldre upplever dock redan i dag att deras
          livserfarenhet och kunskaper inte tas till vara och därmed inte
          kommer samhället och nya generationer till godo. Det finns en
          risk att denna upplevelse förstärks i den kommande demografiska
          utvecklingen.
        </p>
        <p xml:id="i-PRPmxrXtsRsWjNcwGffZSM">
          Inom arbetslivet är diskrimineringen av äldre påtaglig. Den faktiska
          pensionsåldern är sjunkande. Äldre personer har också stora svårigheter
          att komma tillbaka till arbetslivet efter långtidssjukskrivning
          eller arbetslöshet. Det finns forskning som visar att ålder inte
          avgör människors kapacitet. Äldres erfarenhet och kompetens gör
          dem i själva verket ofta till skickliga och konkurrenskraftiga
          yrkesutövare.
        </p>
        <p xml:id="i-5tFYUA4Sh9BMGoYAePxZtq">
          Vårdens köer till olika behandlingar drabbar särskilt äldre.
          På två årtionden har antalet vårdplatser mer än halverats. Bristen
          på vårdplatser tvingar ofta landstingen att föra över äldre svårt
          sjuka till den kommunala omsorgen som saknar tillräcklig kompetens
          och vårdresurser. Denna diskriminering av äldre är ett allvarligt
          avsteg från den nationella handlingsplan för äldrepolitiken som
          riksdagen enigt ställt sig bakom.
        </p>
        <p xml:id="i-CYAcwJF6arcKXd6YZszzaF">
          Den svenska lagstiftningen tar fortfarande inte upp diskriminering
          på grund av ålder. På nationell nivå arbetar i dag ingen myndighet
          med likabehandling oavsett ålder. Inom EU har åldersdiskrimineringen
          dock satts på dagordningen. I den stadga som antogs i Nice i december
          2000 anges att diskriminering på grund av ålder ska vara förbjuden.
          Vidare sägs att unionen erkänner och respekterar de äldres rätt
          till ett värdigt och oberoende liv och att delta i det sociala
          och kulturella livet.
        </p>
        <p xml:id="i-JJKjXJ3w3aJrj7iySDsPwp">
          Olika andra former av diskriminering omfattas i dag av lagar
          och särskilda ombudsmän. När äldre i Sverige i dag utsätts för
          diskriminering sker detta dock utan möjlighet till prövning i
          en besvärsinstans utifrån just åldern som grund för diskriminering.
          Regeringen har sedan länge utlovat ett förslag om en diskrimineringslagstiftning
          som innefattar även äldre.
        </p>
        <p xml:id="i-XzXHZnSvgYEF3W4KWc2H1y">
          Min fråga till statsrådet blir därför:
        </p>
        <p xml:id="i-RBWyaj2PCJipFCcQXr4Mq7">
          När avser statsrådet att förelägga riksdagen ett förslag om förbud
          mot diskriminering på grund av ålder?
        </p>
      </div>
    </body>
  </text>
</TEI>
