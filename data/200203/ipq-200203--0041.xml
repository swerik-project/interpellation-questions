<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0041">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0041</head>
        <author who="i-KnfRfemwD98TyCA1A8KCeX">Peter Pedersen</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>stålproduktionen i Degerfors</topic>
        <docDate when="2002-11-15">den 15 november</docDate>
        <status when="2002-12-03" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GQ1041</external_id>
        <debate>
          <turn when="2002-12-03 20:42:42" duration="251">Leif Pagrotsky (S)</turn>
          <turn when="2002-12-03 20:46:49" duration="258">Peter Pedersen (V)</turn>
          <turn when="2002-12-03 20:51:04" duration="136">Helena Zakariasén (S)</turn>
          <turn when="2002-12-03 20:53:17" duration="248">Leif Pagrotsky (S)</turn>
          <turn when="2002-12-03 20:57:20" duration="254">Peter Pedersen (V)</turn>
          <turn when="2002-12-03 21:01:30" duration="218">Leif Pagrotsky (S)</turn>
          <turn when="2002-12-03 21:05:05" duration="130">Peter Pedersen (V)</turn>
          <turn when="2002-12-03 21:07:12" duration="154">Leif Pagrotsky (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:41 av Peter Pedersen (v) till näringsminister
          Leif Pagrotsky om stålproduktionen i Degerfors
        </IPQ_title>
      </div>
      <div type="IPQuestionBody">
        <p xml:id="i-4XW973PaULWi6jHtEwPCf2">
          Boken Stålbadet i Degerfors @ en lönsamhet till döds med författaren
          Rolf Jansson gavs ut den 8 november i år. I boken skildras och
          ifrågasätts alla turer bakom det uppmärksammade och hårt kritiserade
          beslutet att lägga ned den mycket lönsamma enheten Degerfors Stainless
          inom företaget Avesta Polarit, där numera Outokumpu är huvudägare.
          Ett företag som i sin tur har den finska staten som största ägare.
        </p>
        <p xml:id="i-NTHbxaEcYwXiTpPDsRKsrj">
          Enheten, som bland annat består av ett stålverk, var nedläggningshotad
          redan 1993 men räddades genom att de anställda och facket tog
          fram en ny affärsidé. Den blev en succé och gav ägarna en avkastning
          på hela 39 %. Trots detta kom styrelsen för Avesta Polarit förra
          året fram till att enheten skulle läggas ned. Det affärsmässiga
          i detta beslut ifrågasätts fortfarande.
        </p>
        <p xml:id="i-R1pWs5HwZmEKouwKeMBnrN">
          I ett avtal med Degerfors kommun och Länsstyrelsen i Örebro län
          har Avesta Polarit utlovat att möjliggöra för annan intressent
          att ta över enheten för produktion som inte konkurrerar med produktionen
          inom Avesta Polarit. Dessutom finns löftet att all utrustning
          ska få finnas kvar i enheten, till exempel att maskiner inte ska
          nedmonteras och flyttas till andra enheter, men nu finns uppgifter
          som tyder på motsatsen.
        </p>
        <p xml:id="i-GeNoWxFziMnpj9T3F27HfV">
          Industrialisten Carl Bennet har enligt egen uppgift lagt fem
          olika bud för att förvärva den nedläggningshotade enheten för
          att där tillverka verktygsstål. Alla dessa bud har avslagits.
          I samband med sammanslagningen av det svenska Telia, med svenska
          staten som huvudägare, och Sonora, med finska staten som huvudägare,
          håller de senare på att ingångna avtal ska hållas, till exempel
          vad gäller vilka som ska kunna ingå i den framtida styrelsen.
          Om den finska statens företrädare vill vara trovärdiga när de
          hävdar avtalets giltighet ska de givetvis även för egen del följa
          avtal och utfästelser.
        </p>
        <p xml:id="i-DUw2EM9zNKj7KtTUe5U7aQ">
          Det är därför rimligt att den svenska regeringen med kraft hävdar
          att den finska staten, som största ägare i Outokumpu, ska se till
          att Avesta Polarit lever upp till ingångna avtal och utfästelser.
          De som arbetar vid den vinstgivande enheten Degerfors Stainless,
          ja hela Degerfors, slits mellan hopp och förtvivlan.
        </p>
        <p xml:id="i-7F9L853Bths7sB6HLidPRR">
          Nu måste alla krafter sättas in för att sätta press på de finska
          ägarna och företagsledningen. De måste nu ge andra intressenter
          möjligheter att förvärva enheten för fortsatt stålproduktion.
          Den svenska staten bör överväga att direkt eller indirekt säkerställa
          det kapital som krävs i ett övergångsskede för att säkerställa
          fortsatt verksamhet och omställning till ny produktion i syfte
          att rädda drygt 300 arbetstillfällen.
        </p>
        <p xml:id="i-Y43jMyeqyq3VtDi78wdQNP">
          Det måste också sättas press på de nuvarande ägarna att ta sitt
          ansvar ekonomiskt och socialt för omställningsarbetet med anledning
          av nedläggningsbeslutet. Detta är de nuvarande ägarna skyldiga
          alla de generationer av löntgare, som i århundraden arbetat och
          arbetar med stålproduktion i Degerfors med en kompetens som skapat
          en världsledande och vinstgivande stålproduktion.
        </p>
        <p xml:id="i-KK5jGMhswLQa1ErQXeL3iJ">
          Regeringen bör också överväga att underlätta för till exempel
          AP-fonderna att kunna aktiveras när finansiella åtgärder krävs,
          liksom att möjliggöra uppbyggnaden av lokala och regionala fonder
          för att säkerställa ett långsiktigt ägande som ligger närmare
          verksamheten.
        </p>
        <p xml:id="i-Hi2NqsLgBPTwnNAVzUVYmn">
          Jag vill fråga näringsministern:
        </p>
        <p xml:id="i-T5Ai9zoUJEGn7wCcVNa1mw">
          1. Vilka åtgärder avser ministern att vidta för att säkerställa
          fortsatt stålproduktion på den nedläggningshotade enheten i Degerfors?
        </p>
        <p xml:id="i-R7ELD1zy7MGpMCHVmqLnyx">
          2. Är näringsministern beredd att söka förmå den finska staten
          att som största ägare leva upp till ingångna avtal och utfästelser
          vad gäller möjligheter för annan intressent att förvärva enheten?
        </p>
        <p xml:id="i-5sDLKH55Cp1WZJ39FyZhjY">
          3. Är näringsministern beredd att skapa förutsättningar för att
          genom till exempel AP-fonderna möjliggöra finansiella åtaganden
          när det gäller att säkerställa vinstgivande produktion i landet?
        </p>
        <p xml:id="i-YLDPYdjFuHJ2WCXtFS5ZLB">
          4. Är näringsministern beredd att verka för ett regelverk som
          möjliggör uppbyggnaden av lokala och regionala fonder i syfte
          att underlätta ett långsiktigt ägande som ligger närmare berörda
          verksamheter?
        </p>
      </div>
    </body>
  </text>
</TEI>
