<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0396">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0396</head>
        <author who="i-XcAqMe3ntVBboWUxqACfz">Gunnar Andrén</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>skattefelet i vissa branscher</topic>
        <docDate when="2003-05-12">den 12 maj</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GQ10396</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:396 av Gunnar Andrén (fp) till finansminister
          Bosse Ringholm om skattefelet i vissa branscher
        </IPQ_title>
      </div>
      <div type="IPQuestionBody">
        <p xml:id="i-T3xpuXprtgwg18rbSBde1B">
          Den senaste tiden har det förekommit uppgifter om betydande undanhållande
          av beskattningsbara inkomster i vissa branscher och hos vissa
          yrkesverksamma. Det är bakgrunden till denna fråga.
        </p>
        <p xml:id="i-KiDHyh2n3EqxEAZkGYfqDT">
          Riksdagen har under det senaste riksmötet, liksom tidigare, ägnat
          stor uppmärksamhet och omsorg åt rättvisan i beskattningen av
          redovisade intäkter i företag och hos enskilda individer. Det
          är utmärkt.
        </p>
        <p xml:id="i-WibQMeWWKJjCzBv8CAnhqT">
          Problemet är att mycket ringa, eller närmare bestämt nästan ingen
          alls, uppmärksamhet ägnas åt vad vi bör göra åt det som vanligen
          kallas skattefusk.
        </p>
        <p xml:id="i-LcKxB8tyCekVsgpS7uCWNR">
          Vid skatteutskottets offentliga utfrågning den 18 februari 2003
          om de svenska skattebaserna och internationaliseringen medverkade
          bland andra chefen för Riksskatteverket, Mats Sjöstrand.
        </p>
        <p xml:id="i-MCN8xKBujigy7qSZKnzxXq">
          En viktig del i generaldirektör Sjöstrands inlägg handlade om
          attityder och moral, särskilt skattebetalarnas förhållningssätt
          till skattesystemet.
        </p>
        <p xml:id="i-Fw7Dz4dz27HsMk4kgXSdyZ">
          Rättvisa är därvid en viktig värdegrund, för socialdemokrater
          såväl som för liberaler. Rättvisa i skattesystemet @ faktisk eller
          upplevd @ är själva grunden för legitimiteten i skattesystemet.
        </p>
        <p xml:id="i-9JCRtCnV8rb4dbMV7UQmWW">
          Generaldirektör Sjöstrand noterade vid skatteutskottets utfrågning
          att av de skatter som debiteras i Sverige betalas ca 99,5 % in
          (2002), troligen ett världsrekord i uppbördseffektivitet.
        </p>
        <p xml:id="i-2NQZaUTdf46CWMPLvbKHGe">
          För år 2002 handlade det om att av 1 160 debiterade miljarder
          kronor betalades också 1 140 miljarder kronor in till staten och
          kommunerna.
        </p>
        <p xml:id="i-Up4xFvbgkdxx5LKkaAuY5X">
          Generaldirektören uppskattade samtidigt det skattefel som finns
          i vårt land kan beräknas uppgå till 90@110 miljarder kronor.
        </p>
        <p xml:id="i-E1Wtc4T2U4YKD9ZTtfnqoH">
          Det handlar i huvudsak om obeskattat, därför ej heller pensions-,
          sjukförsäkrings- eller arbetslöshetsersättningsgrundande, arbete,
          jämte utländska transaktioner, oåtkomliga för det svenska skattesystemet.
        </p>
        <p xml:id="i-6N9T7Ssbb5dWQFXby3vtMF">
          Det finns goda skäl att antaga att skattefelet, som av andra
          benäms som skattefusk eller skattefiffel, är starkt koncentrerat
          till vissa branscher, som byggsektorn och hushållsnära tjänster.
        </p>
        <p xml:id="i-2VqM4VchdMzu8YSZxMGMRf">
          Det har @ utöver de allvarliga konsekvenserna för moral, etik
          samt alltför låga skatteintäkter till staten och kommuner @ framför
          allt två negativa konsekvenser:
        </p>
        <p xml:id="i-5RHT5opNbjiigBySgXLsmh">
          1. Snedvriden konkurrens inom den aktuella sektorn där hederliga
          företag riskerar att bli utkonkurrerade av oseriösa och olagligen
          verkande företag och individer.
        </p>
        <p xml:id="i-8wZuxnhzFLcN5a1Pmvewyh">
          2. Många enskilda förleds att bli skattebrottslingar fast de
          i grunden inte önskar att medverka till olagligheter men tvingas
          därtill genom att skatteundandragande blivit en "affärskutym"
          svår att bryta med.
        </p>
        <p xml:id="i-8xSXQYbKvHzv6JtTDEXnfJ">
          Min fråga är:
        </p>
        <p xml:id="i-7xDyPPfXCg2WGmcgHRYCEb">
          Vad avser statsrådet och chefen för Finansdepartementet att vidtaga
          för åtgärder för att minska skattefelet, eller skattefusket, inom
          de branscher där detta är utbrett?
        </p>
      </div>
    </body>
  </text>
</TEI>
