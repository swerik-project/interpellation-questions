<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0168">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0168</head>
        <author who="i-VHSPVhF5LjvV5m4yU1W3FJ">Birgitta Carlsson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>elöverkänslighet</topic>
        <docDate when="2003-02-06">den 6 februari</docDate>
        <status when="unknown" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GQ10168</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:168 av Birgitta Carlsson (c) till utbildningsminister
          Thomas Östros om elöverkänslighet
        </IPQ_title>
      </div>
      <div type="IPQuestionBody">
        <p xml:id="i-TmG5RUdVeuAti6PjSLRh45">
          Elöverkänslighet är på väg att bli en folksjukdom. Enligt Socialstyrelsens
          beräkningar finns i dag över 200 000 drabbade, varav ungefär en
          tiondel har svåra problem @ och de blir hela tiden fler. Ändå
          erkänns inte elöverkänslighet som den sjukdom det faktiskt handlar
          om för den som drabbas.
        </p>
        <p xml:id="i-EAhNcHA69MHBW9VcqLMUyS">
          Jag menar att oavsett vad vi tror att elöverkänslighet beror
          på måste vi ta till oss det faktum att människor i dagens Sverige
          blir sjuka och då på bästa sätt försöka hjälpa dessa människor.
          Detta för att kunna vidta effektiva åtgärder för att hjälpa dem
          som drabbats av elöverkänslighet och förebygga en utveckling där
          ännu fler får problem.
        </p>
        <p xml:id="i-JQseeWgh9nsHp4YSPzr9yx">
          Elöverkänslighet är ett funktionshinder som innebär en mycket
          svår situation för de drabbade. Vi vet att många tvingas flytta
          från sina hem på grund av de olika sjukdomssymtom strålning av
          olika slag leder till. Andra måste sluta sina arbeten och blir
          arbetslösa, långtidssjukskrivna eller förtidspensionerade.
        </p>
        <p xml:id="i-ULDvdZNboWGbRspYXLP9jT">
          Hittills har regering och ansvariga myndigheter stått ganska
          handfallna inför de växande elöverkänslighetsproblemen såväl när
          det gäller forskning och förebyggande av elöverkänslighet som
          hjälp till de drabbade. Jag anser att det är hög tid att ändra
          på detta.
        </p>
        <p xml:id="i-LPTT9xVVEKNfCbaUz4cEMN">
          Fristående forskare som arbetar med de här problemen har haft
          problem med att få medel till sin forskning. Det är viktigt att
          forskningen kring elöverkänslighet och dess orsaker ges ökade
          resurser, liksom till forskning om hur skador från den nya tekniken
          ska kunna undvikas.
        </p>
        <p xml:id="i-FnecnJu8KpCjA9hpdmHNa4">
          Jag anser att försiktighetsprincipen bör gälla när det gäller
          utbyggnad av sändare för trådlös kommunikation. Antalet master
          bör minimeras. Kriterier för var master ska kunna placeras med
          hänsyn till de boende bör utarbetas för att det ska kunna finnas
          lågstrålande elektromagnetiska frizoner. När det gäller utbyggnaden
          av 3 G-nätet kolliderar olika intressen, dels vikten av mobiltäckning
          överallt, dels hänsynen till dem som drabbas av elöverkänslighet.
        </p>
        <p xml:id="i-TZ5K7V4N8HXRWB6qKQvzxA">
          Eftersom de elöverkänsliga är drabbade av en sjukdom bör de också
          ha samma rätt till olika stöd som andra sjuka. Det gäller exempelvis
          bostadsanpassningsbidrag för att de som tvingas flytta ska få
          hjälp till ny bostad, liksom att elöverkänslighet ska godkännas
          som grund för arbetsskada.
        </p>
        <p xml:id="i-4Ym1nt23wT1BmYBGyXxTbP">
          Vilka åtgärder avser ministern att vidta för att öka forskningen
          och kunskapen om elöverkänslighet?
        </p>
      </div>
    </body>
  </text>
</TEI>
