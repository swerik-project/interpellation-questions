<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0058">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0058</head>
        <author who="i-4sBVpXefsL1CF7kS8shrq5">Sverker Thorén</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>åtgärder mot överfiske</topic>
        <docDate when="2002-11-22">den 22 november</docDate>
        <status when="2002-12-03" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GQ1058</external_id>
        <debate>
          <turn when="2002-12-03 21:57:34" duration="272">Ann-Christin Nykvist (S)</turn>
          <turn when="2002-12-03 22:02:02" duration="175">Sverker Thorén (Fp)</turn>
          <turn when="2002-12-03 22:04:53" duration="268">Ann-Christin Nykvist (S)</turn>
          <turn when="2002-12-03 22:09:18" duration="136">Sverker Thorén (Fp)</turn>
          <turn when="2002-12-03 22:11:31" duration="200">Ann-Christin Nykvist (S)</turn>
          <turn when="2002-12-03 22:14:47" duration="77">Sverker Thorén (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:58 av Sverker Thorén (fp) till jordbruksminister
          Ann-Christin Nykvist om åtgärder mot överfiske
        </IPQ_title>
      </div>
      <div type="IPQuestionBody">
        <p xml:id="i-JNU2v8MgQ4jG9ydce1rfys">
          Sverige har dragits inför EG-domstolen, anklagade för att ha
          överskridit tillåtna fiskekvoter. Den svenska regeringen riskerar
          att fällas för överfiske och för brister i kontrollen av fisket.
          Målet i EG-domstolen handlar formellt om att Sverige under åren
          1995 till 1996 överskred ett tiotal fångstkvoter för en rad olika
          fiskarter såsom bland annat torsk och makrill.
        </p>
        <p xml:id="i-UCvPZRXmSUCnQia2bMiPpC">
          Den svenska regeringen kritiseras för att man inte vidtagit tillräckliga
          åtgärder för att inspektera och registrera fångsterna, att man
          inte straffat de yrkesfiskare som fiskat för mycket och att man
          inte i tid förbjudit fiske när kvoterna ansetts uttömda.
        </p>
        <p xml:id="i-Ln6BNsE4J6SxHBd9CpwpnJ">
          I en skrivelse till kommissionen erkänner regeringen tidigare
          överträdelser och att kontrollen varit bristfällig under de aktuella
          åren men framhåller att "stora förbättringar gjorts för att förbättra
          kontrollverksamheten". Den svenska regeringen har dock inte lyckats
          övertyga kommissionen om att så är fallet. En taleskvinna för
          EU:s fiskeridirektorat säger enligt tidningen Göteborgs-Posten
          den 10 november 2002: "Kommissionen är inte övertygad om att Sverige
          infört effektiva kontroll- och övervakningsåtgärder för att försäkra
          att kvoterna respekteras, och att sanktionsnivåerna är tillräckliga
          för att avskräcka människor från att begå överträdelser." EU-kommissionen
          finner därför skäl till att fortsätta att driva rättsprocessen
          mot Sveriges agerande i fiskefrågan.
        </p>
        <p xml:id="i-KmMvd5Tz8ft1AS5omzB5ta">
          Från Folkpartiets sida är det mycket angeläget att rovdriften
          på havets resurser stoppas. Torskbestånden i Östersjön och Västerhavet
          är ett exempel på en fiskeart som allvarligt hotas. Folkpartiet
          vill bland annat sänka fiskekvoterna till forskarnas rekommendationer,
          skärpa kontrollen av fångstmetoder och fiskekvoter samt verka
          för en snabb och genomgripande reform av EU:s fiskepolitik. Vi
          måste lägga stor kraft på att få till stånd en internationell
          samverkan men kan och måste också agera nationellt.
        </p>
        <p xml:id="i-Evve52AEiiVnzAgbifVRbe">
          För att nå internationell trovärdighet för skarpa krav i dessa
          frågor är vårt nationella agerande av allra största vikt. Ska
          Sverige kunna vara pådrivande i förhandlingarna om EU:s nya gemensamma
          fiskepolitik måste vi städa framför egen dörr.
        </p>
        <p xml:id="i-3iaA5QTdpSHNNWgwNeKCtV">
          Med hänvisning till ovanstående önskar jag fråga statsrådet:
        </p>
        <p xml:id="i-3W3atnDAjXfsLdRQFQKhR3">
          1. Vilka konkreta förändringar har gjorts efter de perioder (1995@1996
          och 1997) då Sverige enligt EU brustit i tillräckliga åtgärder
          för att inspektera och registrera fångsterna, straffa dem som
          fiskat för mycket och inte i tid förbjudit fiske när kvoterna
          ansetts uttömda?
        </p>
        <p xml:id="i-SaBcBpzfHqkM3zXm9PDcDU">
          2. Eftersom kommissionen trots detta inte är övertygad om att
          Sverige infört effektiva kontroll- och övervakningsåtgärder samt
          att sanktionsnivåerna är tillräckliga @ vilka åtgärder avser statsrådet
          att vidta?
        </p>
      </div>
    </body>
  </text>
</TEI>
