<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0121">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0121</head>
        <author who="i-nX9ipUS8FhkbQHkWWytwf">Ulf Nilsson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>svenska elevers kunskaper</topic>
        <docDate when="2002-12-27">den 27 december</docDate>
        <status when="2003-01-28" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GQ10121</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:121 av Ulf Nilsson (fp) till utbildningsminister
          Thomas Östros om svenska elevers kunskaper
        </IPQ_title>
      </div>
      <div type="IPQuestionBody">
        <p xml:id="i-R3WzyfFEgLQsrq6VSKwb6B">
          I slutet av november presenterade UNICEF en jämförelse av utbildningen
          i några OECD-länder. Man har använt data från internationella
          undersökningar av kunskaperna i läsning, matematik och naturvetenskap.
          UNICEF konstaterar att 11 % av de svenska eleverna inte når en
          internationellt fastställd kunskapsnivå i dessa ämne. Det gör
          att vi hamnar på nionde plats av 24 undersökta länder.
        </p>
        <p xml:id="i-Md2tQZzXUp9nybJiftV7KN">
          Matematik är det ämne där de svenska eleverna klarar sig sämst.
          I en av matematikundersökningarna är 30 % av de svenska eleverna
          under medianen, vilket gör oss till land 12 av 24. I en annan
          tabell har Sverige halkat ned till plats 19 av 52. Det gäller
          andelen åttondeklassare som inte når en internationellt bestämd
          nivå i matematik.
        </p>
        <p xml:id="i-37fntcPbYhYS8GFxtCHkuv">
          Även om man ser till hur många elever som når de nationella målen,
          är resultatet i matematik och naturvetenskap otillfredsställande.
          Folkpartiet accepterar inte de bristande kunskapsresultaten. Med
          tanke på att Sverige satsar mer resurser på utbildning än de flesta
          länder borde resultaten vara mycket bättre. Svensk skola måste
          ha högre mål än att vara medelmåtta. Sverige behöver goda matematiker
          och naturvetare och varje svensk medborgare behöver ha goda kunskaper
          i matematik och naturvetenskap.
        </p>
        <p xml:id="i-GE3dkXx4K1t5rBA7tnBJDs">
          Undersökningen visar också att Sverige har bland de största skillnaderna
          i prestationer mellan elever med respektive utan utländsk bakgrund.
          Det är nästan tre gånger så sannolikt att en elev inte kan lösa
          enkla läsuppgifter om han eller hon har utländsk bakgrund än om
          eleven har föräldrar som är födda i Sverige. Av de 24 länderna
          är det bara sex som har ett större gap mellan dessa elevgrupper
          än Sverige.
        </p>
        <p xml:id="i-AVGQab7Uz2AGe1xRVTJi2x">
          Avser utbildningsministern att vidta några åtgärder med anledning
          av de huvudproblem som framkommer i rapporten, det vill säga bristande
          kunskaper i matematik och naturvetenskap och svårigheter för elever
          med utländsk bakgrund att nå kunskapsmålen?
        </p>
      </div>
    </body>
  </text>
</TEI>
