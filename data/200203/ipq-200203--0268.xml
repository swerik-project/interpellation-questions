<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0268">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0268</head>
        <author who="i-YEdxJPN8cJMwnqfd9tHmTD">Ulla Löfgren</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>brottsskadelagen</topic>
        <docDate when="2003-04-03">den 3 april</docDate>
        <status when="2003-05-12" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GQ10268</external_id>
        <debate>
          <turn when="2003-05-12 12:21:01" duration="223">Thomas Bodström (S)</turn>
          <turn when="2003-05-12 12:24:40" duration="286">Ulla Löfgren (M)</turn>
          <turn when="2003-05-12 12:29:23" duration="242">Thomas Bodström (S)</turn>
          <turn when="2003-05-12 12:33:21" duration="26">Thomas Bodström (S)</turn>
          <turn when="2003-05-12 12:33:43" duration="57">Ulla Löfgren (M)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:268 av Ulla Löfgren (m) till justitieminister
          Thomas Bodström om brottsskadelagen
        </IPQ_title>
      </div>
      <div type="IPQuestionBody">
        <p xml:id="i-LnDgxtaRhHwVn58nRVEvNa">
          I en departementspromemoria från 1997 (Ds 1997:45) behandlades
          vissa frågor om brottsskadeersättning. I detta sammanhang behandlades
          även frågan om brottsskador som uppkommit i arbetet. Den fråga
          som aktualiserades i promemorian var huruvida arbetsskador ska
          undantas från BrL:s tillämpningsområde. I promemorian skrivs bland
          annat att arbetsgivarna bör åläggas en skyldighet att i samma
          utsträckning som föreskrivs i BrL utge ersättning för sådana brottsskador
          som är att bedöma som arbetsskador enligt lagen om arbetsskadeförsäkring.
          För att uppnå detta skulle arbetsgivarna bli tvungna att försäkra
          arbetstagarna mot de aktuella skadorna och se till att ersättning
          för kränkning ingår i försäkringsskyddet.
        </p>
        <p xml:id="i-JLHx5uR8Tw7xwPTbavPbHZ">
          Departementets slutsats i promemorian blev att:
        </p>
        <p xml:id="i-AXB6xsiRE5x1zcVBhz13FQ">
          "Mot denna bakgrund bör frågan om arbetsskador ska undantas från
          BrL:s tillämpningsområde inte slutligt avgöras förrän utvecklingen
          beträffande kollektiva och privata försäkringar avvaktats en tid.
          Arbetsmarknadens parter bör ges tid att komplettera trygghetsförsäkringarna
          och PSA, liksom de privata försäkringsbolagen bör ges tid att
          ta fram en försäkring som ingår eller kan knytas till företagsförsäkringarna.
          I fall förhoppningen om en frivillig lösning inte infrias, bör
          frågan om arbetsskador ska undantas från BrL:s tillämpningsområde
          tas upp på nytt."
        </p>
        <p xml:id="i-6fggLQTpnnPA7YtUXaGjvx">
          Det är nu snart sex år sedan departementspromemorian skrevs och
          arbetsmarknadens parter har ännu ej hörsammat regeringens önskan
          om att teckna försäkringar som fullt ut kan täcka brottsskador
          som är att betrakta som arbetsskador. I stället växer antalet
          ansökningar om brottskadeersättning @ och då främst kränkningsersättning
          @ för arbetsrelaterade skador som når Brottsoffermyndigheten.
          Av de drygt 8 700 ansökningar som förra året inkom till myndigheten
          avseende kränkningsersättning, utgjorde inte mindre än ca 1 300
          ärenden (ca 15 %) ansökningar som gällde arbetsrelaterade skador.
        </p>
        <p xml:id="i-EMgBAcAtWsZrx7zcAoZptk">
          Det är först och främst gruppen poliser som anser sig kränkta
          som har ökat. Det är uppenbart att man från polisfackets sida
          driver en kampanj för att uppmärksamma sina medlemmar på att denna
          möjlighet att erhålla skattefri ersättning utöver lönen.
        </p>
        <p xml:id="i-WaTigL4o4jUfFe3Sk4Mnsh">
          Enligt min mening kan det aldrig ha varit lagstiftarens mening
          att BrL skulle omfatta de personer som har utsatta och farliga
          arbeten. Precis som det sägs i departementspromemorian från 1997
          bör ersättningen för dessa personers skador i tjänsten ersättas
          genom en av arbetsgivaren tecknad försäkring.
        </p>
        <p xml:id="i-YANrTEvZs74WY41paDr53f">
          Mot bakgrund av vad som anförts vill jag fråga när justitieministern
          avser att åter aktualisera frågan om att undanta arbetsrelaterad
          kränkningsersättning från Brottsskadelagen.
        </p>
      </div>
    </body>
  </text>
</TEI>
