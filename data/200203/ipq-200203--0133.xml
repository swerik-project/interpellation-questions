<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0133">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0133</head>
        <author who="i-AktM7FqujRsJ6kGjNePGjq">Lars-Ivar Ericson</author>
        <recipient who="i-HxcQkHC9fDSzkJWgvdhDEF">Lena Hallengren</recipient>
        <topic>ungdomars kulturella skapande </topic>
        <docDate when="2003-01-21">den 21 januari</docDate>
        <status when="2003-02-04" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GQ10133</external_id>
        <debate>
          <turn when="2003-02-04 16:10:33" duration="344">Lena Hallengren (S)</turn>
          <turn when="2003-02-04 16:16:13" duration="226">Lars-Ivar Ericson (C)</turn>
          <turn when="2003-02-04 16:19:54" duration="196">Lena Hallengren (S)</turn>
          <turn when="2003-02-04 16:23:07" duration="238">Lars-Ivar Ericson (C)</turn>
          <turn when="2003-02-04 16:27:02" duration="392">Lena Hallengren (S)</turn>
          <turn when="2003-02-04 16:29:30" duration="102">Lars-Ivar Ericson (C)</turn>
          <turn when="2003-02-04 16:31:09" duration="143">Lena Hallengren (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:133 av Lars-Ivar Ericson (c) till statsrådet
          Lena Hallengren om ungdomars kulturella skapande
        </IPQ_title>
      </div>
      <div type="IPQuestionBody">
        <p xml:id="i-Tjyh2DjEdzMMfX3y7kfSXX">
          Dagens ungdomskultur ser helt annorlunda ut än gårdagens. Morgondagens
          ungdomskultur kommer att se helt annorlunda ut än dagens. Det
          är något vi kan vara säkra på! Varje generation måste ges utrymme
          att skapa sin vision, sitt innehåll och sina former. Den traditionella
          svenska kulturpolitiken är i dag på sin höjd anpassad till de
          äldre generationernas ideologi, livsvärden och preferenser men
          överensstämmer dåligt med ungdomars värderingar. Vi måste stödja
          ungdomar att själva välja och utveckla sitt eget skapande och
          sina egna uttrycksformer.
        </p>
        <p xml:id="i-F7h4MVQ2XC6rwSZxChfK9G">
          Centerpartiet har länge drivit frågan om KUL-miljoner. Genom
          detta anslag, 1 miljon kronor per kommun, vill vi att ungdomarna
          på orten själva får bestämma hur resurserna ska fördelas. Låt
          ungdomar själva, utifrån egna behov och idéer, skapa och utforma
          sin kultur. I dag upplever många ungdomar att det är byråkratiskt
          och svårt att själva sätta i gång med något projekt. Vi tror att
          KUL-miljonerna kan hjälpa ungdomar, att på ett lättare sätt, komma
          i gång med eget skapande utifrån egna idéer och intressen.
        </p>
        <p xml:id="i-VDh83z8a4StdNs688QRFY4">
          När jag läser Ungdomsstyrelsens rapport Ung 2002 blir jag bekymrad.
          Rapporten visar att ungdomars eget kulturella skapande drastiskt
          har sjunkit. Ungdomar har i dag blivit alltmer passiva mottagare
          av kultur. Det är allt färre unga människor som målar, fotograferar
          med mera. Samma negativa trend gäller även ungdomar som spelar
          instrument, dansar eller spelar teater.
        </p>
        <p xml:id="i-L2H3Ei8S9eeiWkVJnqJ6Xf">
          Detta rimmar illa när man läser regeringens ungdomspolitiska
          delmål nr 24: "Ungdomars möjlighet till deltagande i kulturlivet
          och till kulturupplevelser samt till eget skapande ökar under
          2001@2003".
        </p>
        <p xml:id="i-LePtHWKwSA2h9H3L2oNhQi">
          Regeringen har uppmärksammat att det kulturella skapandet har
          minskat. I en skrivelse till riksdagen (2001/02:176 Kultur och
          delaktighet) föreslår regeringen att tillsätta en särskild utredare
          för att bland annat belysa hur folkbildningen kan bidra till att
          målen om delaktighet nås. Uppdraget ska redovisas senast den 15
          mars 2004. Utredningen ska således vara färdig ett år efter att
          det ungdomspolitiska delmålet ska vara uppfyllt!
        </p>
        <p xml:id="i-P48pFmjJrm2WdjTChPrCgq">
          Det är en viktig ungdomspolitisk uppgift att skapa ett ökat utrymme
          för ungdomars eget skapande och för ung kultur. Av landets 289
          kommuner har bara 46 ett centralt eller kommunövergripande mål-
          och strategidokument för det ungdomspolitiska arbetet i kommunen.
          Detta redovisar Ungdomsstyrelsen i samma rapport.
        </p>
        <p xml:id="i-Kw35as6nEYdPMF2SVs3yCr">
          I dag går en stor del av det statliga kulturstödet till det etablerade
          kultursystemet och konsumeras till största delen av svenska kvinnor
          i 50-årsåldern.
        </p>
        <p xml:id="i-MFpfKM27hQ1rfWxu9fCQoT">
          Centerpartiet har velat få i gång en diskussion och en utredning
          om utbud och efterfrågan stämmer överens eller inte. En sådan
          utredning torde vara viktigt att få i gång, inte minst ur ett
          ungdomsperspektiv.
        </p>
        <p xml:id="i-7XWVPqGjQUiEQVmB98oJsN">
          Mina frågor till statsrådet lyder:
        </p>
        <p xml:id="i-TX3aTYBHLDpeGwno9o9DJZ">
          Vilka åtgärder avser statsrådet att vidta för att uppfylla regeringens
          kulturpolitiska delmål 24?
        </p>
        <p xml:id="i-86GvoD1GXaMadX9g1ptGiL">
          Vilka åtgärder avser statsrådet att vidta för att se om det statligt
          finansierade kulturstödet verkligen stöder det som ungdomar önskar?
        </p>
      </div>
    </body>
  </text>
</TEI>
