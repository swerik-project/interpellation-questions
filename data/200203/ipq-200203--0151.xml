<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0151">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0151</head>
        <author who="i-TGAeNgQV9rZoovTn5C8JAd">Lena Adelsohn Liljeroth</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>föreningen KRIS</topic>
        <docDate when="2003-01-31">den 31 januari</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GQ10151</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:151 av Lena Adelsohn Liljeroth (m) till
          justitieminister Thomas Bodström om föreningen KRIS
        </IPQ_title>
      </div>
      <div type="IPQuestionBody">
        <p xml:id="i-Wu8Z47Ett8v5TD7uMTtfTU">
          Föreningen KRIS @ Kriminellas Revansch i Samhället @ bedriver
          en riksomfattande verksamhet för att möta och stödja män och kvinnor,
          som vill lämna den kriminella tillvaron för att i stället leva
          hederligt och drogfritt.
        </p>
        <p xml:id="i-VLS17dyxJ9eh8wnKtgaAfK">
          KRIS, som startade 1997, har i dag 3 800 medlemmar, varav ca
          800 stödmedlemmar. Två år efter bildandet fick föreningen KRIS
          ta emot ett pris som världens bästa brottsförebyggande projekt.
        </p>
        <p xml:id="i-XYAm51CAudGE3SPMsUq9xf">
          Men trots framgångar på fältet har föreningen en besvärlig ekonomisk
          sits. "Alla" tycker att verksamheten är bra och att den förtjänar
          samhällets stöd. Näringslivet bidrar i viss mån, några kommuner
          skjuter till pengar till lokalföreningarna, Socialstyrelsen och
          Justitiedepartementet stöder riksorganisationen.
        </p>
        <p xml:id="i-AFNRBZvxPxGdNq7R8eaSGr">
          Men det är fortfarande nålpengar. Kriminalitet och missbruk kostar,
          det vet vi. Både mänskligt och materiellt. Varje år påbörjar 20
          000 personer någon form av straff inom kriminalvården. Många av
          dem återkommer dessutom. Enligt BRÅ kostar en kriminell narkoman
          närmare 19 000 kr om dagen.
        </p>
        <p xml:id="i-WiCtSC4hcTuFxPoWw9kDFm">
          För föreningen KRIS har den ekonomiska situationen blivit något
          av ett moment 22. Socialstyrelsen bidrar i år med 1,7 miljoner
          kronor, en summa som är oförändrad från i fjol. Diskussioner fanns
          inom Socialstyrelsen att höja beloppet med hänvisning till att
          föreningen gör ett mycket bra arbete, men eftersom Kriminalvårdsstyrelsen
          förväntades höja sitt bidrag till KRIS, skedde ingen förändring.
          Så blev det dock inte.
        </p>
        <p xml:id="i-MHNZicMnadpVdWB96NRUm2">
          Kriminalvårdsstyrelsen (KVS) bidrar inte med mer pengar, tvärtom
          har man fått ett sparbeting av regeringen. Totalt 6 miljoner kronor
          går, via KVS, till ideella organisationer, varav 4,2 miljoner
          kronor reserverats för Riksförbundet Frivilliga Samhällsarbetare,
          en organisation som snarare utför ett statligt uppdrag och rapporterar
          direkt till kriminalvården.
        </p>
        <p xml:id="i-5iq71HewYtdU856KYBDgEE">
          Mot denna bakgrund vill jag fråga justitieministern?
        </p>
        <p xml:id="i-51hksCty61AhS82wQDE34y">
          1. Avser justitieministern att vidta några åtgärder beträffande
          förebyggande verksamhet inom kriminalitet och missbruk?
        </p>
        <p xml:id="i-S75AbxkZDjxxanzZS9iLp9">
          2. Är justitieministern beredd att verka för att mer resurser
          går till förebyggande arbete?
        </p>
      </div>
    </body>
  </text>
</TEI>
