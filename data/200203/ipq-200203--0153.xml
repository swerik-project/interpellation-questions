<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0153">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0153</head>
        <author who="i-XcAqMe3ntVBboWUxqACfz">Gunnar Andrén</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>konstnaderna för trängselavgifter</topic>
        <docDate when="2003-02-03">den 3 februari</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GQ10153</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:153 av Gunnar Andrén (fp) till finansminister
          Bosse Ringholm om konstnaderna för trängselavgifter
        </IPQ_title>
      </div>
      <div type="IPQuestionBody">
        <p xml:id="i-XeFM85Kk9Y2YomFx5eoUWE">
          I samband med diskussionerna om en ny politisk bas för ministären
          Persson överenskom i början av oktober 2002 tre partier, Socialdemokraterna,
          Vänsterpartiet och Miljöpartiet, i det så kallade 121-punktsprogrammet,
          bland annat om att tillåta införandet av kommunala trängselavgifter
          @ som mer adekvat borde benämnas ransoneringsavgifter eller biltullar
          @ syftande till att möjliggöra införande av sådana bilistkostnader
          i Stockholms kommun.
        </p>
        <p xml:id="i-2m8mEkgqsRdFLTujYt2Wod">
          För detta krävs särskild lagstiftning.
        </p>
        <p xml:id="i-NwxiBXVpnLLPZftuC6qMZQ">
          Inom kort @ närmare bestämt den 5 och den 19 februari @ träffas
          företrädare i olika konstellationer från skilda partier och kommuner
          i Stockholmsregionen för att överlägga om följderna av 121-punktsprogrammets
          trängselavgiftsmöjlighet.
        </p>
        <p xml:id="i-PZNsZFCThAmDUyLLc5tgur">
          Inför sådana överläggningar behöver visshet om regeringens syn
          på en rad frågor föreligga.
        </p>
        <p xml:id="i-FhGxciBgo8nd5QLuyte6HT">
          Den 1 juni 2003 ska dessutom den statliga Stockholmsberedningen
          lägga fram förslag till lagstiftning för regeringen. Huvududsekreteraren
          i beredningen anser att biltullar (trängselavgifter/bilavgifter)
          är en skatt, vilket innebär @ enligt min mening @ att det är logiskt
          att riksdagen och dess skatteutskott ska bereda och ta ställning
          till lagstiftningen samt dessutom skattens omfattning och höjd.
        </p>
        <p xml:id="i-6NMdvLRGp4PnkyzNx7EXKB">
          Som bekant utövas svenska folkets rätt att sig beskatta av riksdagen
          allena. Riksdagen bör @ enligt min mening @ under inga förhållanden
          avhända sig sin grundlagsstadgade rätt, tillika skyldighet, att
          besluta om alla former av skatter, oavsett vad dessa sedan kallas:
          tullar, avgifter eller vad det vara må.
        </p>
        <p xml:id="i-V8gX69QeZ7w54pGSbn5bkb">
          Eftersom det också utöver denna definitionsfråga om vad som nu
          benämns trängselavgifter egentligen är, finns en rad andra för
          riksdagen obesvarade frågor. Därför väcks denna interpellation
          i syfte att inför kommande utredningsarbete och eventuellt riksdagsbeslut
          klargöra både det fiskala och det finansiella ansvaret vid införande
          av biltullen/trängselavgiften.
        </p>
        <p xml:id="i-2sL9hGCssZMDpH54o2Za4k">
          Av särskilt kommunalt intresse är det dessutom att klargöra vem
          som bär ansvaret för kostnaderna för de investeringar som behövs
          för att införa biltullar/trängselavgifter i Stockholmsregionen.
        </p>
        <p xml:id="i-Mr7KKon8SNDDmn6KNxz4s">
          Bakgrunden är denna:
        </p>
        <p xml:id="i-PNYqCBbgqhTxX9mPSFjZyg">
          1. Stockholmsregionens roll som tillväxtcentrum för hela landet
          är oomtvistlig och dess fortsatta utveckling är därför av central
          betydelse för att trygga hela Sveriges framtida välstånd.
        </p>
        <p xml:id="i-TDhWPZS8T841e21pkhmGJs">
          2. En avgörande faktor för att Storstockholm ska kunna spela
          denna roll är att den sedan lång tid eftersatta kommunikationsapparaten
          rustas upp och byggs ut.
        </p>
        <p xml:id="i-2YuPafzWQRaWgjmGta1p9L">
          3. Framkomligheten måste ökas för både person- och varutransporter.
        </p>
        <p xml:id="i-AUP31pdJ9Xd637M8nUVtho">
          4. Huvudlinjen måste @ enligt min mening @ vara en kraftig utbyggnad
          av kollektivtrafiken. Dagens diskussion om den växande biltrafiken
          och om biltullar/trängselavgifter ska ses mot bakgrund av bristerna
          i kollektivtrafiken och otillräckliga investeringar i vägar, tunnelbana
          och järnvägar under de senaste årtiondena.
        </p>
        <p xml:id="i-7tjknGbmfANziimNyWCQXe">
          5. Huvudstadsregionen har en fjärdedel av landets totala trafikarbete,
          men har under decennier fått nöja sig med cirka tio procent av
          de statliga väganslagen. Även i fråga om den spårbundna trafiken
          har Stockholms län blivit styvmoderligt behandlat.
        </p>
        <p xml:id="i-Vbx92r72HBz9krdwF9PeJA">
          6. Tydligast syns dagens katastrofala trafiksituation i ändlösa
          köer längs infartsleder och i innerstaden.
        </p>
        <p xml:id="i-GnzyqoPeKx5NvJ5ivWKqSK">
          7. Detta har resulterat i två snabbt växande problem:
        </p>
        <p xml:id="i-5EZnsDySb2mMWjCJiNANWy">
          A. Huvudstadsregionen hotas av tudelning mellan norr och söder
          med svåra ekonomiska och sociala konsekvenser.
        </p>
        <p xml:id="i-6P3eoTXFPgD1KrpoeXaRS1">
          B. En närmast total trafikinfarkt hotar huvudstadens kärna, landets
          viktigaste arbetsområde och rikets ekonomiska centrum.
        </p>
        <p xml:id="i-WS7CsXsSxqwg5neYNCZWWh">
          Vad bör i detta läge prioriteras?
        </p>
        <p xml:id="i-ArfjQZPBik8fGi8eptL7FZ">
          Enligt min mening behövs ytterligare ökad kollektivtrafikandel
          av det samlade transportarbetet i Stockholmsregionen, detta trots
          att regionen redan i dag har en av världens högsta kollektivtrafikandelar.
        </p>
        <p xml:id="i-5HbNrNSw3yuSSutbZVr6pp">
          Det kräver systematisk utbyggnad av den spårbundna trafiken,
          särskilt tunnelbanan. Där finns stora eftersatta investeringar,
          ingen betydande nybyggnad har skett under den senaste 10-årsperioden
          trots mycket stor befolkningstillväxt i hela regionen.
        </p>
        <p xml:id="i-Fmu3vuUnxLe4TWara9vJgy">
          Regionen som helhet har dock @ genom Stockholms läns landsting
          @ tagit sitt finansiella ansvar. Nu måste staten, genom riksdag
          och regering, ta sitt.
        </p>
        <p xml:id="i-nSTt4JzWongwADLDAHVCp">
          Staten måste @ också enligt min mening @ finansiera de investeringar
          som är statliga åtaganden så att Stockholm kan fortsätta att fungera
          som landets huvudstad. Det är en lika viktig sak för tillresande
          från hela övriga landet som för boende i Stockholms stad att Sveriges
          huvudstad inte förvandlas till ett trafikinferno.
        </p>
        <p xml:id="i-KcRCyLkKgjCPBujv1wysf8">
          Folkpartiet i Stockholms län har i valrörelsen 2002 tydligt sagt
          nej till införande av biltullar/trängselavgifter i regionen. Väljarna
          kan lita på att Folkpartiet står fast vid att vad vi sade före
          valdagen också gäller därefter.
        </p>
        <p xml:id="i-Dk66bTFyjXPbm3KeATtL96">
          Regering och riksdag ska i praktiken inte tvinga Stockholms kommun
          eller någon annan kommun att införa biltullar/trängselavgifter.
          Förslag från den politiska majoriteten i riksdagen föreligger
          emellertid nu att införa vad som kallas trängselavgifter i Stockholm.
          Det är från liberala utgångspunkter oacceptabelt att billtullar/trängselavgifter
          på kommunal eller regional nivå trumfas igenom via en politisk
          uppgörelse på riksnivå.
        </p>
        <p xml:id="i-ApnhyzkacNefLdsNeM1EXy">
          Den fråga som därför inställer sig på finansieringsområdet är
          vem som ska betala de betydande tekniska investeringar @ beräkningar
          som gjorts visar att det handlar om flera hundra miljoner kronor
          @ som införandet av biltullar/trängselavgifter innebär. Ska Stockholms
          stads invånare stå för denna utgift? Eller invånarna i hela Stockholms
          län? Eller @ som finansborgarrådet i Stockholms stad Annika Billström
          (s) säger sig förutsätta @ staten, det vill säga samtliga invånare
          i vårt land?
        </p>
        <p xml:id="i-7r9RZtu5hDDuHnuhF5PFgo">
          Jag vill med anledning av ovanstående fråga finansminister Bosse
          Ringholm följande:
        </p>
      </div>
    </body>
  </text>
</TEI>
