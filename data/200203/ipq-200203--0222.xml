<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0222">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0222</head>
        <author who="i-BUYvEhrSc9gnHcd6iS4eDJ">Allan Widman</author>
        <recipient who="i-CcdZckB2ErC625pmVtogZg">Leni Björklund</recipient>
        <topic>riksdagsbeslut på försvars- och säkerhetsområdet</topic>
        <docDate when="2003-03-07">den 7 mars</docDate>
        <status when="2003-03-28" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GQ10222</external_id>
        <debate>
          <turn when="2003-03-28 09:46:14" duration="259">Leni Björklund (S)</turn>
          <turn when="2003-03-28 09:50:30" duration="134">Allan Widman (Fp)</turn>
          <turn when="2003-03-28 09:52:40" duration="125">Karin Enström (M)</turn>
          <turn when="2003-03-28 09:54:41" duration="126">Leni Björklund (S)</turn>
          <turn when="2003-03-28 09:56:44" duration="124">Allan Widman (Fp)</turn>
          <turn when="2003-03-28 09:58:45" duration="104">Leni Björklund (S)</turn>
          <turn when="2003-03-28 10:00:25" duration="85">Allan Widman (Fp)</turn>
          <turn when="2003-03-28 10:01:46" duration="289">Leni Björklund (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:222 av Allan Widman (fp) till försvarsminister
          Leni Björklund om riksdagsbeslut på försvars- och säkerhetsområdet
        </IPQ_title>
      </div>
      <div type="IPQuestionBody">
        <p xml:id="i-6DL1KpYnHKZE35ZgxRvhRL">
          När riksdagen i våras behandlade regeringens proposition 2001/02:158,
          Samhällets säkerhet och beredskap, och den del av proposition
          2001/02:10, Fortsatt förnyelse av totalförsvaret, som rör informationssäkerhet
          och skydd mot informationsoperationer samt tillhörande motioner,
          hade regeringen ersatt begreppet "skydd mot informationsoperationer"
          med begreppet "informationssäkerhet".
        </p>
        <p xml:id="i-U5iUjQbQDtQXagncZ6dn6w">
          Försvarsutskottet delade inte denna uppfattning utan framhöll
          att "skydd mot informationsoperationer" var ett mer övergripande
          begrepp som skulle användas. Detta då det omfattar ett bredare
          hotspektrum med såväl psykologiska operationer, underrättelsetjänst,
          mediemanipulation och IT-attacker, och som därför bättre ansågs
          återspegla informationsålderns hotmiljö @ förenklat uttryckt:
          "totalförsvar i cyberrymden". Begreppet "informationssäkerhet"
          ansågs däremot kunna felaktigt leda tankarna till enbart de snävt
          tekniska aspekterna. Utskottet vidhöll därmed regeringens tidigare
          definition och tolkning, vilken riksdagen även tidigare beslutat
          om vid behandling av regeringens IT-proposition (1999/2000:86)
          i mars 2000.
        </p>
        <p xml:id="i-Q7D3vjWbyHjBNUYZCrUhvr">
          Enligt denna proposition är informationsoperationer (information
          operations, IO) samlade och samordnade åtgärder i fred, kris och
          krig till stöd för politiska eller militära mål genom att påverka
          eller utnyttja motståndares eller annan utländsk aktörs information
          och informationssystem. Det kan ske genom att utnyttja egen information
          och egna informationssystem samtidigt som dessa också måste skyddas.
          Ett viktigt inslag är att påverka beslutsprocesser och beslutsfattande.
        </p>
        <p xml:id="i-CadV46GGmGjZKJmKJyHM7h">
          Riksdagen biföll således ånyo i maj ett på denna punkt enigt
          försvarsutskott.
        </p>
        <p xml:id="i-5tb2K51QNh2XPaBsZDXqkr">
          Det är mot denna bakgrund konstitutionellt sett uppseendeväckande
          att regeringen vid sammanträdet den 11 juli, i samband med behandlingen
          av direktiven till en utredning om signalskyddet, totalt bortser
          från riksdagens beslut i maj. Man påstår här med hänvisning till
          propositionens (2001/02:158) skrivningar att "det tidigare använda
          mer oprecisa begreppet 'informationsoperationer' därmed utmönstrades
          ur terminologin". Detta trots att utskottet i yttrandet explicit
          återgav den nu för andra gången fastställda definitionen.
        </p>
        <p xml:id="i-T1DhPxozAE7E9oEGKZ61YL">
          Dessa begreppsfrågor är långt ifrån av akademisk karaktär. Bakom
          de förändrade formuleringarna kan man spåra starka sektors- och
          myndighetsintressen, vilket riskerar att innebära en suboptimering
          till förfång för skattebetalarna när organisationsstrukturen för
          att möta dessa hot utvecklas.
        </p>
        <p xml:id="i-KX6vN4warb7539HJLUZAXy">
          Jag vill därför fråga vilka åtgärder försvarsministern avser
          att vidtaga för att riksdagens beslut ska verkställas.
        </p>
      </div>
    </body>
  </text>
</TEI>
