<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0363">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0363</head>
        <author who="i-XgRZtFgzPDL7KcwsDvGVej">Fredrik Reinfeldt</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>offentlig upphandling</topic>
        <docDate when="2003-05-09">den 9 maj</docDate>
        <status when="2003-06-02" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GQ10363</external_id>
        <debate>
          <turn when="2003-06-02 12:30:32" duration="179">Bosse Ringholm (S)</turn>
          <turn when="2003-06-02 12:33:27" duration="233">Fredrik Reinfeldt (M)</turn>
          <turn when="2003-06-02 12:37:16" duration="128">Bosse Ringholm (S)</turn>
          <turn when="2003-06-02 12:39:21" duration="136">Fredrik Reinfeldt (M)</turn>
          <turn when="2003-06-02 12:41:34" duration="134">Bosse Ringholm (S)</turn>
          <turn when="2003-06-02 12:43:44" duration="97">Fredrik Reinfeldt (M)</turn>
          <turn when="2003-06-02 12:45:17" duration="143">Bosse Ringholm (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:363 av Fredrik Reinfeldt (m) till finansminister
          Bosse Ringholm om offentlig upphandling
        </IPQ_title>
      </div>
      <div type="IPQuestionBody">
        <p xml:id="i-SARSoxDqrudNPKrrE8tGrT">
          Lagen (1992:1528) om offentlig upphandling har varit i kraft
          i snart tio år. Enligt de gemenskapsrättsliga direktiv från EG
          som föranledde lagen ska Sverige införa bestämmelser som garanterar
          att domstolarnas beslut avseende tillämpningen av lagen verkligen
          åtföljs. Detta framgår tydligt av till exempel artikel 2 punkten
          7 i det så kallade första rättsmedelsdirektivet (89/665/EEG) samt
          artikel 2 punkten 8 i det så kallade andra rättsmedelsdirektivet
          (92/13/EEG).
        </p>
        <p xml:id="i-MbwgQwH68b7ECRBi6J4Dhp">
          Artikel 2 punkten 7 säger: "Medlemsstaterna skall se till att
          införa bestämmelser som garanterar att granskningsorganens beslut
          verkligen åtlyds." I artikel 2 punkten 8 står det att: "Medlemsstaterna
          skall se till att prövningsorganens beslut verkligen åtföljs."
        </p>
        <p xml:id="i-PHMKgoqXEhPh4ek8V8ECw1">
          Trots detta finns det flera exempel på kommuner som satt sig
          över domstolsbeslut och underlåtit att följa domstols förordnanden
          om offentlig upphandling. Ett av dessa exempel har även varit
          föremål för utredning av Riksdagens ombudsmän (JO), som trots
          att han kunnat konstatera domstolstrots, inte kunna göra något
          åt saken. Låt mig nämna två exempel.
        </p>
        <p xml:id="i-mjM3aM2FqcRJEJzzma6gE">
          Landskrona kommun
        </p>
        <p xml:id="i-UsUc2CZJ4hnJUPpSe316BP">
          Mitt första exempel är Landskrona kommun. Vid sammanträde den
          5 juni 2002 beslutade kommunstyrelsen i Landskrona (KS § 111/02)
          att utan grund i någon förlängningsklausul utsträcka ett redan
          17-årigt renhållningsavtal ytterligare i tiden samt att utan föregående
          konkurrensupphandling uppdra åt den nuvarande renhållningsentreprenören
          (ett av kommunen delägt företag) att framledes tillhandahålla
          tjänsterna i generalentreprenad.
        </p>
        <p xml:id="i-KumotQBJyKhTL5cNg3ZrUX">
          Ett renhållningsföretag anhängiggjorde talan om överprövning
          enligt lagen om offentlig upphandling och fick den 20 juni 2002
          (det vill säga två veckor efter kommunstyrelsens beslut) beslut
          av länsrätt om omedelbart verkställighetsförbud, så kallad inhibition
          (Länsrätten i Skåne län, förordnade genom beslut i mål nr 5363@2002).
        </p>
        <p xml:id="i-5FzwJH6DhrW1KA4ijCShbo">
          Efter att målet slutligt handlagts av länsrätten förordnade domstolen
          även genom dom den 28 augusti 2002 att upphandlingen skulle göras
          om med iakttagande av lagen om offentlig upphandling. Länsrättens
          dom fastställdes av Kammarrätten i Göteborg genom dom den 7 april
          2003 (dom i mål nr 4851@2002).
        </p>
        <p xml:id="i-5musRirtUcggwMyKUBWqEa">
          Trots länsrättens inhibition i juni 2002 har uppdraget att handha
          renhållningen fortsatt i enlighet med det överklagade beslutet.
          Efter kammarrättens dom i april 2003 har företrädare för Landskrona
          kommun uttalat att de inte avser att vidta några åtgärder till
          följd härav. Kommunstyrelsen har beslutat att föreslå kommunfullmäktige
          ett aktieägareavtal där verksamheten i det av kommunen delägda
          renhållningsföretaget ska fortgå som tidigare. Någon upphandling
          planeras inte att genomföras.
        </p>
        <p xml:id="i-78VCDvSGkpScypC2iBLLVG">
          Torsby kommun
        </p>
        <p xml:id="i-3G3Q7tdguvrMXxE69nzroq">
          Det andra exemplet är Torsby kommun. Kommunfullmäktige beslutade
          där vid ett sammanträde den 29 april 1999 (KF § 54/99) att bygga
          en simhall via en ideell förening. Någon infordran av konkurrerande
          anbud förekom inte.
        </p>
        <p xml:id="i-5c3tSmpgsEzxaYThA3xoBJ">
          Ett byggföretag anhängiggjorde talan om överprövning enligt lagen
          om offentlig upphandling och fick den 17 juni 1999 (det vill säga
          sju veckor efter kommunfullmäktiges beslut om att initiera bygget)
          beslut av kammarrätt om omedelbart verkställighetsförbud, så kallad
          inhibition (Kammarrätten i Göteborg, förordnade genom beslut i
          mål nr 3859@1999).
        </p>
        <p xml:id="i-Q66NuNNVo5EyaJtXHsxeaL">
          Efter att målet slutligt handlagts av kammarrätten förordnade
          domstolen även genom dom den 8 oktober 1999 att upphandlingen
          skulle göras om genom iakttagande av lagen om offentlig upphandling.
          Domen överklagades inte av Torsby kommun utan vann omgående laga
          kraft.
        </p>
        <p xml:id="i-HyH3xLBqGnc2g33wrx5HVK">
          Trots domstolens förordnanden @ först genom inhibition, sedan
          genom dom om att upphandlingen skulle göras om @ har kommunen
          fortsatt verkställigheten som om ingenting hade hänt. I en halvsidesartikel
          i Dagens Nyheter den 5 oktober 2000 skryter företrädare för kommunen
          till och med över sitt agerande. De uppger bland annat att "Upphandlingen
          kommer inte att göras om och simhallen byggdes färdigt precis
          som planerat". Kommunstyrelsen ger genom följande uttalande bland
          annat uttryck för att den anser sig kunna ställa sig över domstolens
          bedömning: "Däremot anser de fortfarande inte att de gjort något
          fel. @ Nej, jag tycker faktiskt att juristerna har en väl formalistisk
          syn."
        </p>
        <p xml:id="i-Dpq1matYZ12J5g1qS85L2e">
          Byggföretagets jurist anmälde förfarandet till Riksdagens ombudsmän
          (JO), som beslutade uppta ärendet för granskning (dnr 3497-2000).
          I ett yttrande till JO förklarade Torsby kommun att kommunen erfarit:
          "stora problem som finns när det gäller att efterleva kammarrättens
          dom." Kommunen har av dessa skäl valt att "bortse" från domstolens
          förordnanden.
        </p>
        <p xml:id="i-76m4zWnYsifJoeGQJPgJ9h">
          JO konstaterade i sitt utslag den 17 december 2001 att det saknas
          effektiva sanktioner mot upphandlande enheters domstolstrots:
          "Även om det med anledning av det inträffade hade varit påkallat
          att vidta åtgärder mot de ledamöter av kommunstyrelsen som medverkat
          till kommunens oriktiga handlande finns det inga möjligheter därtill",
          anger JO bland annat i sitt beslut.
        </p>
        <p xml:id="i-CJgksFqxshuxRucWAHBwvX">
          Detta är två exempel på kommuner som trots domstolsbeslut inte
          gör om upphandlingar. I båda dessa lägen saknas rättsliga sanktionsmöjligheter
          mot kommunerna.
        </p>
        <p xml:id="i-WSKaoeyUhmVSiPgcqYBVFU">
          Med anledning av ovanstående vill jag fråga ministern följande:
        </p>
        <p xml:id="i-B6XnRftrTGohLMDKLLxx8g">
          Vilka åtgärder avser statsrådet att vidta för att EG-direktivens
          krav på garanti att domstolarnas beslut avseende tillämpningen
          av lagen om offentlig upphandling åtföljs?
        </p>
        <p xml:id="i-WpDt9HJQDBF6ffLQAfj75a">
          Vilka åtgärder avser ministern att vidta för att en leverantör
          som vunnit ett mål om offentlig upphandling ska ha en instans
          att vända sig till om den upphandlande enheten vägrar att verkställa
          domstolens beslut?
        </p>
      </div>
    </body>
  </text>
</TEI>
