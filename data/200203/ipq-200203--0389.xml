<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0389">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0389</head>
        <author who="i-HAhJoyMXKr6u13gLG6SszU">Hillevi Engström</author>
        <recipient who="i-3MwbJPjHpsScrukDj5ohhN">Jan O Karlsson</recipient>
        <topic>barn som sänds till bland annat Somalia</topic>
        <docDate when="2003-05-12">den 12 maj</docDate>
        <status when="2003-05-27" byWhom="Jan O Karlsson" byWhomId="i-3MwbJPjHpsScrukDj5ohhN" status="answered">besvarad</status>
        <external_id source="rdwebb">GQ10389</external_id>
        <debate>
          <turn when="2003-05-27 21:48:44" duration="280">Jan O Karlsson (S)</turn>
          <turn when="2003-05-27 21:53:12" duration="228">Hillevi Engström (M)</turn>
          <turn when="2003-05-27 21:56:53" duration="1707">Sten Tolgfors (M)</turn>
          <turn when="2003-05-27 22:01:13" duration="214">Jan O Karlsson (S)</turn>
          <turn when="2003-05-27 22:04:44" duration="168">Hillevi Engström (M)</turn>
          <turn when="2003-05-27 22:07:29" duration="144">Sten Tolgfors (M)</turn>
          <turn when="2003-05-27 22:09:49" duration="179">Jan O Karlsson (S)</turn>
          <turn when="2003-05-27 22:12:44" duration="140">Hillevi Engström (M)</turn>
          <turn when="2003-05-27 22:15:01" duration="8">Sten Tolgfors (M)</turn>
          <turn when="2003-05-27 22:15:05" duration="180">Jan O Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:389 av Hillevi Engström (m) till statsrådet
          Jan O Karlsson om barn som sänds till bland annat Somalia
        </IPQ_title>
      </div>
      <div type="IPQuestionBody">
        <p xml:id="i-7mktFBiUAkLZ89vaENmT3i">
          Under våren har regeringen uppmärksammats på ett ökande problem
          med barn som av sina föräldrar dumpas i länder som Somalia, Kenya,
          Etiopien och Djibouti. Det är barn, som föräldrar sänder utomlands
          för att "återuppfostras". Tillbaka till länder som föräldrarna
          själva flytt ifrån. Tillbaka till länder som har betydande svåra
          problem, länder som UD avråder oss från att resa till. Länder
          som lider av svält, våld, sviter av krig med mera.
        </p>
        <p xml:id="i-9qTAnCJhENZ3pnhLejvPYz">
          Barnen är i tonåren och har börjat anamma den svenska kulturen
          och sättet att leva. De har ofta bott i Sverige i tiotalet år,
          har permanent uppehållstillstånd, men har inte blivit svenska
          medborgare. När föräldrarna av olika skäl inte längre vill ta
          ansvar och acceptera att barnen betraktar sig som svenskar, sänds
          de utomlands. Till kulturer och språk vars traditioner de inte
          alls känner. De får bo i familjer de inte tidigare träffat eller
          på stränga internatskolor, som kostar nästan ingenting. Vi har
          läst om den pojke som deporterades till Kenya och hölls fången
          på en sträng religiös skola.
        </p>
        <p xml:id="i-DMbADBjvywAh19x5KGswzy">
          En orsak till dessa resor är just att föräldrar känner vanmakt
          och inte förstår det svenska samhället. De är livrädda för polis
          och socialtjänst. När föräldrar känner att de tappat kontrollen
          över situationen fattar de beslutet att sända barnet till avlägsna
          släktingar i till exempel Somalia för att barnet ska lära sig
          traditionen, kulturen och den muslimska tron.
        </p>
        <p xml:id="i-AKT4EZLE6QbWn4odzq7Ard">
          Ambassadtjänstemän känner vanmakt. Ambassadrådet i Addis Abeba
          har uppgett att det under de tre första månaderna 2002 kom ett
          svensk-somaliskt barn i veckan till ambassaden för att söka hjälp.
          En rundringning som Ekot gjort har gett vid handen att det troligen
          rör sig om ett 100-tal barn som lämnar landet på detta sätt varje
          år. Det kan vara flickor som inte vill bära slöja, pojkar som
          hamnat i kriminalitet eller som bara vill vara som alla andra
          barn och ungdomar.
        </p>
        <p xml:id="i-QUhD7CHmWW1bFQLj6JvjWN">
          Endast de allra starkaste barnen orkar ta sig till ambassader
          i främmande länder. Det finns starka skäl för att anta att mörkertalet
          är stort. Troligen är det ett hundratal barn från Sverige som
          i dag finns i Somalia.
        </p>
        <p xml:id="i-AGLg42jpLVf7ReCZ2WtZLb">
          Statsrådet har i en skriftlig fråga (2002/03:455 av Rosita Runegrund,
          kd) sagt: "Vill vårdnadshavare, som har barnets bästa för ögonen,
          till exempel föra svensk-somaliska barn till Somalia för att de
          anser att barnet bör knyta kontakt med sitt ursprung har de således
          rätt att besluta om detta." Svaret andas aningslöshet och naivitet!
          Och en skrämmande syn på barnens rättigheter inte minst utifrån
          Barnkonventionen.
        </p>
        <p xml:id="i-HRtExEpSvP3gDaHNXRSrYM">
          Än mer skrämmande är det när svenska sociala myndigheter bekostar
          resor för barn till dessa länder. I Göteborg bodde en pojke som
          i dag är 17 år. Han har tvingats bo fyra år på en internatskola
          i Mogadishu och tvingats delta i klankrig. En fullkomligt laglös
          stad, dit man avråder folk från att resa. Pappan bor kvar i trygga
          Sverige och säger att han vill "barnet bästa". Om det var för
          barnets bästa borde i så fall inte föräldrarna också resa dit?
        </p>
        <p xml:id="i-Jn5D5GYXVpf27Q6GHCf5eN">
          En pojke, Ahmed hade tur, hans fall uppmärksammades av Per Brinkemo,
          journalist på Svenska Dagbladet. Ahmed flydde från Somalia till
          Etiopien och uppsökte ambassaden. Efter närmare ett års kontakt
          med ambassaden, efter ett senfärdigt beslut och uppmärksamhet
          i medierna kunde Ahmed återvända till Sverige. Det enda land som
          han kände som sitt. Det land han bott i mer än halva sitt liv.
          Under den tid som Ahmed varit dumpad hade föräldrar och syskon
          fått svenskt medborgarskap.
        </p>
        <p xml:id="i-LJGdwENLYwAVeTucnuHgin">
          En dansk flicka skrev till ambassaden: "Ni behöver inte rädda
          mig från att bli omskuren. Det har de redan gjort med mig. Men
          hjälp mig att komma hem till Danmark." Det är oacceptabelt att
          detta fortgår trots att den svenska regeringen uppmärksammats
          på problemet.
        </p>
        <p xml:id="i-LmnfngKgqScwTKtKaN5yJN">
          Ytterst handlar dessa tragiska händelser om regeringens totalt
          misslyckade integrationspolitik. Barnen håller på att bli integrerade
          i det svenska samhället när de skickas i väg av föräldrar som
          är totalt ointegrerade.
        </p>
        <p xml:id="i-7XDdHdwj9qXnSWJ8z2Wraj">
          Något måste göras nu för att minska den vanmakt och oförmåga
          som människor lever i, när de utför dessa, för barnen, katastrofala
          åtgärder.
        </p>
        <p xml:id="i-QGuqTpKdSTqsXTck816Dbh">
          Barn som bor och lever i Sverige ska inte behöva känna oro för
          att bli ivägskickade, det måste vara en viktig uppgift för regeringen
          att dessa barn ska vara trygga.
        </p>
        <p xml:id="i-SveoDGT4mHVGpbWCZEQT9g">
          Jag vill ställa följande fråga till statsrådet:
        </p>
        <p xml:id="i-9aN5LnDgT2PDACPemea8Jj">
          Vilka åtgärder avser statsrådet att vidta för att de barn som
          redan är kända på utländska ambassader ska kunna återvända till
          Sverige?
        </p>
      </div>
    </body>
  </text>
</TEI>
