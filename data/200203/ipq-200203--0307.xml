<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0307">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0307</head>
        <author who="i-NRb4HpaQ87qUwhLNcKt7Gz">Annika Qarlsson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>attityder och fördomar inom skolan</topic>
        <docDate when="2003-04-24">den 24 april</docDate>
        <status when="2003-05-06" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GQ10307</external_id>
        <debate>
          <turn when="2003-05-06 15:53:40" duration="241">Thomas Östros (S)</turn>
          <turn when="2003-05-06 15:57:37" duration="195">Annika Qarlsson (C)</turn>
          <turn when="2003-05-06 16:00:48" duration="182">Thomas Östros (S)</turn>
          <turn when="2003-05-06 16:03:47" duration="232">Annika Qarlsson (C)</turn>
          <turn when="2003-05-06 16:07:36" duration="258">Thomas Östros (S)</turn>
          <turn when="2003-05-06 16:11:49" duration="166">Annika Qarlsson (C)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:307 av Annika Qarlsson (c) till utbildningsminister
          Thomas Östros om attityder och fördomar inom skolan
        </IPQ_title>
      </div>
      <div type="IPQuestionBody">
        <p xml:id="i-FZaiZ2dnA2v4TX3JN98Uau">
          Kvinnans roll i samhället och synen på kvinnans sexualitet har
          onekligen förändrats och stärkts under de senaste decennierna.
          Vi har både tagit plats på arbetsmarknaden och fått rätt enligt
          lag att säga nej! I sak och i faktiska tal så har mycket hänt
          @ det är självklart att vi arbetar och tjänar pengar, om än mindre
          än männen, det är självklart att vi får vara med och bestämma
          i politiken, på arbetsplatser och i företag, om än inte lika mycket
          och fortfarande på männens villkor. Det är också självklart att
          kvinnor har rätt att bejaka sin sexualitet och att säga nej. Det
          är inte länge sedan lagen ändrades så att ett nej från hustrun
          innebar att det var våldtäkt, även i lagens mening, om mannen
          fortsatte. Vi kan se att när det gäller lagtext, i antal kvinnor
          på viktiga positioner, att orden jämlikhet och jämställdhet finns
          med i tanke, planering och beslut så har vi kommit långt @ men
          i realiteten, i attityder, i fördomar och i kunskap att se förtryck
          utifrån könsmönster har vi långt kvar att gå. Och det är den svåraste
          biten som är kvar @ för den är inte synlig och tydlig, den är
          inte mätbar på samma sätt.
        </p>
        <p xml:id="i-3qBx1HzpyxtPHoJnnPvJw5">
          Det huvudsakliga ansvaret för barnen har föräldrarna. I dag är
          både förskolan och skolan en stor del av barnens vardag och har
          ansvar för deras väl och ve genom omsorg, fostran och utbildning.
          Det är i skolan och bland kamrater som barnen utvecklar sina sociala
          referenser.
        </p>
        <p xml:id="i-LVmqgyiTLMrGRKEuUm71xQ">
          Ungdomars värld är en spegelbild av de vuxnas verklighet, men
          det är här som vi har möjlighet att på allvar förändra attityder.
          Redan på förskolan kan man se att killar och tjejer bemöts olika,
          det är ett mönster som sedan bekräftas genom hela skoltiden @
          oftast utan att personal har insikt om att man genom det befäster
          fördomar. Många flickor blir utsatta för fysiskt eller psykiskt
          våld i skolan, i undersökningar som gjorts på ett antal skolor
          har flickor vittnat om att det i många fall hör till vanligheten
          att ofrivilligt bli tagna på brösten eller baken. Det alltmer
          utbredda sexualiserade språket som går allt längre ned i åldrarna
          är ett uttryck för nedsättande attityder och en felaktig inställning
          till jämlikhet.
        </p>
        <p xml:id="i-SxyWPQ8Kb31zudvNLKtdbR">
          Våld, nedsättande ord, trakasserier och mobbning får aldrig tolereras
          av skolan. Diskussionen om vad som är rätt eller fel måste börja
          tidigt. Vi måste som vuxna både i hemmen och personal i skolan
          tala om att ett nej är alltid ett nej och respektera varje individs
          okränkbara rättigheter.
        </p>
        <p xml:id="i-LLanQobNzQZCSLn4VUrbHH">
          Mot denna bakgrund vill jag ställa följande frågor till ministern.
        </p>
        <p xml:id="i-TLJVDVHwjZ4MN8ZrLUhzWp">
          1. Vilka åtgärder är ministern beredd att vidta för att höja
          medvetenheten och kunskapen på detta område bland de som i dag
          arbetar inom förskola och skola?
        </p>
        <p xml:id="i-UjexFKcbvanzsZ8k151eHu">
          2. Vilka åtgärder avser ministern verka för att skolor vidtar
          om trakasserier och övergrepp sker inom skolans värld?
        </p>
      </div>
    </body>
  </text>
</TEI>
