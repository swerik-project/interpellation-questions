<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0010">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0010</head>
        <author who="i-24CbHNwsRznss4Yas6HseU">Anita Brodén</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>barn som brottsoffer</topic>
        <docDate when="2002-10-10">den 10 oktober</docDate>
        <status when="2002-11-05" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GQ1010</external_id>
        <debate>
          <turn when="2002-11-05 14:58:20" duration="273">Morgan Johansson (S)</turn>
          <turn when="2002-11-05 15:02:50" duration="261">Anita Brodén (Fp)</turn>
          <turn when="2002-11-05 15:07:06" duration="255">Morgan Johansson (S)</turn>
          <turn when="2002-11-05 15:11:18" duration="149">Anita Brodén (Fp)</turn>
          <turn when="2002-11-05 15:13:44" duration="179">Morgan Johansson (S)</turn>
          <turn when="2002-11-05 15:16:39" duration="90">Anita Brodén (Fp)</turn>
          <turn when="2002-11-05 15:18:06" duration="320">Morgan Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:10 av Anita Brodén (fp) till socialminister
          Lars Engqvist om barn som brottsoffer
        </IPQ_title>
      </div>
      <div type="IPQuestionBody">
        <p xml:id="i-NUR7qNLJxktzAnJ3g7zYJo">
          Ett stort antal barn i vår närhet växer upp mitt i ett krig!
          Ett familjekrig där barnen gång på gång blir vittne till övergrepp
          och misshandel av närstående. Man beräknar att 200 000 svenska
          barn lever under dessa omständigheter, men mörkertalet är mycket
          stort oftast på grund av barnens lojalitet gentemot föräldrarna
          eller att de själva tar på sig skulden till övergreppen.
        </p>
        <p xml:id="i-8eXU93TsaC9LtQ6N1SsrLu">
          Enligt kommittén mot barnmisshandel har vart tionde barn upplevt
          våld i hemmet.
        </p>
        <p xml:id="i-GS8CfBxyBHPxcVPYUKFmhN">
          Socialtjänstlagen innehåller inga bestämmelser om att barn som
          bevittnat våldshandlingar ska betecknas som brottsoffer.
        </p>
        <p xml:id="i-E7iphC8dx4SPMRR2eNJUbk">
          I socialtjänstlagen 5 kap. och 11 § står dock visserligen att
          socialnämnden bör verka för att den som utsatts för brott och
          dennes anhöriga ska få stöd och hjälp. Socialnämnden bör härvid
          särskilt beakta att kvinnor som är eller har varit utsatta för
          våld eller andra övergrepp i hemmet kan vara i behov av stöd och
          hjälp för att förändra sin situation. Barn som far illa ska alltid,
          enligt socialtjänstlagen, uppmärksammas och erhålla stöd och hjälp.
          Tyvärr ser verkligheten annorlunda ut. Trots skyldigheten att
          anmäla till socialtjänsten vid misstanke om att barn far illa
          är det få som gör det. Det är ett allvarligt problem att många
          yrkesverksamma inte fullgör sin anmälningsskyldighet.
        </p>
        <p xml:id="i-Lv54CsE81JJGKuepUTpmAU">
          Frågan om huruvida barn som bevittnar våldshandlingar ska betraktas
          som målsägande, har också uppmärksammats i slutbetänkande av Kommittén
          mot barnmisshandel, SOU 2001:71.
        </p>
        <p xml:id="i-CNaLn4QNfKiPvygr1YecpB">
          Slutbetänkandets definition av misshandel är vidare än definitionen
          i brottsbalken 3 kap. 5 §.
        </p>
        <p xml:id="i-DVFi5XHgxKhJd4Tg6xtD4Z">
          Trots att dessa barn oftast får svåra psykiska skador är de enligt
          nuvarande lagstiftning inte utsatta för brott! Därmed har de ingen
          rätt till skydd, stöd och skadestånd. Det krävs sålunda en ändring
          i lagen för att bättre skydda dem.
        </p>
        <p xml:id="i-88vHiZd38NfCEN8redKzmp">
          Det krävs dessutom utökade kunskaper i hur barn reagerar på våld
          i nära relationer av personal inom förskola/skola, socialtjänst,
          polis och domstol.
        </p>
        <p xml:id="i-QLjgN9w3Mznfhc2tTYR3bS">
          Det pågår en aktiv debatt om dessa frågor både i massmedierna
          och i en del kommunfullmäktigeförsamlingar. Det är av största
          vikt att regeringen på ett kraftfullt sätt tar frågorna på största
          allvar.
        </p>
        <p xml:id="i-CuDzLE66SCYMF8UjDUEMA1">
          Jag vill därför fråga socialministern:
        </p>
        <p xml:id="i-T2zzgdzADsNdxDsk7vX8PU">
          Vilka åtgärder avser ministern att vidta för att hjälpa barn
          som riskerar att bli vittne eller som redan blivit vittne till
          våld och övergrepp i hemmet?
        </p>
        <p xml:id="i-Xiqrv7GwV8PmUmUnErkp1B">
          Vilka åtgärder avser ministern att vidta för att barn som bevittnat
          våld och övergrepp ska räknas som brottsoffer?
        </p>
      </div>
    </body>
  </text>
</TEI>
