<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0057">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0057</head>
        <author who="i-R9MuNkxgtjYredKHhh6ujV">Per Bill</author>
        <recipient who="i-3kVCtR7mCK6mW2F6oaBMR5">Göran Persson</recipient>
        <topic>utredningars självständiga arbete </topic>
        <docDate when="2002-11-22">den 22 november</docDate>
        <status when="2002-12-06" byWhom="Margareta Winberg" byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GQ1057</external_id>
        <debate>
          <turn when="2002-12-06 09:02:12" duration="164">Margareta Winberg (S)</turn>
          <turn when="2002-12-06 09:04:53" duration="256">Per Bill (M)</turn>
          <turn when="2002-12-06 09:09:05" duration="192">Margareta Winberg (S)</turn>
          <turn when="2002-12-06 09:12:13" duration="251">Per Bill (M)</turn>
          <turn when="2002-12-06 09:16:21" duration="126">Margareta Winberg (S)</turn>
          <turn when="2002-12-06 09:18:24" duration="102">Per Bill (M)</turn>
          <turn when="2002-12-06 09:20:03" duration="70">Margareta Winberg (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:57 av Per Bill (m) till statsminister
          Göran Persson om utredningars självständiga arbete
        </IPQ_title>
      </div>
      <div type="IPQuestionBody">
        <p xml:id="i-B5UUWikNcL5Q4csYaHJaWm">
          Under den senaste månaden har det återigen visat sig att statliga
          parlamentariska utredningar "läcker som såll".
        </p>
        <p xml:id="i-Xy7UgAW1hFA7Z2amrzNKCw">
          Skollagskommittén och Gymnasiekommittén, som båda borde varit
          slutförda för åratal sedan men segdragits förbi valet, presenterar
          förhoppningsvis sina slutsatser i slutet av december. Redan nu
          har det mesta av intresse synts i media, vilket i sig är ett bekymmer.
        </p>
        <p xml:id="i-6uK6ppS1umqCpju3AsmBoe">
          Mer bekymmersamt är dock att regeringen innehåller statsråd som
          inte verkar förstå skillnaden på ministerstyre och parlamentarism.
          När det läcker att Skollagsutredningen inte avser att påtvinga
          kommunerna ansvar att @ på grund av maxtaxan utan extra kompensation
          @ tillhandahålla nattomsorg för barn går ansvarigt statsråd omedelbart
          ut och läxar upp dem. Har statsministern inte förklarat för sina
          statsråd hur den svenska konstitutionen är uppbyggd?
        </p>
        <p xml:id="i-TjGsVTNq2ffrD77PpARJqU">
          För ett år sedan cirkulerade en annan affär som borde gett resultat
          i uppstramning av statsrådens agerande. Håkan Lavén hade fått
          i uppdrag att se över den svenska radio- och TV-lagen år 2000.
          Huvudorsaken till utredningen var att anpassa de svenska reklamreglerna
          så att marknätet skulle ha lättare i konkurrensen mot kabel och
          satellit. I utredningens direktiv nämndes att en lång rad frågor
          skulle ses över, varav en var porr i kabelkanalerna. Det låg i
          utredningens uppdrag att presentera en förändrad lagstiftning.
        </p>
        <p xml:id="i-VbXb1WZJXTbWy9UriBrW49">
          Utredaren Håkan Lavén redovisade i ett delbetänkande i början
          av november 2001 att det inte behövdes någon ny lagstiftning.
          Det visade sig att Kulturdepartementets experter i utredningen
          redan informerat departementsledningen om innehållet i Lavéns
          utkast till betänkande.
        </p>
        <p xml:id="i-EUsEZEj4h6vmhZsBhiXtWs">
          I början av oktober 2001 blev Håkan Lavén uppringd av en av Marita
          Ulvskogs närmaste medarbetare, departementsrådet Kerstin Persdotter.
        </p>
        <p xml:id="i-PEuL1UqLVLk8412chuU33h">
          Persdotter sade att ministern var rasande över de förslag som
          vi tänkte lägga fram och att förslagen skulle innebära stora problem
          för henne (Ulvskog). Det departementet ville ha var ett lagförslag
          från vår sida, säger Håkan Lavén till TT.
        </p>
        <p xml:id="i-EaFXcGyi1rMeFYwHCnzJsu">
          Frågan togs upp av konstitutionsutskottet våren 2002.
        </p>
        <p xml:id="i-8xaFq3nAHaGhSz5pPBLxA9">
          I betänkandet skriver ett enigt utskott: "Som utskottet påpekat
          i föregående avsnitt är det dock härvid av väsentlig betydelse,
          såväl för den enskilda kommitténs möjlighet att självständigt
          utföra sitt uppdrag som för kommittéväsendet i stort, att kravet
          på integritet i kommittéernas arbete också iakttas."
        </p>
        <p xml:id="i-rqd9gpvLoFZ2qpt4bKgVQ">
          Vilka åtgärder avser statsministern att vidta för att säkerställa
          att statsråden inte framöver intervenerar i statliga utredningars
          självständiga arbete?
        </p>
      </div>
    </body>
  </text>
</TEI>
