<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0190">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0190</head>
        <author who="i-XN7bgwBGaQixfiHi5Cbu8f">Cecilia Wikström</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>utländska läkarlegitimationer</topic>
        <docDate when="2003-02-14">den 14 februari</docDate>
        <status when="2003-03-07" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GQ10190</external_id>
        <debate>
          <turn when="2003-03-07 10:27:46" duration="213">Lars Engqvist (S)</turn>
          <turn when="2003-03-07 10:31:14" duration="255">Cecilia Wikström (Fp)</turn>
          <turn when="2003-03-07 10:35:26" duration="114">Lars Engqvist (S)</turn>
          <turn when="2003-03-07 10:37:17" duration="209">Cecilia Wikström (Fp)</turn>
          <turn when="2003-03-07 10:40:43" duration="106">Lars Engqvist (S)</turn>
          <turn when="2003-03-07 10:42:26" duration="78">Cecilia Wikström (Fp)</turn>
          <turn when="2003-03-07 10:43:40" duration="97">Lars Engqvist (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:190 av Cecilia Wikström (fp) till socialminister
          Lars Engqvist om utländska läkarlegitimationer
        </IPQ_title>
      </div>
      <div type="IPQuestionBody">
        <p xml:id="i-UEJkyzYJHmFzodacJTxsNA">
          Socialstyrelsen försenar utländska läkares möjlighet att få svensk
          legitimation. Det kunde vi senast läsa om i Dagens Industri den
          3 februari.
        </p>
        <p xml:id="i-EkNdEnDBtw2DAysVh4CLzU">
          Enligt Läkarförbundet fattas det ett stort antal läkare i Sverige
          och det kommer att bli ännu värre i framtiden. Vi behöver ungefär
          1 500 läkare ytterligare för att kunna erbjuda invånarna tillräcklig
          vård. För att möta detta stora behov görs ansträngningar i flera
          landsting att rekrytera läkare utomlands.
        </p>
        <p xml:id="i-DkHrii1sh7mwjiVrJsuBPA">
          Om man som läkare från de nordiska länderna, EU och Schweiz söker
          sig till Sverige är det ganska lätt att få arbeta här, men är
          man läkare med legitimation från något annat land är det svårare.
          Efter några års tjänstgöring inom sjukvården och ett prov i sjukvårdssvenska
          ska läkarna, för att få sin legitimation, genomgå en kurs i samhälls-
          och författningskunskap. Innan detta är klart kan de i praktiken
          inte tjänstgöra som läkare @ även om de talar perfekt svenska
          och är väl förtrogna med samhället och dess funktioner. Man kan
          visserligen tillåtas att arbeta under handledning av en svensk
          kollega, men det upplevs ofta negativt av båda parter eftersom
          ingendera upplever detta befogat. Det enda som skiljer dem åt
          är ju faktiskt att en av dem är svensk läkare och den andra utländsk.
          Den medicinska kompetens de besitter är ju likvärdig.
        </p>
        <p xml:id="i-jbzzhQYm59gvNfaaSNknX">
          Socialstyrelsen ger obligatoriska kurser om två veckor vid ett
          par tillfällen om året för de utländska läkare som har för avsikt
          att söka svensk läkarlegitimation. I vårens kurs utbildar man
          80 läkare @ medan 46 kvalificerade läkare inte bereds plats! Dessa
          46 läkare hänvisas nu kanske till att vänta ytterligare ett halvt
          år tills nästa kurstillfälle erbjuds. Under tiden förväntas de
          arbeta vidare "under handledning" av en svensk läkare. Men sanningen
          är att många tröttnar på att vänta och i stället flyttar till
          ett annat land där man mottas på ett bättre sätt än i Sverige.
        </p>
        <p xml:id="i-5qxiFaSLGMzGFuEd3MoNsZ">
          Det är Socialstyrelsen som har beslutat att kursen ska vara ett
          krav för legitimation, en kurs som läkare från EU-länder märkligt
          nog inte behöver genomgå.
        </p>
        <p xml:id="i-UkQiGRoxeH7Jgh5w6QmkC9">
          Det är inte rimligt att dessa krav inte ska ställas för en grekisktalande,
          spansktalande eller fransktalande läkare men däremot för en kurdisktalande,
          arabisktalande eller spansktalande filippinsk läkare
        </p>
        <p xml:id="i-iwCgFkT8xF8urVXXqdkoQ">
          Kostnaderna för Socialstyrelsens kurser finansieras med myndighetens
          ramanslag, men nu uppger Socialstyrelsen att man inte vet om man
          ska ge ytterligare kurser under vårterminen, eftersom man inte
          tycker sig fått tillräckliga resurser för detta.
        </p>
        <p xml:id="i-9RnGyexsg7MatNi6LDfWyF">
          Samhällets kostnader för läkarbristen är enorma i förhållande
          till kostnaderna för extra utbildningsplatser vid Socialstyrelsens
          avslutande kurs.
        </p>
        <p xml:id="i-RwFP57U63LKnBccG1FQg6b">
          Jag vill fråga socialministern:
        </p>
        <p xml:id="i-FBCedhsmDzQg8EEme5nBHV">
          Vilka åtgärder har ministern för avsikt att vidta för att stävja
          läkarbristen?
        </p>
        <p xml:id="i-L9xQoWD41HpusFPQZECnCg">
          Avser ministern att vidta några åtgärder för att utländska läkare
          ska slippa den avslutande kursen om den enskilde utländske läkaren
          inte behöver denna kurs?
        </p>
      </div>
    </body>
  </text>
</TEI>
