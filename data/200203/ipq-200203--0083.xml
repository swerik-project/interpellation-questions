<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0083">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0083</head>
        <author who="i-D33H5dL4TMdTn9ZXMMYEbb">Rigmor Stenmark</author>
        <recipient who="i-S7LcGmD5NuSMrFDW8LBeJ1">Anna Lindh</recipient>
        <topic>delaktighet i EU-arbetet</topic>
        <docDate when="2002-12-06">den 6 december</docDate>
        <status when="unknown" byWhom="Anna Lindh" byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GQ1083</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:83 av Rigmor Stenmark (c) till utrikesminister
          Anna Lindh om delaktighet i EU-arbetet
        </IPQ_title>
      </div>
      <div type="IPQuestionBody">
        <p xml:id="i-FjRDz7kgqoJzVLKnPqxgiT">
          "Riksdagens ledamöter måste sluta att huka i bänkarna." Detta
          var rubriken på en tidningsartikel som tog upp att Sveriges riksdagsledamöter
          i motsats till Finlands riksdagsledamöter kände liten delaktighet
          och engagemang i beslut som rör EU-arbetet.
        </p>
        <p xml:id="i-QMyN4iX3YGEviR33wXCYJh">
          I Finland har man också i motsats till vårt system organiserat
          EU-frågorna i parlamentet på ett helt annat sätt @ ett system
          som ger de folkvalda mer makt över besluten. I Sverige har vi
          en EU-nämnd som inte tar några beslut, men som för övriga ledamöter
          känns som en nämnd som exklusivt får ta del av vad ministrarna
          har för avsikt att föra upp på dagordningen i EU- sammanhang.
          Med vårt svenska system är det inte märkligt att frågorna inte
          engagerar alla på det sätt som de borde göra.
        </p>
        <p xml:id="i-3cmWhwKgb83BSXy3L2wee1">
          Internationella frågor berör i hög grad vårt land och vårt folk.
          Som förtroendevald i Sveriges riksdag är det ju därför angeläget
          att vi som företrädare för folket har möjlighet att följa även
          de internationella frågorna på ett bra sätt. Svenska folket ska
          kunna känna sig nöjt med vårt sätt att följa såväl EU-frågor som
          andra internationella frågor som berör vårt land.
        </p>
        <p xml:id="i-DjLjzkygWDCwNFUR1EYtQQ">
          Rubrikens uppmaning, att riksdagsledamöterna måste sluta att
          huka i bänkarna, innebär även en uppmaning till oss att ta tag
          i frågorna. Det bör även vara en uppmaning till regeringen att
          än mer intensivt föra upp de internationella frågorna på dagordningen
          på ett sätt som gör att de svenska riksdagsledamöterna i fortsättningen
          ärligt kan säga att nu har vi både kunskap och känner engagemang
          även för dessa frågor.
        </p>
        <p xml:id="i-Xr7qJuCiwKWUXQ7KeNRhKj">
          Min fråga till utrikesministern är:
        </p>
        <p xml:id="i-DnmDcy6AYbZS1aRzZPDDEA">
          På vilket sätt avser ministern, inte minst inför den viktiga
          regeringskonferensen 2004, att se till så att vi ledamöter i riksdagen,
          och därmed även det svenska folket, känner oss delaktiga i EU-arbetet?
        </p>
      </div>
    </body>
  </text>
</TEI>
