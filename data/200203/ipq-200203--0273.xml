<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0273">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0273</head>
        <author who="i-RYmzRLEx8QvF7KzEiVDL2U">Lars Ångström</author>
        <recipient who="i-HxcQkHC9fDSzkJWgvdhDEF">Lena Hallengren</recipient>
        <topic>folkbildning och integration</topic>
        <docDate when="2003-04-03">den 3 april</docDate>
        <status when="unknown" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GQ10273</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:273 av Lars Ångström (mp) till statsrådet
          Lena Hallengren om folkbildning och integration
        </IPQ_title>
      </div>
      <div type="IPQuestionBody">
        <p xml:id="i-YZsuveE3K3N6J3FHCZaxrT">
          Staten avsätter mer än 2,5 miljarder kronor varje år till folkbildningen.
          Det är en ansenlig summa och det finns anledning att fråga sig
          hur pengarna fördelas.
        </p>
        <p xml:id="i-HqZE4ENwxq46wM88Mdk4cV">
          I 2002 års regleringsbrev Riktlinjer för Folkbildningsrådet avseende
          användningen av anslaget 25:1 Bidrag till Folkbildningen skriver
          Utbildningsdepartementet: "Rådet skall redogöra för hur bidragsfördelningen
          successivt anpassas till den utveckling som sker inom folkbildningen
          och samhället." Samma formulering återfinns i 2001 års regleringsbrev
          till Folkbildningsrådet.
        </p>
        <p xml:id="i-H7qbwDqE7kRHsgW3ibPLJ">
          Därmed understryks vikten av att bidragsfördelningen kontinuerligt
          anpassas till de förändringar som sker inom folkbildningen och
          i samhället. Dagens fördelningsprinciper verkar emellertid inte
          uppfylla detta önskemål.
        </p>
        <p xml:id="i-6p9kL8dAqMbFmsApjT2j4C">
          Nuvarande fördelningssystem bygger på en låsning av fasta andelar
          för studieförbunden. Den verksamhet som studieförbunden bedrev
          1995@1998 avgör vilka resurser som tilldelas studieförbunden också
          långt in på 2000-talet. Denna av Folkbildningsrådets formulerade
          fördelningsprincip gäller basbidraget (som utgör 70 % av anslaget)
          samt utvecklingsbidraget (12 % av anslaget). Målgruppsbidraget
          (18 %) fördelas utifrån respektive studieförbunds verksamhetsvolym
          för funktionshindrade, arbetslösa och invandrare.
        </p>
        <p xml:id="i-Ps6cEdBuwr76W84YxFnqVm">
          Vid en sammanställning av basbidrag och utvecklingsbidrag (de
          två bidragen som är fast låsta till nivåerna 1995@1998) för 2003
          fördelat på antal studietimmar för de fyra åren efter låsningen
          (1999@2002) får man en tabell som tydligt visar orättvisan i systemet.
        </p>
        <p xml:id="i-4e5Ky7pWCJ9Fc1wVsKxcRc">
          SISU 46 kr
        </p>
        <p xml:id="i-75yHsUY41gKzZKHy2fiDnZ">
          FS 58 kr
        </p>
        <p xml:id="i-TQj3kHBrDrGpctfAS5h68W">
          Sfr 59 kr
        </p>
        <p xml:id="i-6GL1kjZExcrdprKjgXVbFU">
          Sensus 64 kr
        </p>
        <p xml:id="i-FCzUtw2EnbbStQYpHcqfUy">
          NBV 64 kr
        </p>
        <p xml:id="i-7bqBZHe7bDHwKBrzUkvPfB">
          FU 72 kr
        </p>
        <p xml:id="i-GPD91uBbWwQ6Zp8HWJL7Tw">
          ABF 74 kr
        </p>
        <p xml:id="i-Jm4wZpxQ7PpVP8odhWEhnJ">
          SV 75 kr
        </p>
        <p xml:id="i-DtqrLuoFiieNSiUZHwJouq">
          Mbsk 82 kr
        </p>
        <p xml:id="i-K37F6Hg4iWFEdS7au5v3Zb">
          TBV 94 kr
        </p>
        <p xml:id="i-6HBUMLLUcRyXHyXUjgBdGP">
          Medeltal 69 kr
        </p>
        <p xml:id="i-XzqxgNFUbLRevz2tqxUFLW">
          TBV får alltså i dag drygt 100 % mer än SISU i statsbidrag för
          en studietimma. Om de studieförbund som i dag är förlorare på
          systemet skulle fortsätta att utveckla sin efterfrågade kunskap
          och verksamhet innebär det att de inte får en krona extra för
          den nya verksamheten.
        </p>
        <p xml:id="i-ANRFkGpEAgpSYLzRYrwu1s">
          I praktiken innebär detta att Folkbildningsrådets nu gällande
          fördelningsprinciper gör det mycket svårt för nystartade verksamheter
          att få del av det statliga anslaget.
        </p>
        <p xml:id="i-85oVibJCJqEEyJk4Pbo6zP">
          Ett aktuellt exempel är det nyetablerade folkbildnings- och integrationsprojektet
          mellan Sensus och det nybildade muslimska studieförbundet Ibn
          Rushd, som har ytterst små möjligheter till ekonomiskt stöd från
          Folkbildningsrådet då verksamheten inte existerade åren 1995@1998
          @ detta trots att projektet ligger helt i linje med regeringens
          och Folkbildningsrådets syften med statsbidragen till folkbildningen.
        </p>
        <p xml:id="i-SqN8BS3wnxjUd4yA5MP9wh">
          Samarbetet mellan Sensus och det muslimska studieförbundet Ibn
          Rushd är unikt. Här har det muslimska Sveriges största organisationer
          med omkring 300 000 medlemmar valt att satsa på folkbildning som
          en viktig del in i det svenska samhället. Redan i dag bygger man
          upp studiegrupper på flera platser runtom i landet.
        </p>
        <p xml:id="i-AkhHAnJWseJ5DKn37Ko6bf">
          Sensus och Ibn Rushd, som grundats av sex muslimska organisationer,
          däribland Sveriges Muslimska Råd och Sveriges Unga Muslimer, har
          beslutat att från januari 2003 samverka i ett femårigt folkbildningsprojekt.
          Syftet med projektet är att skapa, utveckla och samordna en studieverksamhet
          som bidrar till att integrera svenska muslimer i samhället. Fram
          till år 2007 ska 100 000 svenska muslimer ha deltagit i studiecirklar
          och ännu fler ska ha nåtts genom olika kulturprogram. Det motsvarar
          minst 500 000 studietimmar. Vad som är under bildande är alltså
          ett folkbildningsprojekt med en unik bredd och en potentiellt
          stor betydelse för integrationen av svenska muslimer i samhället.
        </p>
        <p xml:id="i-TKRs5LagexAuNrX8C6hrGr">
          Denna ambition ligger helt i linje med statens ambitioner för
          hur folkbildningspengarna ska användas. I Folkbildningsrådets
          verksamhetsplan 2003 sägs att: "Personer med utländsk bakgrund,
          deltagare med funktionshinder och arbetslösa utgör särskilt viktiga
          målgrupper." Detta understryks även i 2002 års regleringsbrev:
          "Verksamheter som riktar sig till personer med utländsk bakgrund,
          deltagare med funktionshinder och arbetslösa bör prioriteras."
        </p>
        <p xml:id="i-QBgVoRnBSRWqJekpegKeki">
          Därför bör projekt med en inriktning som denna stödjas, och inte
          som nu riskera att haverera på grund av fastlåsta principer rörande
          fördelning av statens bidrag.
        </p>
        <p xml:id="i-8r91xmKb22DpS1brGb87CE">
          Konsekvensen av fördelningsreglerna riskerar nu att leda till
          att ett nydanande projekt som genom folkbildningen skulle kunna
          gynna integrationen i samhället riskerar att gå om intet.
        </p>
        <p xml:id="i-SV1oYTokr5FRtEWyb4duWA">
          Mot denna bakgrund vill jag fråga:
        </p>
        <p xml:id="i-MCjc5GM1mHJZqa5zqjnVwY">
          Har statsrådet följt upp huruvida Folkbildningsrådet på ett tillfredsställande
          sätt redovisat hur fördelningen av det statliga anslaget till
          folkbildningen anpassats till den utveckling som sker inom folkbildningen
          och samhället?
        </p>
        <p xml:id="i-MjucinnbPbadMUYupGdfQR">
          Har statsrådet gjort bedömningen att det är rimligt att nya verksamheter
          i praktiken är förhindrade att erhålla statligt folkbildningsstöd?
        </p>
        <p xml:id="i-FFVzuUq2kGpVMVaNG45jaS">
          Avser statsrådet att följa upp hur Folkbildningsrådets fördelning
          av statsbidraget anpassas till utvecklingen inom folkbildningen
          och samhället?
        </p>
        <p xml:id="i-ARU1DT7WgtgigzTw1oSvWJ">
          Kommer statsrådet att verka för att folkbildningen har en roll
          att spela i integrationen av invandrare i samhället?
        </p>
      </div>
    </body>
  </text>
</TEI>
