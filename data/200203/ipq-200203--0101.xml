<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0101">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0101</head>
        <author who="i-UnkrZ3NAvoWXY6Krxbkudq">Tobias Krantz</author>
        <recipient who="i-4qJ1WSYreoe9MGDFPCwZKy">Margareta Winberg</recipient>
        <topic>jämställdhetsarbetet inom landstingen</topic>
        <docDate when="2002-12-16">den 16 december</docDate>
        <status when="2003-01-30" byWhom="Margareta Winberg" byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GQ10101</external_id>
        <debate>
          <turn when="2003-01-30 12:01:41" duration="134">Margareta Winberg (S)</turn>
          <turn when="2003-01-30 12:03:49" duration="249">Tobias Krantz (Fp)</turn>
          <turn when="2003-01-30 12:07:52" duration="239">Margareta Winberg (S)</turn>
          <turn when="2003-01-30 12:11:47" duration="216">Tobias Krantz (Fp)</turn>
          <turn when="2003-01-30 12:15:20" duration="228">Margareta Winberg (S)</turn>
          <turn when="2003-01-30 12:19:04" duration="133">Tobias Krantz (Fp)</turn>
          <turn when="2003-01-30 12:21:11" duration="134">Margareta Winberg (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:101 av Tobias Krantz (fp) till vice statsminister
          Margareta Winberg om jämställdhetsarbetet inom landstingen
        </IPQ_title>
      </div>
      <div type="IPQuestionBody">
        <p xml:id="i-4rdi2N19Uh3siXCiz3YQVt">
          I slutet av oktober presenterade Jämställdhetsombudsmannen, JämO,
          resultatet av en granskning av jämställdhetsarbetet inom Jönköpings
          läns landsting. Jönköpingslandstinget är ett av de landsting i
          landet som har störst löneskillnader mellan män och kvinnor. JämO
          riktade i sin granskning skarp kritik mot landstinget på en rad
          punkter. Till åtskilliga uppmätta löneskillnader hade landstinget
          inga förklaringar; andra skillnader hade landstinget inte ens
          analyserat. I ett avseende föll kritiken ytterst tillbaka på en
          rekommendation som Landstingsförbundet hade utfärdat. JämO anförde
          i sin skrivelse från den 28 oktober att Jönköpings läns landsting
          på "landstingsförbundets inrådan" i första hand valt att analysera
          skillnader som är större än fem procent eller 1 000 kr. "Detta
          kan JämO inte acceptera då hela löneskillnaden ska gå att förklara
          med sakliga kriterier alternativt korrigeras", skrev myndigheten.
        </p>
        <p xml:id="i-UADtUkqFeGjWFLbhQxTsAy">
          Om Landstingsförbundet har utfärdat en central rekommendation
          om att vissa löneskillnader inte behöver analyseras ligger det
          i farans riktning att fler landsting än Jönköpings läns landsting
          kan ha brutit mot gällande regler på området, såsom JämO tolkar
          dem. Det vore allvarligt.
        </p>
        <p xml:id="i-Jf1Hkuh3QFWx4hbisBpNjd">
          Allt detta beskrev jag tydligt i en skriftlig fråga till vice
          statsministern framställd den 19 november. Mot bakgrund av ovanstående
          frågade jag ministern vilka initiativ hon avsåg att ta i syfte
          att se till att gällande regler på området efterlevdes. Vice statsministerns
          svar, daterat den 29 november, innehöll huvudsakligen dels en
          redogörelse för Landstingsförbundets rekommendation @ som alltså
          hade dömts ut av JämO, dels påpekandet att också offentliga arbetsgivare
          har att följa jämställdhetslagen.
        </p>
        <p xml:id="i-4A5DE7T9BTVUZ3LdkmP6Fj">
          Något svar på den fråga jag ställde fick jag inte. Vice statsministern
          har inte redogjort för om hon tänker ta några initiativ @ och
          i så fall vilka @ för att se till att landstingen följer jämställdhetslagen
          i stället för de riktlinjer som skarpt har kritiserats av Jämställdhetsombudsmannen.
          Jag ställer därför frågan på nytt för att ge ministern en ny chans
          att ge ett ordentligt svar.
        </p>
        <p xml:id="i-MeZa7UcNJDZr6CaEar1iR2">
          Med anledning av vad som ovan anförts vill jag ställa följande
          frågor till vice statsministern:
        </p>
        <p xml:id="i-Tmy73av5TNKRYQdSGnRv6i">
          1. Avser vice statsministern att ta några initiativ @ och i så
          fall vilka @ för att se till att gällande regler rörande analys
          av löneskillnader inom landstingen efterlevs?
        </p>
        <p xml:id="i-WdLPbfFFrQQ7sFnGDj9AUG">
          2. Avser vice statsministern att ta några initiativ i övrigt
          @ och i så fall vilka @ för att se till att löneskillnaderna mellan
          män och kvinnor inom landstingen minskas?
        </p>
      </div>
    </body>
  </text>
</TEI>
