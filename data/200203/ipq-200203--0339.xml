<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0339">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0339</head>
        <author who="i-XcAqMe3ntVBboWUxqACfz">Gunnar Andrén</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>trängselavgifter i Stockholms län</topic>
        <docDate when="2003-05-09">den 9 maj</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GQ10339</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:339 av Gunnar Andrén (fp) till statsrådet
          Ulrica Messing om trängselavgifter i Stockholms län
        </IPQ_title>
      </div>
      <div type="IPQuestionBody">
        <p xml:id="i-EHi5Y1iwc8uaijSGyMaS88">
          I Socialdemokraternas 121-punktsöverenskommelse med Vänsterpartiet
          och Miljöpartiet de gröna i början av oktober 2002 fastslogs att
          ett flerårigt fullskaligt försök med så kallade trängselavgifter
          ska möjliggöras och i praktiken införas i Stockholms stad. En
          motsvarande överenskommelse har också träffats mellan Socialdemokraterna,
          Vänsterpartiet och Miljöpartiet i Stockholms stad.
        </p>
        <p xml:id="i-N9yj13fRTfeiJfQXpYifre">
          Sedan valet 2002 har debatten pågått om att Socialdemokraterna
          i Stockholms stad brutit sitt tydliga löfte till väljarna i valrörelsen
          att inte införa trängselavgifter under mandatperioden 2003@2006.
          Det yttersta ansvaret i frågan om trängselavgifter ska införas
          eller ej faller dock inte på Stockholms stad utan på landets regering.
          Orsaken är att införande av trängselavgifter förutsätter aktiv
          medverkan från statens sida på en rad punkter.
        </p>
        <p xml:id="i-H2GzdTGYEYwyYy3A9Zh9bs">
          Lagarna måste ändras för att tillåta att avgifter tas ut på befintligt
          vägnät. Enligt vad som framkommit vid trafikutskottets utfrågning
          om sådana avgifter tyder också allt på att trängselavgifter måste
          ses som skatt. Det innebär att regeringen och riksdagen även i
          det avseendet bär huvudansvaret för beslut som måste träffas.
        </p>
        <p xml:id="i-QQ2f118x9H93SkR6PpkRFX">
          Frågan om trängselavgifter i Stockholm berör invånarna i länets
          övriga kommuner i samma utsträckning som invånarna i Stockholms
          stad. Stockholmsregionen är en sammanhållen arbets- och bostadsmarknad
          @ och ska så förbli. In- och utpendlingen är intensiv och tiotusentals
          länsbor rör sig dagligen in i Stockholms innerstad: vissa av nödtvång
          eftersom det inte finns några kringfartsleder, andra eftersom
          arbetsplatserna finns där, för att man handlar eller vill ta del
          av kultur- och nöjeslivet i Stockholm.
        </p>
        <p xml:id="i-DhxZq5wA1pPckyrpmfmhfj">
          Viktiga delar av det statliga vägnätet går dessutom genom Stockholms
          innerstad, exempelvis delar av Europaväg 20 och länsväg 277. Dessa
          statliga vägar kommer därmed att avgiftsbeläggas som följd av
          en ansökan från en enskild kommun. Om trängselavgifter dessutom
          införs på Essingeleden (E 4/20), något som vissa partier verkar
          för, skulle den viktigaste förbindelsen i nord-sydlig riktning
          genom Stockholms län snöras av med avgiftsstationer.
        </p>
        <p xml:id="i-K6KY17oBi7W4PAgG1s5oyV">
          För invånarna i exempelvis Danderyd och Täby @ därtill Vallentuna,
          Österåker, Vaxholm och Norrtälje, sex kommuner som befolkningsmässigt
          sammantaget är lika stora som flera svenska län @ skulle effekterna
          av trängselavgifter bli mycket påtagliga.
        </p>
        <p xml:id="i-TQ9G7XAYG6pUQZ8YG6TJqJ">
          Det finns ingen möjlighet att komma till Stockholm, därest man
          inte väljer mycket långa omvägar vilket av tids- och miljöskäl
          inte kan vara önskvärt av vare sig privat- eller samhällsekonomiska
          skäl, utan att passera Stocksundet.
        </p>
        <p xml:id="i-7Snr2Gp2VDvdtoJQYRKvtU">
          Där passerar tre broar, tunnelbanebron med den T-banelinje som
          slutar i Mörby centrum, Roslagsbanebron som förbinder en rad orter
          från Österskär till Lindholmen/Kårsta med Stockholms östra järnvägsstation
          samt den stora vägbron @ sexfilig @ varöver en vanlig dag passerar
          ca 80 000@90 000 fordon, det vill säga ungefär ett fordon per
          sekund, med enorma toppar morgnar och kvällar.
        </p>
        <p xml:id="i-BbDo86GqhhErFSmCGwdMyN">
          På tunnelbanan är det redan trängsel också @ där är trängselavgifter
          lika motiverade som på vägen.
        </p>
        <p xml:id="i-LQXq6uUX8hWzJEgKkYc7uy">
          På Roslagsbanan är det tidvis mycket stor trängsel @ där är trängselavgifter
          synnerligen motiverade vilket envar resande från exempelvis Österskär
          kan vittna om.
        </p>
        <p xml:id="i-XRofBCBnnXB3Lfe8g5GwWV">
          För många @ och det handlar dagligen om tiotusentals resenärer
          @ finns inget alternativ till bilresan. Det gäller inte bara statsråd,
          statssekreterare, generaldirektörer, vanliga direktörer, storföretagare
          och andra med god tillgång till tjänstebilar utan också fönserputsare,
          skohandlare, ensamstående mammor i vården och andra inte fullt
          så högavlönade människor.
        </p>
        <p xml:id="i-15fp6XbEbLzGRgJavgNydF">
          Sannolikt finns hög betalningsbenägenhet hos många arbetsgivare,
          myndigheter och företagare vad gäller trängselavgifter som skulle
          drabba deras värdefulla medarbetare.
        </p>
        <p xml:id="i-SGshhGaGiMtFsDEMkvqWUP">
          Sannolikt finns mycket låg betalningsbenägenheter hos arbetsgivare
          inom barnomsorgen, skolan (lärare som dagligen åker kors och tvärs
          till skolor långt från bostaden!), sjukvården, dagligvaruhandeln,
          städbranschen och övriga, ofta kvinnodominerade, yrken, för deras
          @ om uttrycket också tillåts @ värdefulla medarbetare.
        </p>
        <p xml:id="i-NMqy2AxEVuy9DKpwyvpUah">
          Ytterligare ekonomisk belastning på dessa kommer att göra yrkesarbete
          än mindre lönsamt. Biltullar är ett hot mot god vård, god barnomsorg,
          god undervisning och mot ett gott arbetsklimat.
        </p>
        <p xml:id="i-P2PndX48Zx3MMEsXTPciZk">
          För de över 200 000 människor som bor norr om Stocksundet skulle
          biltullar innebära @ utöver den kostnad som skulle drabba vissa
          enskilda hårt, andra mycket måttligt eller inte alls @ att ett
          nytt hinder i kulturellt, socialt, geografiskt och flera andra
          avseenden införs @ till förfång för strävan att bryta ned gränser,
          möjliggöra en större bostads- och arbetsmarknad, skapandet av
          fler kontakter, utnyttjandet av fler kulturbegivenheter.
        </p>
        <p xml:id="i-NNyiDkbnenJAGikYoBApMp">
          Det behövs ingen "mur" på Stocksundsbron mellan människor. I
          stället behöver kvarvarande hinder, främst frånvaron av bättre
          kollektiva kommunikationer, undanröjas. Det sker inte genom att
          ställa upp nya samfärdshinder, allra minst med starkt ekonomiskt
          diskriminerande inslag.
        </p>
        <p xml:id="i-E8Q1FMoUkjhqVxsqcnrUhA">
          Det är oacceptabelt att en trafikpolitisk fråga av central betydelse
          för hela Stockholmsregionen avgörs genom en ensidig uppgörelse
          mellan staten och en enskild kommun i länet.
        </p>
        <p xml:id="i-cLQzh8NpesKu4dTx9kVcb">
          Det står förvisso enskilda kommuner fritt att ansöka hos regeringen
          om att åstadkomma avgörande förändringar av länets trafikstruktur
          efter de ambitioner som finns hos den politiska ledningen i kommunen
          i fråga. Regeringen kan däremot aldrig abdikera från sitt ansvar
          att göra en bedömning av om en sådan ansökan har en tillräcklig
          förankring i regionen. Någon sådan förankring existerar inte,
          tvärtom har ett antal kommunledningar protesterat över det sätt
          som länets övriga kommuner har åsidosatts i beredningsprocessen.
          För att om möjligt göra sin röst hörd har flera kommuner också
          fattat beslut om att genomföra rådgivande folkomröstningar om
          trängselavgifter.
        </p>
        <p xml:id="i-57wuusvwfjWFfZ82uLjdwL">
          Med anledning av detta vill jag fråga statsrådet:
        </p>
        <p xml:id="i-D1RWE7CDggF5yLfwSHvQar">
          1. Avser statsrådet att vidta åtgärder så att trängselavgifter
          införs i Stockholmsregionens centrala delar trots att detta i
          så fall sker med anledning av en ansökan från en enda kommun?
        </p>
        <p xml:id="i-NHkp3va7zoSqVc35WCrjSt">
          2. På vilket sätt avser statsrådet att i beredningen av frågan
          beakta utslaget i de rådgivande folkomröstningar som kommer att
          hållas i olika kommuner i Stockholms län?
        </p>
      </div>
    </body>
  </text>
</TEI>
