<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0394">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0394</head>
        <author who="i-7MKpZ19NfCt1YZ3XeZaHk3">Mauricio Rojas</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>effekter av lagen om anställningsskydd</topic>
        <docDate when="2003-05-12">den 12 maj</docDate>
        <status when="2003-05-26" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GQ10394</external_id>
        <debate>
          <turn when="2003-05-26 19:46:08" duration="314">Hans Karlsson (S)</turn>
          <turn when="2003-05-26 19:51:19" duration="231">Mauricio Rojas (Fp)</turn>
          <turn when="2003-05-26 19:55:06" duration="262">Hans Karlsson (S)</turn>
          <turn when="2003-05-26 19:59:14" duration="160">Mauricio Rojas (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:394 av Mauricio Rojas (fp) till statsrådet
          Hans Karlsson om effekter av lagen om anställningsskydd
        </IPQ_title>
      </div>
      <div type="IPQuestionBody">
        <p xml:id="i-VGhG3bf6geGtbhLb2JyAns">
          Det är ett välkänt faktum att invandrade personer förlorade sina
          anställningar i mycket större omfattning än personer födda i Sverige
          under den djupa lågkonjunkturen som drabbade Sverige i början
          av 1990-talet. Detta har samstämmigt konstaterats av en rad olika
          forskare och belagts av SCB:s statistiska undersökningar. För
          andra tidsperioder har det också kunnat konstateras samma diskriminerande
          asymmetri. Orsakerna till denna bekymmersamma utveckling har debatterats
          flitigt. Olika hypoteser har lanserats, exempelvis att det skulle
          handla om ren och skär diskriminering från arbetsgivarnas sida.
          Också hypotesen om att det skulle handla om strukturell diskriminering
          av olika slag har dryftats. Hittills har vi emellertid saknat
          empiriskt underlag för att kunna närma oss dessa strukturella
          aspekter, inte minst vad det gäller arbetsrättens roll i denna
          diskriminerande process.
        </p>
        <p xml:id="i-EKUZpco1ckfdV6ZuXoSnS6">
          I detta perspektiv är Catharina Callemans rapport Invandrarna,
          skyddet för anställningen och diskrimineringslagstiftningen banbrytande
          (IFAU, rapport 2003:4). Rapportens syfte är att diskutera "arbetsrättens
          roll för utrikes födda arbetstagares möjligheter att behålla sina
          anställningar" och färdigställdes av Institutet för arbetsmarknadspolitisk
          utvärdering (IFAU) på uppdrag av Integrationsverket.
        </p>
        <p xml:id="i-AJh4VCR7SxhU7G9UwzXmTD">
          Rapporten baseras på en arbetsplatsundersökning som gjordes mellan
          den 1 januari och den 31 mars 2001, alltså under högkonjunkturens
          avslutande fas. Denna omständighet är mycket intressant eftersom
          studien bekräftar de trender och hypoteser som studier gällande
          lågkonjunkturperioden hade framlagt. Studiens resultat är dessutom
          högintressanta med tanke på det konjunkturomslag som observeras
          sedan mitten på 2001 och de indikationer som finns på att detta
          åter slår hårdare mot invandrare, i synnerhet nyare anlända flykting-
          och anhöriginvandrare från tredje världen.
        </p>
        <p xml:id="i-EiyXU2YVoD9Tdj5TEJpcZg">
          Studiens främsta resultat är följande:
        </p>
        <p xml:id="i-8kwauYh79Ma6GToq6uXNUT">
          1. Utrikes födda arbetstagare förlorade sina anställningar i
          betydligt högre grad än personer födda i Sverige.
        </p>
        <p xml:id="i-AWn5Gi5SvnYnrMw9H3FVGy">
          2. Ingen attitydmässig diskriminering kunde beläggas som orsak
          till denna omständighet. Alla orsaker som studien kan peka på
          är av strukturell karaktär.
        </p>
        <p xml:id="i-APUwuNEoevyfheWs4zDPMk">
          3. En viktig orsak till att invandrare var mer sårbara har att
          göra med att utrikes födda arbetstagare oftare än arbetstagare
          födda i Sverige var visstidsanställda.
        </p>
        <p xml:id="i-SUB143ptsqvQNx1py6aM78">
          4. Sårbarheten gällde emellertid också de invandrade arbetstagarna
          med tillsvidareanställning. Här spelade lagen om anställningsskydd
          (LAS) i kombination med de områden de utrikes födda arbetade inom
          en central roll.
        </p>
        <p xml:id="i-9zxzfMXCGfd1bdNKYcgUzV">
          5. Detta gällde särskilt då principen om sist in först ut verkade
          med full kraft, det vill säga i arbetsområden där särskilda kompetenskriterier
          inte var viktiga eller i fall inga avtalsturlistor upprättades.
          Dessa områden @ där anställningstiden gavs stor betydelse vid
          uppsägningar eftersom inga större krav på yrkeskvalifikationer
          ställdes och arbetstagarna ansågs relativt utbytbara @ var just
          de arbetsområdena med många arbetstagare födda i utlandet.
        </p>
        <p xml:id="i-ULh1dWayvFEshUY144wyAP">
          6. Det finns starka indikationer på att invandrade arbetstagare
          i stort sett gynnades när denna strikta turordningsregel frångicks.
          På samma sätt tyder en sammanställning som LO gjorde att undantagsregeln
          för företag med färre än tio anställda i regel gynnade de utlandsföddas
          möjligheter att behålla sina arbeten.
        </p>
        <p xml:id="i-L6oC1C9SnPVd3Z5wQbgL1P">
          Dessa resultat visar tydligt effekter av LAS som inte var avsedda
          när lagen stiftades och som systematiskt diskriminerar, särskilt
          genom principen om sist in först ut, en mycket utsatt grupp i
          vårt samhälle. Med tanke på de integrationsproblem som Sverige
          brottas med är detta en ytterst allvarlig följd av LAS. En lagstiftning
          som leder till ovan nämnda diskrimineringseffekter inte bara strider
          mot de mest elementära rättviseprinciperna utan med all sannolikhet
          också mot EU:s nya antidiskrimineringsdirektiv.
        </p>
        <p xml:id="i-9yddnDQ1NiS6zQcJ6z7hro">
          Min fråga till statsrådet är följande:
        </p>
        <p xml:id="i-LU2YQDbFTZuQyAbcxGrzsr">
          Vad avser statsrådet att göra för att rätta till dessa missförhållanden?
        </p>
      </div>
    </body>
  </text>
</TEI>
