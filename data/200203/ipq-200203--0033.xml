<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0033">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0033</head>
        <author who="i-9CH1KbWwyrj8DRqAQB3Fza">Gustav Fridolin</author>
        <recipient who="i-3MwbJPjHpsScrukDj5ohhN">Jan O Karlsson</recipient>
        <topic>Migrationsverkets uppgifter</topic>
        <docDate when="2002-11-13">den 13 november</docDate>
        <status when="unknown" byWhom="Jan O Karlsson" byWhomId="i-3MwbJPjHpsScrukDj5ohhN" status="answered">besvarad</status>
        <external_id source="rdwebb">GQ1033</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:33 av Gustav Fridolin (mp) till statsrådet
          Jan O Karlsson om Migrationsverkets uppgifter
        </IPQ_title>
      </div>
      <div type="IPQuestionBody">
        <p xml:id="i-7nyYMJUZsroK8E92qTV6S3">
          I Dagens Nyheter den 10 november rapporterades det att Migrationsverket
          återigen gillrat en fälla för en asylsökande. Arash Benam lockades
          till Migrationsverket under förevändning att en diskussion skulle
          ske. Väl där omhändertogs han av polis och fördes till Carlslunds
          flyktingförläggning.
        </p>
        <p xml:id="i-7Kb8dfba2WFLoQ6gw12qtn">
          I det dokument där Migrationsverket presenterar sitt arbetssätt
          står det att man ska "stödja den sökande att ta tillvara sin rätt",
          man ska också "respektera människors förutsättningar, gränser
          och okränkbarhet".
        </p>
        <p xml:id="i-V2zcpNau98x34PEeLAHjaz">
          Man kan ju fråga sig på vilket sätt detta skedde i det nu aktuella
          fallet.
        </p>
        <p xml:id="i-3S4uo84GwDrebbBQnFqSsX">
          Faktum är att Migrationsverket har en mycket kluven uppgift.
          Verket ska värna om de sökandes intressen och kunna vara den instans
          dit de sökande vänder sig med sina frågor. Samtidigt utför verket
          både en domstolsliknande verksamhet och tydligen också rent polisiära
          uppgifter. Vi är medvetna om att en förändring är på gång rörande
          handläggande av asylärenden, vilket vi välkomnar, men det går
          uppenbarligen inte fort nog och även efter en förändring har Migrationsverket
          dubbla roller.
        </p>
        <p xml:id="i-WFYGiQwAuzYQqiB9y7A7k6">
          Jan O Karlsson hyllade i en interpellationsdebatt i februari
          Migrationsverkets "helhetsperspektiv". Han sade då att "möjligheten
          att i praktiken tillämpa ett helhetsperspektiv har successivt
          stärkts genom att Migrationsverket har givits ansvar för en större
          del av asylprocessen och för samverkan med andra myndigheter".
        </p>
        <p xml:id="i-X6bZ7Uzjo1YoZe15ErPtE4">
          Men att blanda ihop olika roller på det sätt som nu sker, eller
          att använda den rådgivande rollens trovärdighet för att utföra
          en polisiär roll, är inte att tillämpa ett helhetsperspektiv,
          det är att lura människor, att göra dem rädda, osäkra och misstänksamma.
        </p>
        <p xml:id="i-WTWMPHjajpDh5mFxTbgvJg">
          Yvonne Ruwaida väckte för några månader sedan tanken på att klyva
          Migrationsverket för att säkerställa att de olika delarna kan
          arbeta med integritet och skapa ett förtroende hos sökande och
          allmänheten.
        </p>
        <p xml:id="i-AwJeX7bMkL9HoU2AqWc8Ac">
          Mot bakgrund av det ovan anförda vill jag fråga ministern:
        </p>
        <p xml:id="i-DTpvLhaE3QzyWmwECSDz1x">
          Hur tänker ministern arbeta för att förtroendet för Migrationsverket
          inte skamfilas ytterligare genom fler affärer som denna?
        </p>
        <p xml:id="i-7KAuDsP345TW6Dyyio2JNs">
          Hur ser ministern på möjligheterna att klyva Migrationsverket
          för att undvika konflikter och förvirring runt verkets olika roller?
        </p>
      </div>
    </body>
  </text>
</TEI>
