<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0278">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0278</head>
        <author who="i-DnTstrvT1jenyw6pdMxfZi">Mikael Odenberg</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>öppenheten i de statliga företagen</topic>
        <docDate when="2003-04-09">den 9 april</docDate>
        <status when="2003-05-13" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GQ10278</external_id>
        <debate>
          <turn when="2003-05-13 15:10:13" duration="271">Leif Pagrotsky (S)</turn>
          <turn when="2003-05-13 15:14:40" duration="223">Mikael Odenberg (M)</turn>
          <turn when="2003-05-13 15:18:20" duration="266">Leif Pagrotsky (S)</turn>
          <turn when="2003-05-13 15:22:41" duration="246">Mikael Odenberg (M)</turn>
          <turn when="2003-05-13 15:26:43" duration="245">Leif Pagrotsky (S)</turn>
          <turn when="2003-05-13 15:30:44" duration="313">Mikael Odenberg (M)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:278 av Mikael Odenberg (m) till näringsminister
          Leif Pagrotsky om öppenheten i de statliga företagen
        </IPQ_title>
      </div>
      <div type="IPQuestionBody">
        <p xml:id="i-EEs8LndUis9t1Yk3tPrBMH">
          Riksdagens revisorer har i en rapport (2002/03:10) granskat statens
          roll som ägare av bolag. En särskild studie har gjorts av bolagsledningarnas
          löner och pensioner. Denna studie visar att fem bolag i sina avtal
          med vd inte följer statens riktlinjer om att det ska ske en avräkning
          från avgångsersättningen om en förtidsavgången vd erhåller en
          ny anställning.
        </p>
        <p xml:id="i-Pb6tLYJSoGDSnYay6AJhD5">
          I rapporten påpekar revisorerna vidare att flera pensionsavtal
          uppvisar oklarheter eller saknar uppgifter, vilket ger utrymme
          för tolkningar i fråga om vilka pensioner som bolagen har att
          betala. Revisorerna kritiserar regeringen för att den inte har
          bättre kontroll över vilka pensionsavtal som ingås i de statliga
          bolagen.
        </p>
        <p xml:id="i-LY8n8pTSrmp5VfaPmkSoQ2">
          De statliga bolagens göranden och låtanden kringgärdas av ett
          omotiverat hemlighetsmakeri. Fortfarande är bolagsstämmorna inte
          offentliga och därmed regelmässigt öppna för journalister och
          intresserad allmänhet. Detta är en orimlig ordning i företag som
          ytterst ägs gemensamt av det svenska folket.
        </p>
        <p xml:id="i-A3W3xbtvAXbzL9mmuzWTBc">
          Regeringen har en benägenhet att hemligstämpla olika typer av
          material rörande företag med statligt ägande. Det har till och
          med förekommit att dagordningar för bolagsstämmor har hemligstämplats.
          Inför närings-, trafik- och finansutskottens gemensamma utfrågning
          om situationen i SJ i december 2002 hemlighölls i det längsta
          den kontrollbalansräkning som upprättats av bolaget. Detta hemlighetsmakeri
          försvårar för riksdagsledamöter att få tillgång till det underlag
          som finns för olika förslag till beslut. Därmed försvåras riksdagsledamöternas
          möjligheter att fullgöra sin uppgift som ombud för ägarna @ svenska
          folket.
        </p>
        <p xml:id="i-3aBdG3HwwPYR8WK4Syxury">
          Hemlighetsmakeriet gäller även de avtal som träffas mellan bolagen
          och deras verkställande ledningar. I enlighet med årsredovisningslagens
          bestämmelser redovisar de statliga bolagen givetvis storleken
          på de ersättningar som utbetalas till styrelser och verkställande
          ledningar. Den närmare utformningen av avtalen hemlighålls däremot
          för riksdagsledamöter, journalister och allmänhet. Senast framgick
          detta i samband med bolagsstämman i Vattenfall AB. Med hänvisning
          till att det var en "affärshemlighet" vägrade Vattenfall att kommentera
          beräkningsgrunderna för koncernchefens förväntade bonus om ca
          1,25 miljoner kronor.
        </p>
        <p xml:id="i-2u3kdfiUAgmBp1RJJGXtR9">
          Enligt min mening är detta förhållningssätt oacceptabelt. Det
          är fullt rimligt att statliga företag som arbetar på konkurrensutsatta
          marknader använder olika former av bonussystem till företagsledningarna.
          Däremot är det inte rimligt att konstruktionen av dessa bonussystem
          hemlighålls för skattebetalarna. Inte bara totalbeloppen, utan
          alla avtalsvillkor, bör redovisas i bolagens årsredovisningar
          eller i regeringens årliga skrivelse till riksdagen med redogörelse
          för företag med statligt ägande.
        </p>
        <p xml:id="i-FELqPjpHzWvbcgjq2AEqkm">
          Regeringen måste också medverka till ökad transparens i sådana
          bolag som bara ägs delvis av staten. För närvarande befinner sig
          SAS @ där svenska staten är största delägare @ i akut kris. Företaget
          blöder och måste banta bort 40 % av kostnaderna. Aktiekursen har
          mer än halverats på några få månader och ett stort antal anställda
          kommer att sägas upp.
        </p>
        <p xml:id="i-AJq1VLfPK4svb4URxcToKj">
          Samtidigt faller ett guldregn över SAS-cheferna. Enligt SAS årsredovisning
          för 2002 fick vd Jörgen Lindegaard, trots jätteförlusten, bonus
          på över 1 miljon kronor. Huvuddelen torde härröra från 2001 @
          ett år då förlusten dock var ännu större än i fjol. Mot bakgrund
          av detta utfall måste man onekligen ställa sig frågan vad det
          egentligen är som premieras i det bonussystem som SAS styrelse
          har konstruerat.
        </p>
        <p xml:id="i-5xCWnAqRJY2MBZaQKs3Jb9">
          Mot angiven bakgrund vill jag ställa följande frågor till näringsministern.
        </p>
        <p xml:id="i-Pw4XkZEvP4PTBue2NkBWb7">
          1. Vad avser ministern att göra för att förbättra kontrollen
          över de statliga bolagens pensionsavtal och för att tillse att
          samtliga statliga bolag tillämpar samordning av avgångsvederlag
          och andra inkomster?
        </p>
        <p xml:id="i-RX9YVtZKKTgnVUAu6cLn6k">
          2. Kommer ministern att vidta åtgärder för att öppna alla statliga
          företags bolagsstämmor för journalister och allmänhet?
        </p>
        <p xml:id="i-KLZbYLZWajRMbadxWjspD5">
          3. Vilka åtgärder avser ministern att vidta för att öka riksdagsledamöternas
          insyn i de statliga bolagen?
        </p>
        <p xml:id="i-2kD7GvGj4SJCVKQonWur3s">
          4. Kommer ministern att vidta åtgärder för att göra alla incitamentsavtal
          och andra förmånsavtal med de verkställande ledningarna i statliga
          bolag offentliga?
        </p>
        <p xml:id="i-9PG47JQeeqYscHmRt4GJ8J">
          5. Avser ministern att vidta några åtgärder med anledning av
          de omfattande bonusutbetalningarna i det förlusttyngda flygföretaget
          SAS?
        </p>
      </div>
    </body>
  </text>
</TEI>
