<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0296">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0296</head>
        <author who="i-4SAiMdwrEthd2M8z2yjtkv">Ana Maria Narti</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>långvarigt arbetslösa</topic>
        <docDate when="2003-04-22">den 22 april</docDate>
        <status when="2003-05-12" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GQ10296</external_id>
        <debate>
          <turn when="2003-05-12 13:01:42" duration="351">Hans Karlsson (S)</turn>
          <turn when="2003-05-12 13:07:29" duration="242">Ana Maria Narti (Fp)</turn>
          <turn when="2003-05-12 13:11:28" duration="266">Hans Karlsson (S)</turn>
          <turn when="2003-05-12 13:15:51" duration="246">Ana Maria Narti (Fp)</turn>
          <turn when="2003-05-12 13:19:53" duration="267">Hans Karlsson (S)</turn>
          <turn when="2003-05-12 13:24:16" duration="116">Ana Maria Narti (Fp)</turn>
          <turn when="2003-05-12 13:26:09" duration="154">Hans Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:296 av Ana Maria Narti (fp) till statsrådet
          Hans Karlsson om långvarigt arbetslösa
        </IPQ_title>
      </div>
      <div type="IPQuestionBody">
        <p xml:id="i-AQNHWMwFJmRL4LjwM1jeGq">
          Under en rad av år har den socialdemokratiska regeringen talat
          och skrivit om förnyelse och förstärkning av arbetsmarknadspolitiken.
          Men när man analyserar de dokument som kommer från näringsdepartementet
          upptäcker man få nyheter i dem.
        </p>
        <p xml:id="i-MC3iHBnExtgFywMjF3oX1h">
          Fortfarande satsar regeringen på en blandning av aktivitetsgaranti,
          särskilt anställningsstöd och andra kända åtgärder som bara marginellt
          lyckats förbättra situationen för de långvarigt arbetslösa. Denna
          blandning stör relationen mellan arbetsgivare och arbetstagare
          då erbjudande av mycket billig arbetskraft, vars kostnad täcks
          under en lång tid till 80 % av staten, tränger undan riktiga jobb.
          Dessutom riskerar människor som genom dessa åtgärder slussats
          in i arbetslivet att betraktas som andra klassens arbetskraft
          eftersom de kostar så lite.
        </p>
        <p xml:id="i-9At2CewZ4o7i48JPK3WaPT">
          En nyhet som har dykt upp i regeringens dokument den senaste
          tiden, men en nyhet som skapar onödiga skillnader mellan långvarigt
          arbetslösa invandrare och andra grupper, är anställningen av 300
          arbetsförmedlare som efter en särskild utbildning enbart ska arbeta
          med att slussa ut invandrare i arbetslivet. Protester har redan
          kommit från svenska arbetslösa som befinner sig i aktivitetsgaranti
          eller i åtgärder de inte litar på. Bland dessa svenska grupper
          återfinns en relativ stor samling unga människor, som inte studerar
          och inte fått fotfäste på arbetsmarknaden @ de ungdomar vars situation
          studeras av en särskild utredningsgrupp tillsatt i februari 2003
          @ och personer över 45 som förlorade sina jobb under 90-talet
          och inte lyckades ta sig tillbaka i arbete. Det finns alltså svenska
          arbetslösa som har en ytterst svag anknytning till arbetslivet
          och som behöver precis samma individuella behandling som invandrarna.
          Att vända på diskrimineringen och börja diskriminera svenskar
          i hopp om att på så sätt kunna sätta stopp för diskrimineringen
          av invandrare är direkt skadligt.
        </p>
        <p xml:id="i-EHjqQVvLuudHgXMrV2LygL">
          Den största svagheten i den socialdemokratiska arbetsmarknadspolitiken
          är synen på arbetslösa som enbart åtgärdsobjekt. Man talar och
          skriver mycket om individuell behandling och personliga handlingsplaner
          men hela planeringen och genomförandet av åtgärder beskrivs endast
          som samverkan mellan olika myndigheter. Ingenstans finns det utrymme
          för arbetslösa som aktiva initiativtagare eller ledare för olika
          projekt. Ingen av de planerade åtgärderna satsar på större ansvar
          och större frihet för de arbetslösa.
        </p>
        <p xml:id="i-Ga1hc5aZnz7E9GWerjyjhV">
          I folkpartiet liberalernas motioner och program har vi ofta talat
          för större ansvar och större handlingsfrihet för de arbetslösa
          själva. De arbetslösa behöver få möjlighet att själva välja utbildning,
          enligt modeller liknande den SFI-peng vi föreslår för svenskundervisningen,
          alltså genom ett slags studiecheck i handen på den arbetslöse.
        </p>
        <p xml:id="i-UBCUXqW8ZQCnjasJry92XT">
          Aktivitetscentrum startade och ledda av arbetslösa kan också
          vara en framgångsrik väg in i det betalda arbetets värld. Det
          behövs fler möjligheter för långvarigt arbetslösa att själva anordna
          projekt med stöd från ESFs Mål 3 fond, vilket egentligen är själva
          målet för verksamhet finansierad med medel från EU:s sociala fonder.
          Dessa medel ska nämligen inte förstärka den svenska offentliga
          sektorn @ en av de starkaste i världen @ utan ge makt till dem
          som i dag är maktlösa.
        </p>
        <p xml:id="i-QdSXuXRi8YTLBPA4FfVhBR">
          Med bakgrund i den presenterade analysen önskar jag ställa följande
          frågor till arbetslivsministern:
        </p>
        <p xml:id="i-Ugk7EUQrtxfNXRLLPeDgpp">
          Avser arbetslivsministern att genomföra den föreslagna introduktionen
          för invandrare trots den kritik som riktas mot förslaget? Avser
          ministern att genomföra åtgärder som syftar till att förstärka
          de arbetslösas ansvarstagande och som ska garantera större handlingsfrihet
          för dessa grupper oavsett etnisk bakgrund?
        </p>
      </div>
    </body>
  </text>
</TEI>
