<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0075">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0075</head>
        <author who="i-6Lf4ZWSEWXurZm4mkDAE7B">Carl-Axel Johansson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>skuldsatta barn</topic>
        <docDate when="2002-12-02">den 2 december</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GQ1075</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:75 av Carl-Axel Johansson (m) till justitieminister
          Thomas Bodström om skuldsatta barn
        </IPQ_title>
      </div>
      <div type="IPQuestionBody">
        <p xml:id="i-F2y49mryJ6cbHBjDvAV63w">
          Enligt uppgift i Sydsvenska Dagbladet den 27 juli är skånska
          barn mest skuldsatta i landet. Enligt tidningsartikeln var 1 058
          personer under 18 år i Skåne län registrerade för skulder hos
          Kronofogdemyndigheten i Skåne.
        </p>
        <p xml:id="i-2YbkkLrEavhX2LcoSUUrqu">
          Skulderna för dessa barn uppgick till drygt 6,3 miljoner kronor.
          Det visar sig att föräldrar bland annat skriver över sina bilar
          på sina barn för att själva undgå skuldansvar för obetalda parkeringsböter
          och fordonsskatter. I Skåne finns enligt tidningsartikeln 4 180
          bilar registrerade på personer under 18 år. Eftersom barnen ofta
          saknar både inkomst och tillgångar blir det svårt för kronofogdemyndigheten
          att utmäta skulderna.
        </p>
        <p xml:id="i-TxbATj31AEmFbwrECV3mYA">
          Jag frågade justitieministern (2001/02:1457) angående åtgärder
          för att omyndiga barn inte skulle kunna bli ansvariga för obetalda
          parkeringsavgifter eller fordonsskatter. Statsrådet angav i svaret
          att om det visar sig vara ett problem skulle frågan studeras mer
          ingående.
        </p>
        <p xml:id="i-A1suvBKTp3pjeJBzXcyZqG">
          Under hösten 2002 hade Aftonbladet i en artikel uppmärksammat
          samma problem, och även här visade det sig att skulderna hos barnen
          uppgick till icke oansenliga belopp. Svenska barn har skulder
          på över 45 miljoner kronor.
        </p>
        <p xml:id="i-CEZG5mSUzVFXndkrhbzvJz">
          Jag ställde då åter frågan till justitieministern och frågade
          om inte justitieministern nu avsåg att vidta åtgärder med anledning
          av detta, då det ju enligt mitt förmenande visar sig vara ett
          problem.
        </p>
        <p xml:id="i-XfNUNBqa4L68VSTGU8HNb3">
          Svaret på denna fråga var närmast identiskt med det förra, även
          om det senaste svaret gavs av statsrådet Ulrica Messing. I svaren
          menar statsråden att det handlar om reglerna för registeringsförfarandet
          av fordon. Skulle felaktiga registreringar visa sig vara ett växande
          problem skulle frågan studeras mer ingående.
        </p>
        <p xml:id="i-6TJToCpo2LAA3QQgTTkucU">
          Enligt mitt förmenande är det inte eventuella felaktiga registreringar
          som är orsaken, utan snarast den eller de lagar som reglerar hur
          omyndiga barn kan skuldsättas. I dessa fall är barnet ägare till
          ett fordon som det enligt lag inte får framföra. Däremot blir
          man skyldig för inte inbetalda parkeringsavgifter, vilka rimligen
          har uppstått genom att någon annan använt bilen.
        </p>
        <p xml:id="i-8cgV7V5R4MpVNoaWh45vDo">
          Därför menar jag att en lagändring angående skuldsättning hos
          omyndiga barn borde utredas, så att omyndiga barn inte kan skuldsättas
          och göras betalningsansvariga. Dessa skulder borde belasta vårdnadshavaren.
          Problemet ligger alltså inte, som jag ser det, i registeringsförfarandet
          av bilar och är därför ett ansvar för justitieministern.
        </p>
        <p xml:id="i-51vxksfLdm9rZvKHu5QhLn">
          1. Vilka åtgärder avser justitieministern att vidta för att närmare
          utreda hur omyndiga barn kan skuldsättas utan vårdnadshavarens
          medgivande?
        </p>
        <p xml:id="i-BtHkTES7PU13Cq93ZZnLbS">
          2. Vilka åtgärder avser justitieministern att vidta för att föräldrarna
          inte ska kunna skuldsätta sina barn?
        </p>
      </div>
    </body>
  </text>
</TEI>
