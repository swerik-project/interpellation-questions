<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0258">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0258</head>
        <author who="i-PsSysCdjrkuVBAo163T4KM">Johnny Gylling</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>privatimport av bilar och motorcyklar från USA</topic>
        <docDate when="2003-03-28">den 28 mars</docDate>
        <status when="2003-04-29" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GQ10258</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:258 av Johnny Gylling (kd) till statsrådet
          Ulrica Messing om privatimport av bilar och motorcyklar
        </IPQ_title>
      </div>
      <div type="IPQuestionBody">
        <p xml:id="i-AGfH6H73qLi5GDdKNcRoRN">
          Vägverket föreslog nyligen att dispenserna för privatimport av
          bilar och motorcyklar från tredjeland ska dras in. Förslaget gällde
          även flyttgods och arvegods. Innebörden var att varje privatperson
          som vill ta med sig en bil när man flyttar hem från USA eller
          vill importera en motorcykel från samma land skulle avkrävas alla
          de intyg som en generalagent behöver uppvisa. I praktiken hade
          det gjorts omöjligt att privatimportera.
        </p>
        <p xml:id="i-NqyLkZy5jhMs49FtXom7q6">
          Efter starka reaktioner från allmänheten, motororganisationer
          och även småföretagare har nu Vägverkets generaldirektör beslutat
          att inte genomföra förslaget. I ett frågesvar (2002/03:521) har
          även statsrådet beklagat Vägverkets förslag och lovat följa utvecklingen
          noga.
        </p>
        <p xml:id="i-SGM6rcT2KU2yRerh6LJWgN">
          Skälen till Vägverkets förslag har inte varit lätta att förstå.
          Vägverkets ansvariga har vid direktkontakt angett skäl som att
          USA-bilar skulle vara mindre trafiksäkra, bullra mer och ha sämre
          avgasvärden. Det har också hänvisats till att dispenserna för
          privatimporten missbrukas av oseriösa näringsidkare som skriver
          bilarna på släktingar. I offentliga sammanhang har inte Vägverket
          lyckats presentera några rimliga skäl alls. Vägverket har inte
          heller i sin remiss av föreskrifterna givit någon som helst problembild
          av privatimporten, ej heller någon konsekvensbeskrivning av förslaget.
          Eftersom det aktuella förslaget endast berördes i två korta meningar
          i remissen är det förklarligt att de remissinstanser som svarat
          inte givit frågan någon större uppmärksamhet. Dessutom sändes
          inte remissen till de stora motororganisationerna som berörs,
          såsom Motorhistoriska Riksförbundet, Kungliga Automobilklubben
          samt American Car Club Sweden.
        </p>
        <p xml:id="i-KGV7DTy8jZNTpt5p7q9FyS">
          Det som ytterligare förvånar mig är att Vägverket ignorerat riksdagens
          uttalanden om att värna fordonshobbyn som antogs 2002. Även statsrådet
          har i pressmeddelanden deklarerat samma sak. Vägverket har uppenbarligen
          inte samma syn på fordonshobbyn som regering och riksdag.
        </p>
        <p xml:id="i-AfQA14P7L6TWhhbQFTxh2k">
          Enligt Vägverkets pressmeddelande den 26 februari 2003 avser
          man att inte nu genomföra förslaget om stoppad privatimport från
          USA men att i höst återkomma med ett nytt förslag där man "tar
          hänsyn till de synpunkter som framförts".
        </p>
        <p xml:id="i-G7uw2a93Fgd3FmJTnaFfeF">
          Förtroendet för Vägverket har skadats av dessa turer och behöver
          återupprättas hos allmänheten i stort men i synnerhet bland motorfolket.
        </p>
        <p xml:id="i-GDbymEG8Ys9xcLoYkcWBfy">
          Med anledning av vad som anförts vill jag fråga statsrådet följande:
        </p>
        <p xml:id="i-8R17vgcUXxVeAtA3pTumwp">
          Vilka åtgärder avser statsrådet att vidta för att Vägverket framöver
          bättre ska följa de uttalanden som riksdag och regering gjort
          avseende fordonshobbyns förutsättningar?
        </p>
        <p xml:id="i-Q75Tc2F3nw3GCTZEP5dE5y">
          Vilka åtgärder avser statsrådet att vidta för att amerikanska
          bilar och motorcyklar i framtiden inte hanteras på ett diskriminerande
          sätt av Vägverket?
        </p>
      </div>
    </body>
  </text>
</TEI>
