<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0144">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0144</head>
        <author who="i-BUsYTbnmyQrtHXSA2gEp9T">Torsten Lindström</author>
        <recipient who="i-HxcQkHC9fDSzkJWgvdhDEF">Lena Hallengren</recipient>
        <topic>validering</topic>
        <docDate when="2003-01-29">den 29 januari</docDate>
        <status when="2003-02-11" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GQ10144</external_id>
        <debate>
          <turn when="2003-02-11 15:04:52" duration="141">Lena Hallengren (S)</turn>
          <turn when="2003-02-11 15:07:08" duration="237">Torsten Lindström (Kd)</turn>
          <turn when="2003-02-11 15:11:02" duration="257">Axel Darvik (Fp)</turn>
          <turn when="2003-02-11 15:15:15" duration="195">Lena Hallengren (S)</turn>
          <turn when="2003-02-11 15:18:26" duration="210">Torsten Lindström (Kd)</turn>
          <turn when="2003-02-11 15:21:53" duration="124">Axel Darvik (Fp)</turn>
          <turn when="2003-02-11 15:23:52" duration="130">Lena Hallengren (S)</turn>
          <turn when="2003-02-11 15:25:58" duration="121">Torsten Lindström (Kd)</turn>
          <turn when="2003-02-11 15:27:55" duration="102">Lena Hallengren (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:144 av Torsten Lindström (kd) till statsrådet
          Lena Hallengren om validering
        </IPQ_title>
      </div>
      <div type="IPQuestionBody">
        <p xml:id="i-BcS6ZwFuxqRo1LVYQQsU7A">
          Människors lärande är mångfasetterat. Det finns många olika former
          av kunskap liksom olika uttrycksformer för dessa kunskaper. Dagens
          samhälle är redan och blir framöver i allt högre grad ett kunskapssamhälle.
        </p>
        <p xml:id="i-UABG1K1Gx9tRgWAzadAfe7">
          I ett kunskapssamhälle är det avgörande att ta till vara människors
          kunskaper. I dag sker inte det i tillräcklig utsträckning vilket
          innebär ett resursslöseri ur både mänsklig och ekonomisk synvinkel.
          En grupp som är särskilt drabbad är invandrade akademiker. För
          att till exempel en utländsk sjuksköterska ska få svensk legitimation
          räcker det inte att vara skicklig i sitt yrke. Han eller hon måste
          också leva upp till flera andra kunskapskrav i till exempel engelska.
          Kunskaper som kanske inte alltid eller snarare ganska sällan används
          i den praktiska yrkesverkligheten. Med dagens regler hindras sålunda
          kvalificerade personer att komma in på arbetsmarknaden. Därför
          menar vi kristdemokrater att validering behöver utvecklas som
          en metod för att faktiska kunskaper och inte formellt lärande
          ska bli avgörande.
        </p>
        <p xml:id="i-7Q5Wx6znS4AVe6wQnRBcWE">
          För att Sverige ska utvecklas som kunskapssamhälle är det också
          nödvändigt att småföretagens behov av kvalificerad arbetskraft
          tillgodoses. Enligt en nyligen genomförd undersökning är just
          bristen på arbetskraft det enskilt största tillväxthindret för
          mer än vart femte småföretag. Av de företag som anser sig ha expansionsmöjligheter
          är det en än större andel, 28 %, som betraktar arbetskraftsbristen
          som ett avgörande problem. Det handlar om brister inom yrken som
          inte traditionellt setts som teoretiska utan mer praktiska. Detta
          är utomordentligt allvarligt eftersom företagens och därmed Sveriges
          ekonomiska utveckling hindras. Även här spelar valideringen en
          avgörande roll.
        </p>
        <p xml:id="i-VmDYD9PVMgm3rPidgTThcg">
          Utmaningen att värdera och utgå från människors varierande kunskaper
          rör alltså flera olika grupper. För Sveriges framtid som välfärdsstat
          är det nödvändigt att lösa denna utmaning. För oss kristdemokrater
          är validering en metod att bidra till detta. Regeringen fick i
          oktober 2001 slutbetänkandet från Valideringsutredningen med en
          rad förslag om hur vi kan utveckla valideringen som ett instrument.
          Fortfarande har dock inget konkret besked lämnats från regeringen
          hur dessa förslag ska realiseras.
        </p>
        <p xml:id="i-EMPuKXApaiuDGtJTkLPhuk">
          Utbildningsminister Thomas Östros sade i en interpellationsdebatt
          med undertecknad i riksdagen den 6 december 2002 att statsrådet
          Lena Hallengren i regeringen arbetar med att förbereda de förslag
          som rör validering.
        </p>
        <p xml:id="i-2kkf2e5vsQPdMMKH2aC33t">
          Mot bakgrund av det ovan anförda vill jag fråga statsrådet:
        </p>
        <p xml:id="i-U7xRdL2CM3G5wXnd36E3Ld">
          Vilka initiativ avser statsrådet att vidta för att ta vara på
          människors befintliga kunskaper?
        </p>
        <p xml:id="i-UWXdLzEJrfTZSPdaiAnJCY">
          Vilka initiativ avser statsrådet att vidta för att öka inslagen
          av validering i kunskapssystemet?
        </p>
      </div>
    </body>
  </text>
</TEI>
