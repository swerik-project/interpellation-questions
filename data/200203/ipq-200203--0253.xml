<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0253">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0253</head>
        <author who="i-U6F8gqiuV2DEZN1aMhyDnJ">Christer Nylander</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>trafikflyghögskolans framtid</topic>
        <docDate when="2003-03-26">den 26 mars</docDate>
        <status when="2003-04-29" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GQ10253</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:253 av Christer Nylander (fp) till näringsminister
          Leif Pagrotsky om trafikflyghögskolans framtid
        </IPQ_title>
      </div>
      <div type="IPQuestionBody">
        <p xml:id="i-QsBwrwtiN3dRcxFP7zYXJk">
          Trafikflyghögskolan vid Lunds universitet (TFHS) har sedan mitten
          av 1980-talet statens uppdrag att utbilda trafikflygare för civil
          luftfart. Verksamheten är förlagd till Ljungbyheds flygplats,
          en flygplats med fyra landningsbanor och stor tillgänglighet i
          luftrummet, vilket gör att förutsättningarna för just civil flygtrafikutbildning
          är mycket goda.
        </p>
        <p xml:id="i-3eiFdGWjW2TZsohkRkJYZt">
          Trots de goda förutsättningarna är framtiden osäker. Osäkerheten
          gäller den framtida finansieringen och möjligheterna att stärka
          de ekonomiska förutsättningarna genom att bredda verksamheten.
          Bland annat diskuteras Ljungbyhed som en bas för en samordnad
          internationell flygutbildning och en ökad forskning inom flygområdet.
        </p>
        <p xml:id="i-AYXQ4Cd3STqj3yD7MkwxSZ">
          Klippans kommun har redan visat sig beredd att ta ett visst ekonomiskt
          och ett utvecklingsansvar för att ge verksamheten stabilitet.
          I Interreg II C Baltic Sea Region Program, Seabird, som avslutades
          2001 och i vilket partners från Danmark, Tyskland, Sverige, Finland,
          Polen, Lettland och Kaliningrad deltog, lämnades följande rekommendation
          beträffande Ljungbyheds flygplats. Förutsättningen för ytterligare
          en civil kommersiell(linjefart) flygplats bedöms för Skåneregionen
          som orealistisk. I stället ska Ljungbyheds flygplats utvecklas
          till en utbildningsflygplats för i första hand norra Europa. Förutsättningen
          för ett samarbete och utveckling med andra utbildningsflygplatser
          är goda mot bakgrund av den kapacitet och det läge som Ljungbyhed
          har.
        </p>
        <p xml:id="i-32BsWjCcwNoiRspgfZ857Y">
          Uppföljningen av denna rekommendation sker nu genom att Klippans
          kommun (Ljungbyheds flygplats) har godkänts som en av 13 partners
          i ett nytt projekt. Projektet benämns Interreg III B North Sea
          Region, Seabird. I projektet deltar partners från Tyskland, Nederländerna,
          Belgien, Sverige, Norge och Storbritannien. I handling inriktas
          projektet på en delaktivitet som rubriceras Installation of a
          pilot training center at Ljungbyhed.
        </p>
        <p xml:id="i-8L4moFJHmkfPmkKM6RF795">
          I detta projekt kommer flygplatserna i Oostende, Gronningen,
          Bremen, Kristiansand och Ljungbyhed att samarbeta. Även Region
          Skåne har bidragit med pengar för att klara akuta problem och
          därtill visat stort intresse för att tillsammans med staten och
          Klippans kommun hitta en långsiktig lösning. I Ljungbyhed, liksom
          i övriga Skåne, väntar man nu otåligt på besked från regeringen
          om vilka förutsättningar som ska gälla för framtiden.
        </p>
        <p xml:id="i-VfDp5114dKtZHUdJZ6Z7ZW">
          Jag vill därför fråga näringsministern när han avser att ge besked
          om hur regeringen ser på framtiden för Ljungbyheds flygplats,
          TFHS och de planer för utveckling som nu diskuteras.
        </p>
      </div>
    </body>
  </text>
</TEI>
