<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0074">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0074</head>
        <author who="i-SKjAmNScZ7eZ3a8Xy1J8hs">Maria Larsson</author>
        <recipient who="i-6qjD2tsSCtsrmXQjy7mtCJ">Lars-Erik Lövdén</recipient>
        <topic>utjämning av LSS-kostnader</topic>
        <docDate when="2002-12-02">den 2 december</docDate>
        <status when="unknown" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GQ1074</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:74 av Maria Larsson (kd) till statsrådet
          Lars-Erik Lövdén om utjämning av LSS-kostnader
        </IPQ_title>
      </div>
      <div type="IPQuestionBody">
        <p xml:id="i-XxisdEMh727fVVdCKWDXN7">
          En parlamentarisk kommitté (dir. 2000:99) med uppgift att utreda
          hur utjämning ska ske för kostnadsskillnader mellan kommuner vad
          gäller lagen (1993:387) om stöd och service till vissa funktionshindrade
          (LSS) har just redovisat sitt förslag.
        </p>
        <p xml:id="i-NXq5nAqdchd9fVoYcmmcc">
          LSS är en viktig reform för att de funktionshindrade ska få tillgång
          till ett gott liv.
        </p>
        <p xml:id="i-4V9nHWcLtynE9bfAJTKzCu">
          Verksamheten har varit kommunal sedan 1994. Målsättningen är
          likvärdiga förutsättningar för alla kommuner. Kommunernas nettokostnader
          för LSS uppgick år 2001 till ca 19,2 miljarder kronor. Kommunernas
          kostnader för verksamheten har ökat väsentligt mer än kostnaderna
          för annan verksamhet. Under tidsperioden 1997 till 2001 ökade
          nettokostnaden för kommunsektorn med ca 50 % eller drygt 10 %
          årligen.
        </p>
        <p xml:id="i-JC1Nr3bWQg1KS16uvaWLCr">
          LSS-verksamheten omfattas av en starkt styrande rättighetslagstiftning.
          Den lämnar väldigt litet utrymme för kommunerna att själva bestämma
          verksamhetens innehåll och omfattning. Kommunerna har alltså ytterst
          begränsade möjligheter att påverka kostnadsbilden för LSS. Det
          har i praktiken inneburit att andra kommunala verksamheter fått
          prioriteras ned. I utredningens direktiv ingick ej att se över
          huruvida det är lämpligt att LSS fortsatt ska vara en kommunal
          verksamhet.
        </p>
        <p xml:id="i-Twau9sttwQggXvyDYQkLni">
          Det finns, som jag ser det, två starka skäl till att verksamheten
          i stället bör överföras och bedrivas i statlig regi. För det första
          är lagstiftningen så detaljerad att kommunernas handlingsutrymme
          är näst intill obefintligt. Det kommunala självstyret är starkt
          kopplat till att kunna förena utförandet av uppgifter med lokala
          politiska beslut och avvägningar. Om det utrymmet saknas bör verksamheten
          finasieras av staten.
        </p>
        <p xml:id="i-Ebp5DVzWNieERxnj6bRW75">
          För det andra är risken stor för integritetskränkning av individer
          i små kommuner. Det finns ett antal fall i landet där medierna
          uppmärksammat att kommunens kostnader ökat med miljonbelopp på
          grund av en enda individ. Bristen på anonymitet i små kommuner
          blottlägger ofta vilka personer det handlar om. Detta är otillsfredsställande
          sett ur drabbade individers synvinkel.
        </p>
        <p xml:id="i-BJnX7Y5mECvzxDAvmiTw9N">
          En ansvarsutredning har just tillsatts som har fått i uppgift
          att se över uppgiftsfördelningen mellan stat, landsting/region
          och kommun. Det är en stor och angelägen uppgift. Det vore därför
          olyckligt att, i avvaktan på Ansvarsutredningen, införa ytterligare
          en ny inomkommunal utjämningsmodell, som kommer att skapa stora
          problem för kommuner som drabbas av förändrad ekonomi. Minst 43
          kommuner har i dagarna beslutat om skattehöjning just med anledning
          av det kommunalekonomiskt trängda läge man befinner sig i.
        </p>
        <p xml:id="i-LuUqp9tgmiQcuGBzf8zZCB">
          Med hänvisning till det anförda vill jag ställa följande frågor
          till statsrådet Lars-Erik Lövdén:
        </p>
        <p xml:id="i-CHs6JMd5uW46sx1SA2mBCS">
          Vilka åtgärder avser statsrådet att vidta för att Ansvarsutredningens
          resultat ska kunna beaktas innan beslut fattas om ett nytt inomkommunalt
          utjämningssystem?
        </p>
      </div>
    </body>
  </text>
</TEI>
