<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0393">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0393</head>
        <author who="i-nX9ipUS8FhkbQHkWWytwf">Ulf Nilsson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>åtgärder för förstärkta forskningsmiljöer</topic>
        <docDate when="2003-05-12">den 12 maj</docDate>
        <status when="2003-06-02" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GQ10393</external_id>
        <debate>
          <turn when="2003-06-02 10:12:05" duration="253">Thomas Östros (S)</turn>
          <turn when="2003-06-02 10:16:14" duration="262">Ulf Nilsson (Fp)</turn>
          <turn when="2003-06-02 10:20:33" duration="260">Thomas Östros (S)</turn>
          <turn when="2003-06-02 10:24:50" duration="260">Ulf Nilsson (Fp)</turn>
          <turn when="2003-06-02 10:29:07" duration="263">Thomas Östros (S)</turn>
          <turn when="2003-06-02 10:33:27" duration="143">Ulf Nilsson (Fp)</turn>
          <turn when="2003-06-02 10:35:46" duration="133">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:393 av Ulf Nilsson (fp) till utbildningsminister
          Thomas Östros om åtgärder för förstärkta forskningsmiljöer
        </IPQ_title>
      </div>
      <div type="IPQuestionBody">
        <p xml:id="i-YFKZQfrveJedYK9arKsqoB">
          Den framgångsrika utbyggnaden av svenska högskolor har skapat
          många nya studieplatser och gett många människor större möjligheter
          att läsa vidare efter gymnasiet. Baksidan av satsningen har varit
          att resurserna till undervisning och forskning inte räknats upp
          i takt med utbyggnaden. De anslag som går direkt till universitetens
          och högskolornas forskning, fakultetsanslagen, har i stort sett
          legat still samtidigt som studentkullarna fördubblats.
        </p>
        <p xml:id="i-SMtc5XYXQvd2odtksfS8dQ">
          Detta har lett till att tiden för både undervisning och forskning
          minskat. Samtidigt ställs nya krav på att pengar till forskning
          ska överföras till alltfler högskolor och att alltfler högskolor
          ska få vidga sina forskningsområden. Vi i Folkpartiet tror att
          det är dags för en förutsättningslös diskussion om hur pengarna
          till forskning ska fördelas. Det är en känslig fråga, men den
          debatten måste föras nu när det är svårt att få resurserna att
          räcka till.
        </p>
        <p xml:id="i-Ei7mjrhJkjUj7Xte5UF25M">
          Våren 2003 blev det stor uppmärksamhet kring bristen på forskningsresurser
          i Sverige. Stiftelser och andra externa finansiärer minskade,
          på grund av kapitalförluster, sina anslag till forskningen. Inom
          teknik, naturvetenskap och medicin beräknas nedskärningar på över
          1 miljard kronor ske i år.
        </p>
        <p xml:id="i-NhV7zPeRdxv3VcUSbFUZnc">
          De fasta forskningsresurserna på universitet och högskolor räcker
          under sådana förhållanden inte till. Dessutom gör beroendet av
          externa forskningsresurser att forskarnas möjligheter till egna
          initiativ minskar. Vetenskapsrådets anslag ska, vid sidan om fakultetsanslagen,
          bidra till att stärka grundforskningen. Men nu måste Vetenskapsrådet
          avslå alltfler ansökningar, och enligt rådets egna bedömningar
          skulle en fördubbling av dess anslag behövas för att bryta trenden
          mot försvagning av den svenska forskningen. Folkpartiet föreslår
          i sitt budgetalternativ en kraftig ökning av de totala forskningsresurserna,
          men vi menar också att dessa resurser måste koncentreras så att
          verkligt högklassiga forskningsmiljöer fortsätter att utvecklas.
        </p>
        <p xml:id="i-J14TsznyF9tBTzmWMfCZve">
          Internationell erfarenhet visar att det behövs forskningsmiljöer
          där det är möjligt att etablera en kritisk massa av forskare.
          Det måste till exempel vara möjligt att anordna fungerande seminarier
          för att utbyta idéer, det måste finnas andra forskare i samma
          miljö som ägnar sig åt ungefär samma ämnesområde, och det måste
          finnas handledare som är så ämnesmässigt kvalificerade och kompetenta
          att de kan guida en doktorand genom avhandlingsarbetet.
        </p>
        <p xml:id="i-2tM4mh3NLLaKwUyn1Za2VM">
          Själv är jag övertygad om att forskningsresurserna nu måste koncentreras
          till ett mindre antal läroanstalter och ett mindre antal institutioner
          i landet. Alla högskolor kan inte bedriva forskning inom flera
          vetenskapsområden. Däremot kan olika högskolor hitta sina specialområden,
          där de kan bli framgångsrika i forskningen.
        </p>
        <p xml:id="i-ToSwsd9YLaB6K13WSvfdNq">
          Inte heller behöver alla eftergymnasiala utbildningar vara forskningsanknutna.
          Det finns ett stort behov av en yrkeshögskola som ger kvalificerad
          eftergymnasial utbildning. Den yrkeshögskolan behöver inte bedriva
          forskning.
        </p>
        <p xml:id="i-ThJ2u2D4ctvxX7Ui7iPhT6">
          I dag finns stora skillnader i vetenskaplig kvalitet mellan olika
          högskoleutbildningar. Kanske vore det ärligare mot dem som studerar
          att dessa skillnader erkändes och att de studerande själva fick
          välja efter intresse. Alla som behöver utbilda sig efter gymnasiet
          är inte intresserade av en forskningsanknuten utbildning.
        </p>
        <p xml:id="i-LfWLeH3kh58MR9VF9mAjBP">
          Vetenskapsrådet presenterade i februari en intressant plan för
          att stärka svensk forskning. Rådet vill ge större långsiktiga
          rambidrag till de bästa forskargrupperna och vill ge stöd till
          forskargrupper i geografiskt samlad samverkan. Högklassiga forskningsmiljöer
          ska utvecklas och i ett uttalande sägs att "en geografiskt samlad
          miljö där forskare med olika inriktning bryter idéer mot varandra
          är ofta den bästa grunden för nydanande forskning och högkvalitativ
          forskarutbildning" (pressmeddelande den 4 februari 2003).
        </p>
        <p xml:id="i-5KLBv4xcRXWKaELGFeCeLy">
          Om beslutande politiker skulle våga säga ja till en verklig satsning
          på högklassiga forskningsmiljöer måste de också, enligt min mening,
          ibland våga säga nej till småsatsningar där förutsättningar för
          kvalificerad forskning inte finns.
        </p>
        <p xml:id="i-PJZDvHqHKjZXb2gnitc6yX">
          Mot bakgrund av ovanstående vill jag fråga utbildningsministern:
        </p>
        <p xml:id="i-4eXMkmrNuEXhoK1nyj6tLu">
          Avser ministern att vidta några åtgärder för att stärka forskningsmiljöerna
          i Sverige?
        </p>
      </div>
    </body>
  </text>
</TEI>
