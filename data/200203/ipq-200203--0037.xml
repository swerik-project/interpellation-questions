<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0037">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0037</head>
        <author who="i-62beZab5asYtPmcYVDdXC5">Nils-Erik Söderqvist</author>
        <recipient who="i-UPW2cbGnTUbMZaKTrot5Bh">Morgan Johansson</recipient>
        <topic>Europaparlamentets och rådets förslag till förordning om säljfrämjande åtgärder </topic>
        <docDate when="2002-11-14">den 14 november</docDate>
        <status when="2002-12-03" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GQ1037</external_id>
        <debate>
          <turn when="2002-12-03 21:37:07" duration="262">Ann-Christin Nykvist (S)</turn>
          <turn when="2002-12-03 21:41:25" duration="187">Nils-Erik Söderqvist (S)</turn>
          <turn when="2002-12-03 21:44:28" duration="215">Ann-Christin Nykvist (S)</turn>
          <turn when="2002-12-03 21:47:59" duration="195">Nils-Erik Söderqvist (S)</turn>
          <turn when="2002-12-03 21:51:10" duration="130">Ann-Christin Nykvist (S)</turn>
          <turn when="2002-12-03 21:53:16" duration="163">Nils-Erik Söderqvist (S)</turn>
          <turn when="2002-12-03 21:55:53" duration="104">Ann-Christin Nykvist (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:37 av Nils-Erik Söderqvist (s) till statsrådet
          Morgan Johansson om Europaparlamentets och rådets förslag till
          förordning om säljfrämjande åtgärder
        </IPQ_title>
      </div>
      <div type="IPQuestionBody">
        <p xml:id="i-QSyGkLeMw8sBzuwWfgakfa">
          Sverige har en nationell skyddslagstiftning mot marknadsföring
          och andra åtgärder som främjar ökad försäljning och konsumtion
          av alkoholdrycker. I lagstiftningen och i motiven till denna framhålls
          barn och ungdom som särskilt skyddsvärda grupper.
        </p>
        <p xml:id="i-SJBgex3kMgvveSXvfDKSFp">
          I ett förslag till fördrag om säljfrämjande åtgärder som EU-kommissionen
          lagt fram (KOM(2001) 546 @ C5-0475/2001 @ 2001/0227(COD)) och
          som behandlades av EU-parlamentet tidigare denna höst finns bestämmelser
          som @ om de blir verklighet @ inte endast kommer att inskränka
          utan också motverka möjligheterna för EU-länder att föra en restriktiv
          och folkhälsoinriktad alkoholpolitik.
        </p>
        <p xml:id="i-LDMeMAbA8kveFNhEtWUicd">
          Förslaget uppfyller inte de kriterier för skydd av folkhälsan
          som med stöd av artikel 152 i EG-fördraget kan och bör ställas.
          Artikel 152 i EG-fördraget anger att "en hög hälsoskyddsnivå för
          människor skall säkerställas vid utformning och genomförande av
          all gemenskapspolitik och alla gemenskapsåtgärder". Vid beslut
          om ett nytt fördrag bör enligt sitt innehåll denna artikel ha
          sin givna tillämpning, men någon djupare analys eller avstämning
          mot artikelns innehåll finns inte i förslaget.
        </p>
        <p xml:id="i-5aGQNQ6LfdDStNScrLtfQk">
          I förslagets artikel 5 har ett visst skydd för barn och ungdomar
          skrivits in, men det är långt ifrån tillräckligt i beaktande av
          förslagets övriga bestämmelser. Som exempel kan nämnas att enligt
          definitionerna i artikel 2 omfattar inte ett "enkelt förmånserbjudande"
          rabatter som prisnedsättning, erbjudande att köpa en ytterligare
          mängd av en vara utan merkostnad för köparen eller förmånscheckar
          som berättigar till nedsatt pris vid senare köp. Det kommer därmed
          att bli fullt tillåtet att i säljfrämjande syfte till exempel
          erbjuda allmänheten inklusive ungdomar att köpa tre flaskor alkohol
          till priset av två. Detta exempel får representera alla tänkbara
          metoder som kan komma att användas för att främja ökad försäljning
          av alkohol till barn, ungdomar och vuxna. I detta perspektiv framstår
          artikel 5 som ett välmenande men tämligen verkningslöst inslag.
        </p>
        <p xml:id="i-TUgUkLJa2c2NgoRPcktBSf">
          Alkohol kan inte betraktas som vilken vara som helst. Ingen annan
          produkt som säljs lagligt medför mer skador på europeiska ungdomars
          liv och hälsa. WHO har rapporterat att mer än 55 000 europeiska
          unga män per år i åldern 15@29 år, går en för tidig död till mötes
          som följd av alkoholrelaterade olyckor och skador. En rad internationella
          rekommendationer och överenskommelser uppmanar nationerna till
          en mer restriktiv alkoholpolitik. Det är därför oacceptabelt om
          möjligheterna till nationella åtgärder inskränks på det ingripande
          sätt som förslaget innebär.
        </p>
        <p xml:id="i-NhqZEdUeSehm43GCPyC4gj">
          Om fördraget får det innehåll som är föreslaget, är det uppenbart
          att det kan förhindra politiska åtgärder som syftar till att minska
          de alkoholrelaterade hälso- och sociala problemen i de europeiska
          länderna. Motiven för förslaget är att främja ökad försäljning
          av produkter av olika slag. Åtgärder som syftar till att stimulera
          ökad försäljning och konsumtion av alkohol kan emellertid inte
          vara förenliga med artikel 152 eller EU:s folkhälsoambitioner
          i övrigt. Alkohol bör därför, på samma sätt som parlamentet föreslagit
          (ändringsförslag 13 efter parlamentets behandling) beträffande
          läkemedel, kunna undantas från fördragets tillämpning när nationella
          begränsningar förekommer.
        </p>
        <p xml:id="i-KFCb4VfETAXgFKQGt8ZMTQ">
          Med anledning av ovanstående vill jag fråga statsrådet vilka
          åtgärder den svenska regeringen avser att vidta med anledning
          av rubricerade förslag vad avser säljfrämjande åtgärder på alkoholområdet.
        </p>
      </div>
    </body>
  </text>
</TEI>
