<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0045">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0045</head>
        <author who="i-HsmyrkjqQGCAargTNWaeXi">Siw Wittgren-Ahl</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>hälsoriskerna med piercing och tatuering</topic>
        <docDate when="2002-11-20">den 20 november</docDate>
        <status when="2002-12-06" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GQ1045</external_id>
        <debate>
          <turn when="2002-12-06 12:51:40" duration="198">Morgan Johansson (S)</turn>
          <turn when="2002-12-06 12:54:54" duration="225">Siw Wittgren-Ahl (S)</turn>
          <turn when="2002-12-06 12:58:35" duration="182">Morgan Johansson (S)</turn>
          <turn when="2002-12-06 13:01:33" duration="101">Siw Wittgren-Ahl (S)</turn>
          <turn when="2002-12-06 13:03:10" duration="87">Morgan Johansson (S)</turn>
          <turn when="2002-12-06 13:04:33" duration="70">Siw Wittgren-Ahl (S)</turn>
          <turn when="2002-12-06 13:05:40" duration="94">Morgan Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:45 av Siw Wittgren-Ahl (s) till socialminister
          Lars Engqvist om hälsoriskerna med piercing och tatuering
        </IPQ_title>
      </div>
      <div type="IPQuestionBody">
        <p xml:id="i-BnDN4GkJoRET1V5vYNuw34">
          Piercing och tatuering har under de senaste åren blivit allt
          vanligare, främst bland ungdomar. I dag är det till exempel trendigt
          bland unga att tatuera sig i ryggslutet. Läkare varnar nu för
          att tatueringen kan vara farlig när kvinnorna ska föda barn. Vid
          en ryggmärgsbedövning, som är vanligt vid förlossning, finns det
          risk att tatueringsfärgen kan orsaka en allergisk reaktion som
          leder till inflammation, ryggsmärtor och i extrema fall förlamning.
          Då sådan kroppssmyckning som tatuering gäller för resten av livet
          bör mycket unga personer inte tillåtas tatuera sig utan vårdnadshavarens
          godkännande.
        </p>
        <p xml:id="i-CvoE8gRxc5QrCELvUiRCj2">
          En annan trend som ökar kraftigt är piercing i alla tänkbara
          kroppsdelar @ även i tungan. Vid själva ingreppet är risken att
          infekteras som störst. Vi har kunnat läsa flera artiklar som beskriver
          öron som deformerats kraftigt, hur tungor ruttnat bort och om
          tänder som skadats. Vid en eventuell operation är det viktigt
          att berätta att man är piercad, då de operationsinstrument man
          använder sig utav får all metall i kroppen att "brinna". Vad gäller
          piercing som kroppssmyckning är det ett ingrepp med hög risk för
          allergiska reaktioner och infektioner varför inte heller håltagning
          på minderåriga bör tillåtas utan vårdnadshavarens godkännande.
        </p>
        <p xml:id="i-Fw63jc3Jeqx4VmJt24qdFK">
          Den senaste trenden inom kroppssmyckning är så kallad bodymodification.
          Med hjälp av skalpell skärs ett snitt i huden där plast eller
          metallföremål placeras. Efter det att huden sytts samman framträder
          smycket som kontur i huden. Ett annat mode på frammarsch är att
          repa huden och låta ärrbildningen bilda mönster.
        </p>
        <p xml:id="i-5uKKLenX16MqphSrN3WTue">
          Branschorganisationen Sveriges professionella tatuerare, SPT,
          förordar en åldersgräns på 18 år för den som vill tatueras. Alla
          tatuerare är dock inte med i SPT och bland dem som är det efterlevs
          inte alltid åldersgränsen.
        </p>
        <p xml:id="i-Xj3w14daTJ8F4RtUfSzKYb">
          I Socialstyrelsens allmänna råd 1995:3 anges att piercing eller
          tatuering av minderåriga inte bör ske utan föräldrars medgivande.
          Det finns dock ingen lagstadgad skyldighet att följa rådet.
        </p>
        <p xml:id="i-MAAdt3te2VCxiCVv7X2QPb">
          Den tillsyn som finns föreskriven vad gäller tatuering och piercingverksamhet
          är att Socialstyrelsen har tillsynsansvaret vad gäller utrustning
          bland annat för smittspridning och hygien i samband med behandling.
          Miljö- och hälsoskyddsnämnden har tillsyn över lokalerna och övriga
          hygienfrågor.
        </p>
        <p xml:id="i-AEdHtrDbgwvjjDN9D114aL">
          Det finns i övrigt inga lagstadgade regler om utbildning eller
          krav på särskild kompetens eller lämplighet för att utföra tatuering,
          bodymodication eller piercing. Oseriösa piercare och tatuerare
          åker snålskjuts på trenden. Utrustning kan köpas mycket enkelt
          på postorder vilket också sker i stor utsträckning. SPT räknar
          med att det finns ett stort antal "hemmatatuerare" i landet, inte
          minst i Stockholm.
        </p>
        <p xml:id="i-EWkXSMs1QP8CihNdRFmcou">
          Enligt vår mening bör det inte minst av hälsoskäl vara otillåtet
          att utföra kroppshåltagning, så kallad piercing, bodymodification
          eller tatuering på minderårig utan att godkännande lämnats av
          dennes vårdnadshavare.
        </p>
        <p xml:id="i-BibsJBzhYhNMaUEC5JSgkL">
          Med bakgrund av detta vill jag fråga ministern:
        </p>
        <p xml:id="i-bKv4teakYmEFtcMciYQjX">
          Avser ministern att vidta några åtgärder i syfte att skärpa kraven
          för att få utföra piercing och tatuering på minderåriga?
        </p>
      </div>
    </body>
  </text>
</TEI>
