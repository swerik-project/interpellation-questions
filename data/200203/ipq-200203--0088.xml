<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0088">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0088</head>
        <author who="i-R9MuNkxgtjYredKHhh6ujV">Per Bill</author>
        <recipient who="i-3kVCtR7mCK6mW2F6oaBMR5">Göran Persson</recipient>
        <topic>riksdagens kontrollmakt</topic>
        <docDate when="2002-12-09">den 9 december</docDate>
        <status when="unknown" byWhom="Pär Nuder" byWhomId="i-HNvivTxAPySuVXe8X3z3LJ" status="answered">besvarad</status>
        <external_id source="rdwebb">GQ1088</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:88 av Per Bill (m) till statsminister
          Göran Persson om riksdagens kontrollmakt
        </IPQ_title>
      </div>
      <div type="IPQuestionBody">
        <p xml:id="i-ScuaZGMwhMKGAsYBpodEaL">
          "All offentlig makt i Sverige utgår från folket. Den svenska
          folkstyrelsen bygger på fri åsiktsbildning och på allmän och lika
          rösträtt. Den förverkligas genom ett representativt och parlamentariskt
          statsskick och genom kommunal självstyrelse. Den offentliga makten
          utövas under lagarna" (regeringsformen 1 kap. 1 §).
        </p>
        <p xml:id="i-BidjCvswxHb6ftzmj4V2WB">
          Sverige är en representativ demokrati där väljarna vart fjärde
          år utser företrädare som får deras förtroende att besluta i frågor
          som gäller det svenska riket. Väljarna väljer ledamöter till kommun-
          och landstingsfullmäktige där de bor och de väljer ledamöter till
          riksdagen som är det gemensamma beslutande organet för hela vårt
          land.
        </p>
        <p xml:id="i-WhbkpsJKgv68uJeWxBhtam">
          Riksdagens roll i det svenska samhället innefattar bland annat
          att stifta lagar, besluta om skatter och bestämma statens budget.
          Till riksdagens uppgifter hör också att granska regeringen och
          de statliga myndigheterna.
        </p>
        <p xml:id="i-VEEWXe3t4vvmuBB32MQZQx">
          Denna riksdagens kontrollmakt är en av riksdagens viktigaste
          funktioner. Till sitt förfogande har riksdagen flera instrument.
        </p>
        <p xml:id="i-FYLjovtsujBF6cnh9LwEsS">
          Interpellationer är den enskilde riksdagsledamotens starkaste
          instrument eftersom ledamoten väljer ämne, frågor och dessutom
          har relativt gott om tid att debattera ärendet i riksdagens kammare.
        </p>
        <p xml:id="i-2rgWa2WAJVVz2M7pA2QbXd">
          Muntliga frågestunden är ett annat kontrollinstrument där riksdagsledamoten
          styr genom att ställa frågan till utvalt statsråd. Statsrådet
          inställer sig och riksdagen via sina riksdagsledamöter utövar
          sin kontrollmakt via frågor och debatt. Begränsningen är dock
          att frågan maximalt får ta en minut i anspråk vilket gör att många
          viktiga kontrollärenden är för komplicerade för att ta upp. Under
          den begränsade tiden som finns till församlingens förfogande @
          en timme @ hinner långt från alla som vill ställa frågor.
        </p>
        <p xml:id="i-A2a2ULZos9VxWTqyyi9kuL">
          Riksdagens makt som granskare av regeringen håller på att undermineras.
          Maktdelningen fungerar allt sämre. Ett oroande tecken är att statsministern
          numera inte besvarar de interpellationer som de folkvalda, riksdagsledamöterna,
          ställer till honom.
        </p>
        <p xml:id="i-GNazsnmihqchoPJQJvWXTv">
          Fortsätter detta försvinner i praktiken den rätt @ och skyldighet
          @ att ställa regeringen och dess främste företrädare till svars
          som riksdagsledamoten har.
        </p>
        <p xml:id="i-MN3MkTcsNCPksuCREWgc7z">
          Under den senaste mandatperioden har statsministern inte besvarat
          en enda interpellation från någon riksdagsledamot.
        </p>
        <p xml:id="i-A9QYyPBAbrv9LngAQqujxf">
          Göran Persson har som statsminister och regeringschef ett ansvar.
          Han ska @ enligt regeringens egen hemsida @ leda och samordna
          regeringens arbete och ha det övergripande ansvaret för regeringens
          politik.
        </p>
        <p xml:id="i-QM5oLAboyGstZs4NnAJqo8">
          När det gäller dessa frågor som ytterst rör regeringen och arbetet
          inom Statsrådsberedningen, borde det vara en självklarhet för
          statsministern att infinna sig att stå till svars inför riksdagen.
        </p>
        <p xml:id="i-ByQcN33RUdmDAzMkPFzgcU">
          Självfallet borde landets statsminister komma till riksdagen
          även när det gäller att besvara interpellationer som rör andra
          områden. Grundläggande ideologiska värden och övergripande frågor
          av större vikt borde statsministern avsätta tid för.
        </p>
        <p xml:id="i-NAc4fPY2ZMsdHpvLRK33hs">
          Riksdagens utredningstjänst, RUT, har på mitt uppdrag sammanställt
          information om hur ofta statsministern svarat på riksdagsledamöternas
          interpellationer under den förra mandatperioden och innevarande
          mandatperiod.
        </p>
        <p xml:id="i-FwAxS3eURo5ZeGRBkrXyo3">
          Antal interpellationer till respektive besvarade av statsministern
          från och med riksmötet 1998/99
        </p>
        <p xml:id="i-4P4Qg8MdeyRwdrVfUHhoMB">
          Antal interpellationer ställda till statsminister Göran Persson:
        </p>
        <p xml:id="i-HiRGK1DW4WYWpASmFRRJk6">
          1998/99 10
        </p>
        <p xml:id="i-Xj6dzMASykpfxXShxesZSY">
          1999/2000 14
        </p>
        <p xml:id="i-CggN11DK11cxvQZXu7Wy6Z">
          2000/01 14
        </p>
        <p xml:id="i-Dd2hBv8Hc6EyuxWpZfqRK3">
          2001/02 23
        </p>
        <p xml:id="i-7MzL1UW8BPziaPmVUbDA2r">
          2002/03 3
        </p>
        <p xml:id="i-ABGNn7CtrS5VNgUdfRnayo">
          Antal interpellationer besvarade av statsminister Göran Persson*:
        </p>
        <p xml:id="i-2n9NRc2mVJ1p37oSzksDtu">
          1998/99 0
        </p>
        <p xml:id="i-1qxkDZWXW1ib3HumQraWh">
          1999/2000 0
        </p>
        <p xml:id="i-AbVkycSZ9LoxN7tVVxNbkH">
          2000/01 0
        </p>
        <p xml:id="i-PfJsqUNMJPeE8Ehp2by5Bx">
          2001/02 0
        </p>
        <p xml:id="i-TqepkzaVCaoRyzLXmz6ydk">
          2002/03 0
        </p>
        <p xml:id="i-HnwkSk7EDnnDcCjLdTqrjk">
          *Sökning utfördes den 26 november 2002. Ingen av de tre interpellationerna
          från innevarande riksmöte planeras att besvaras av statsministern.
        </p>
        <p xml:id="i-P4D8e1kT4z1eSa9fZ7tDcX">
          Man skulle kunna tro att detta var en lång praxis att inte låta
          sig ställas till svars inför riksdagsledamöter, men det visar
          sig att så inte är fallet. Det är bara under den tid som Göran
          Persson varit statsminister som interpellationer försummats på
          detta vis. Detta skiljer statsminister Persson från sina föregångare
          som flera gånger besvarade interpellationer i riksdagens kammare.
        </p>
        <p xml:id="i-DTEpR95C9owwZ5nkPp6xR9">
          Antal interpellationer till respektive besvarade av statsminister
          Ingvar Carlsson 1994/95@1995/96
        </p>
        <p xml:id="i-Wu3jTy7CSE673u8mf9jqD7">
          Antal interpellationer ställda till statsminister Ingvar Carlsson:
        </p>
        <p xml:id="i-cw1S2GFV58YCXpTYtbGp5">
          1994/95 12
        </p>
        <p xml:id="i-FESkGq18Uiq1abaou8VxTf">
          1995/96 4
        </p>
        <p xml:id="i-aBhYvzELT5b4He3Fbjjqp">
          Antal interpellationer besvarade av statsminister Ingvar Carlsson:
        </p>
        <p xml:id="i-EHgyw4cXHcs9GKzcnzyAX3">
          1994/95 3
        </p>
        <p xml:id="i-2tcWQ31cT7CCRY29M9ZQ5q">
          1995/96 0
        </p>
        <p xml:id="i-WF65vfbwU5jSvcbfjfQ3KH">
          Antal interpellationer till respektive besvarade av statsminister
          Carl Bildt 1991/92@1993/94
        </p>
        <p xml:id="i-SpnuUvM3uh2ZXTQ9vDf7Uh">
          Antal interpellationer ställda till statsminister Carl Bildt:
        </p>
        <p xml:id="i-AsgDVr63fTufeDuGooXipQ">
          1991/92 6
        </p>
        <p xml:id="i-TB3hfewV8yeCRXakxGaM5P">
          1992/93 6
        </p>
        <p xml:id="i-53KGzxEkNBwYNE6MMyqevL">
          1993/94 16
        </p>
        <p xml:id="i-2zgby3MMfkUnWrsrLRoUtz">
          Antal interpellationer besvarade av statsminister Carl Bildt:
        </p>
        <p xml:id="i-6hr16KmYxxt9VEb9XJiAA8">
          1991/92 4
        </p>
        <p xml:id="i-Jfa3do1Xns8kawgkL5KECm">
          1992/93 3
        </p>
        <p xml:id="i-BBCjy6mQrEiDp5TJPJmHht">
          1993/94 5
        </p>
        <p xml:id="i-RiGnVMVtYsMpwMtE1Jh5bF">
          Med anledning av den nya praxis som nuvarande statsministern
          har skapat vill jag ställa följande frågor:
        </p>
        <p xml:id="i-LLnuzMaq42Vc9J1uXr6XgC">
          1. Varför svarar inte statsministern på interpellationer från
          riksdagens ledamöter?
        </p>
        <p xml:id="i-YbUE1kSfrPWgYf1M3xHaPr">
          2. Vilken sorts interpellationer avser statsministern att svara
          på och följaktligen inte delegera till annat statsråd?
        </p>
      </div>
    </body>
  </text>
</TEI>
