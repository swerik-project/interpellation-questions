<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0361">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0361</head>
        <author who="i-U6F8gqiuV2DEZN1aMhyDnJ">Christer Nylander</author>
        <recipient who="i-LdbVtbdPx3MQxR6GEgCqax">Berit Andnor</recipient>
        <topic>integrationen i Öresundsregionen</topic>
        <docDate when="2003-05-09">den 9 maj</docDate>
        <status when="2003-05-20" byWhom="Berit Andnor" byWhomId="i-LdbVtbdPx3MQxR6GEgCqax" status="answered">besvarad</status>
        <external_id source="rdwebb">GQ10361</external_id>
        <debate>
          <turn when="2003-05-20 20:14:34" duration="157">Berit Andnor (S)</turn>
          <turn when="2003-05-20 20:17:07" duration="262">Christer Nylander (Fp)</turn>
          <turn when="2003-05-20 20:21:25" duration="156">Lars-Ivar Ericson (C)</turn>
          <turn when="2003-05-20 20:23:55" duration="166">Kenneth Lantz (Kd)</turn>
          <turn when="2003-05-20 20:26:33" duration="241">Berit Andnor (S)</turn>
          <turn when="2003-05-20 20:30:30" duration="221">Christer Nylander (Fp)</turn>
          <turn when="2003-05-20 20:33:59" duration="97">Lars-Ivar Ericson (C)</turn>
          <turn when="2003-05-20 20:35:32" duration="75">Kenneth Lantz (Kd)</turn>
          <turn when="2003-05-20 20:36:42" duration="191">Berit Andnor (S)</turn>
          <turn when="2003-05-20 20:39:43" duration="120">Christer Nylander (Fp)</turn>
          <turn when="2003-05-20 20:41:34" duration="123">Berit Andnor (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:361 av Christer Nylander (fp) till statsrådet
          Berit Andnor om integrationen i Öresundsregionen
        </IPQ_title>
      </div>
      <div type="IPQuestionBody">
        <p xml:id="i-AnEK9XiDDLGEY8Z52fx7wK">
          I en interpellationsdebatt angående integrationen i Öresundsregionen
          i kammaren den 28 januari 2003 konstaterade statsrådet Berit Andnor
          att "varje land måste ta ett större ansvar för att genomdriva
          förändringar". Statsrådet lovade också att under året som ordförande
          i det nordiska regeringssamarbetet "lägga särskild vikt vid gränshinderproblematiken."
        </p>
        <p xml:id="i-KvNf1Em7KH1ceeuR2aL1vv">
          I ett pressmeddelande från statsrådet i februari hävdas att "arbetet
          med att riva gränshindren mellan de nordiska länderna har tagit
          fart" och man lovar att "det ska bli lättare att till exempel
          bo i Sverige och arbeta i Danmark utan att skatter och sociala
          avgifter lägger hinder i vägen".
        </p>
        <p xml:id="i-DW8oKUZTyrPEiKzWdpGaEs">
          Trots dessa löften har det hittills inte märkts någon större
          förändring i vardagen för människorna i Öresundsregionen.
        </p>
        <p xml:id="i-31qn7nALmT4J2VXErkCLJn">
          Nu har snart halva tiden gått för det svenska ordförandeskapet
          i det nordiska regeringssamarbetet. Det kan därför vara dags för
          en uppföljning och utvärdering för att se vilka framsteg som verkligen
          gjorts och vilka initiativ som måste tas de kommande månaderna
          för att den svenska ordförandeperioden ska kunna sammanfattas
          som lyckad.
        </p>
        <p xml:id="i-Q7kBBs4ysJEZhL5hANAFZ1">
          Sedan Öresundsbron blivit klar har man kunnat se tydliga integrationseffekter
          i regionen. I Öresundsinstitutets regionrapport visas till exempel
          att bruttoregionalprodukten växte med 3 % i fjol och 2,4 % i år,
          vilket är betydligt starkare än den genomsnittliga svenska tillväxttakten.
          Att Öresundsregionen utvecklas starkt ekonomiskt är en stor fördel
          för hela Sverige.
        </p>
        <p xml:id="i-LKTT5HAta5r9o84pZvphZc">
          Bakom tillväxten finns en lång rad positiva fakta som visar att
          integrationen så smått börjat ta fart. Fler människor pendlar
          och regionen som sådan har fått ökad attraktionskraft. Slutsatsen
          man kan dra är att ökad integration leder till ökad växtkraft
          i ekonomin.
        </p>
        <p xml:id="i-Aaz3XTvxfwFKtfqAVohfaJ">
          Trots de hittills konstaterade positiva erfarenheterna och den
          konstaterade integrationseffekten av Öresundsbron, kan man konstatera
          att potentialen är långt mycket större. Fortfarande är det så
          att en lång rad barriärer hindrar människor från att fritt forma
          sitt liv oberoende av nationsgränsen och fortfarande är det så
          att företagande, forskning och andra välståndsskapande krafter
          hämmas på grund av onödigt krångel som kan härledas till gränsproblematiken.
        </p>
        <p xml:id="i-9XskuRZqd6gSJD3SoG6Joq">
          Det ska konstateras att integrationen som hittills skett trots
          att de politiska besluten uteblivet och att integrationseffekterna
          skulle vara långt större om de nationella regeringarna förmått
          leverera något av alla de löften man hittills ställt ut.
        </p>
        <p xml:id="i-DQMQ4qEqLQwAZcCMMhK7U6">
          Skatteproblematiken, brotaxorna och skillnader i socialförsäkringar
          är tre viktiga områden av väldigt många, där olika regler på respektive
          sida av sundet försvårar för människor och företag att fullt ut
          dra nytta av de möjligheter som finns i ökad integration. Som
          ordförande i det nordiska regeringssamarbetet har statsrådet Andnor
          ett särskilt ansvar för att driva på arbetet med att riva barriärer
          i Öresundsregionen.
        </p>
        <p xml:id="i-VNemawhA2nXnWxQE3vTher">
          Med anledning av ovanstående vill jag ställa följande fråga till
          statsrådet Berit Andnor:
        </p>
        <p xml:id="i-JppZHLnAP1QCyewaGgrxYo">
          Vilka åtgärder avser statsrådet att vidta för att påskynda arbetet
          med att riva hinder för integration i Öresundsregionen?
        </p>
      </div>
    </body>
  </text>
</TEI>
