<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0276">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0276</head>
        <author who="i-BUYvEhrSc9gnHcd6iS4eDJ">Allan Widman</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>Citytunneln i Malmö</topic>
        <docDate when="2003-04-07">den 7 april</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GQ10276</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:276 av Allan Widman (fp) till statsrådet
          Ulrica Messing om Citytunneln i Malmö
        </IPQ_title>
      </div>
      <div type="IPQuestionBody">
        <p xml:id="i-SfQtpY49yHVNpqDbBX7zK4">
          Sedan ett drygt decennium har Malmö stad, Region Skåne och statsmakten
          samfällt insett behovet av och samverkat kring den så kallade
          Citytunneln i Malmö. Redan under första hälften av 1990-talet,
          när dåvarande regeringen prövade tillåtligheten av Öresundsbron,
          slogs det fast att en underjordisk järnvägsförbindelse genom Malmö
          krävdes för att hantera en ökad järnvägstrafik.
        </p>
        <p xml:id="i-VMRY6Zwft6fAT239X1V8jP">
          Regeringen beslutade redan då om ett tak för trafikvolymen på
          den så kallade Kontinentalbanan. Ett tak som, till följd av en
          expanderande gods- och passagerartrafik i dag, omöjliggör ytterligare
          belastning. Detta medför att godsvolymer, som kunde gått rälsburet,
          nu successivt överförs till miljömässigt sämre alternativ.
        </p>
        <p xml:id="i-EKP4Jc1Nca23CJGnMjKm1T">
          För passagerartrafiken över sundet gäller motsvarande kapacitetsbrister.
          Otillräckligt antal avgångar och stora trafikstörningar motverkar
          den integration som den fasta förbindelsen åsyftade. Den samlade
          dansk-svenska regionen får betala genom en sämre social och ekonomisk
          utveckling än som annars skulle blivit fallet.
        </p>
        <p xml:id="i-7jUrmzu7v4GLVHT6KBMVBF">
          Citytunnelprojektet har redan försenats av andra orsaker. Beskedet
          att staten, såsom part i projektavtalet, nu agerar så att ytterligare
          förseningar uppstår är djupt olyckligt. Förutom att ovannämnda
          negativa effekter förstärks får detta beslut skadeverkningar också
          på andra plan.
        </p>
        <p xml:id="i-SXNj3puHdhk9D6iiTLkTbE">
          Främst handlar det om att ett stort antal bostäder och serviceinvesteringar
          i Malmö stad försenas i motsvarande mån. Flera av de exploateringsavtal
          som kommunen ingått med enskilda byggherrar är nämligen villkorade
          av Citytunnelns tillkomst. I en stad där bostadsbristen redan
          är alarmerande är dessa konsekvenser djupt olyckliga. Byggandet
          av tusentals nya bostäder i västra Malmö kommer att skjutas upp.
        </p>
        <p xml:id="i-ErXyTzFG7HigRxeacXCmva">
          Samtidigt innebär den mellan regeringen och de så kallade stödpartierna
          träffade överenskommelsen att staten frångår det avtal som ingåtts
          med bland annat kommunen och regionen. Enligt detta skulle färdigställande
          skett redan 2008. Oaktat övriga förseningar medverkar regeringen
          nu till att både byggstart och färdigställande skjuts ytterligare
          på framtiden.
        </p>
        <p xml:id="i-91zavzV3jSfjFHobecVmDR">
          Under innevarande år kommer såväl Region Skåne som Malmö stad
          att ha inbetalt sin andel av kostnaderna för projektet: ca 1,8
          miljarder kronor. När staten, genom att inte fullgöra sin betalning
          om 275 miljoner kronor, ytterligare försenar projektet påförs
          de övriga parterna betydande ränteutgifter utan motsvarande nytta.
        </p>
        <p xml:id="i-TQzGxRqdF64mbAB5KkHF8U">
          Till följd av kommunens och regionens inbetalningar är emellertid
          behovet av likvida medel för en igångsättning av projektet redan
          säkrat. Enbart en uppskjutning av statens betalning för 2003,
          som regeringen synes ha överenskommit med Vänsterpartiet och Miljöpartiet
          om, behöver därför i sig inte innebära en försening av byggstarten.
          Den relativt begränsade besparing som detta innebär för statskassan
          föranleder dock misstankar om att det ej endast handlar om budgetförstärkning,
          utan också om att regeringen av stödpartierna tvingats politiskt
          omvärdera Citytunneln som infrastrukturinvestering.
        </p>
        <p xml:id="i-3uGUXP76QiUNEt5bt4SS2p">
          Mot bakgrund härav vill jag fråga statsrådet:
        </p>
        <p xml:id="i-WFLVLS2tBDjKLCzCiY4gGw">
          1. Står statsrådet alltjämt fast vid det avtal som regeringen
          ingått med Region Skåne och Malmö stad?
        </p>
        <p xml:id="i-MJq1DdcznsW4yXpPHiLoTR">
          2. Är statsrådet beredd att verka för att projektet, i enlighet
          med ingånget avtal, genomförs så fort ske kan?
        </p>
      </div>
    </body>
  </text>
</TEI>
