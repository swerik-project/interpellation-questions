<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0095">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0095</head>
        <author who="i-XxqQtZTdHUTphXEbUJ35Ss">Håkan Larsson</author>
        <recipient who="i-JchxQfU1zc3XVbvadFgBSn">Marita Ulvskog</recipient>
        <topic>Postens höjda priser på tidningsdistribution</topic>
        <docDate when="2002-12-12">den 12 december</docDate>
        <status when="unknown" byWhom="Marita Ulvskog" byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GQ1095</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:95 av Håkan Larsson (c) till kulturminister
          Marita Ulvskog om Postens höjda priser på tidningsdistribution
        </IPQ_title>
      </div>
      <div type="IPQuestionBody">
        <p xml:id="i-Nmee5ShtetiUhjLeeELUdE">
          Den 1 maj 2003 höjer Posten priserna med upp till 15 % för att
          distribuera tidningar. Samtidigt utlovar man att prishöjningen
          kommer att följas av flera de närmaste åren.
        </p>
        <p xml:id="i-2NvwUArdqMndVBGhr4eoMt">
          För de dagstidningar som helt eller delvis är hänvisade till
          Posten som distributör är de kraftigt höjda distributionskostnaderna
          ett tungt slag. Annonskonjunkturen är dålig och lönsamheten i
          många tidningsföretag redan hårt pressad. Allra hårdast drabbas
          fådagarstidningar, vars hela upplaga distribueras via Posten,
          men även många dagstidningar kommer att kraftigt tyngas av de
          ökade distributionskostnaderna.
        </p>
        <p xml:id="i-T9PZkt4DnbJsdgTEdfZgJ3">
          Situationen blir inte bättre av att det i Postens prissättning
          finns en geografisk nyckel som gör att priserna per exemplar ökar
          i förhållande till hur långt från tryckorten respektive inlämningsorten
          som distributionen sker. Konsekvensen blir att tidningsföretagen
          i första skedet tvingas ifrågasätta distributionen i glesbygd.
        </p>
        <p xml:id="i-4R4o928iM8Bm1KNGnVqYvw">
          En åtgärd som diskuteras är att sluta distribuera tidningar på
          lördagar i glest befolkade områden. (Förhoppningsvis kan det stöd
          till lördagsutdelning som är på gång medverka till att denna konsekvens
          kan undvikas.) En annan åtgärd som också kan bli aktuell är en
          differentierad prissättning, som innebär att abonnemangspriset
          blir högre i glesbygd än i tätort. Det kan i sin tur leda till
          att många avstår från att prenumerera över huvud taget.
        </p>
        <p xml:id="i-2uk5WQwXEeUQHmMKz54vBX">
          Möjligheterna för tidningsföretagen att i övrigt kunna kompensera
          sig för de höjda distributionskostnaderna är begränsade. Risken
          är uppenbar att många människor, särskilt i glesbygd, inte längre
          kommer att få sin tidning distribuerad som i dag eller att kostnaderna
          blir så höga att de avstår från att prenumerera. De höjda distributionskostnaderna
          riskerar till och med att leda till så stora lönsamhetsproblem
          i en del tidningsföretag så att nedläggningar blir oundvikliga.
        </p>
        <p xml:id="i-8Y23BDFgDHP2mJ7vK6p1Qx">
          Visst är det ett samhällsintresse att Postens verksamhet ska
          vara lönsam, men mångfald på medieområdet är ett minst lika viktigt
          samhällsintresse. Därför finns det starka skäl för regering och
          riksdag att agera för att undvika en kraftigt försämrad tidningsdistribution
          i stora delar av landet eller till och med en ny våg av tidningsnedläggningar.
        </p>
        <p xml:id="i-WQ7BpSGsJaKULeHf3x7aDX">
          Med anledning av detta vill jag fråga statsrådet:
        </p>
        <p xml:id="i-NRjRQqLwosxq6RNohsuipj">
          Vilka åtgärder ämnar kulturministern vidta för att förhindra
          att människor i glesbygd kan få en försämrad tidningsdistribution,
          tvingas betala ett högre pris för sin tidning än andra eller att
          tidningsföretag slås ut på grund av kraftigt höjda distributionskostnader?
        </p>
      </div>
    </body>
  </text>
</TEI>
