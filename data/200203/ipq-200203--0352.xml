<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0352">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0352</head>
        <author who="i-D6V9ti7ETxin1WbJjDaShE">Nina Lundström</author>
        <recipient who="i-6qjD2tsSCtsrmXQjy7mtCJ">Lars-Erik Lövdén</recipient>
        <topic>bostadsbyggandet</topic>
        <docDate when="2003-05-09">den 9 maj</docDate>
        <status when="2003-06-02" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GQ10352</external_id>
        <debate>
          <turn when="2003-06-02 10:37:55" duration="270">Lars-Erik Lövdén (S)</turn>
          <turn when="2003-06-02 10:42:22" duration="183">Nina Lundström (Fp)</turn>
          <turn when="2003-06-02 10:45:21" duration="244">Lars-Erik Lövdén (S)</turn>
          <turn when="2003-06-02 10:49:22" duration="290">Marietta de Pourbaix-Lun (M)</turn>
          <turn when="2003-06-02 10:54:09" duration="232">Nina Lundström (Fp)</turn>
          <turn when="2003-06-02 10:57:57" duration="231">Lars-Erik Lövdén (S)</turn>
          <turn when="2003-06-02 11:01:44" duration="136">Marietta de Pourbaix-Lun (M)</turn>
          <turn when="2003-06-02 11:03:57" duration="125">Nina Lundström (Fp)</turn>
          <turn when="2003-06-02 11:05:58" duration="168">Lars-Erik Lövdén (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:352 av Nina Lundström (fp) till statsrådet
          Lars-Erik Lövdén om bostadsbyggandet
        </IPQ_title>
      </div>
      <div type="IPQuestionBody">
        <p xml:id="i-4hiGK8gmBx3weLQxzmD1cC">
          Boverket har lämnat en ny prognos för bostadsbyggandet och konstaterar
          att ingen ökning finns i sikte detta år heller. 20 000 bostäder
          påbörjas i år. Det innebär att bostadsbyggandet blir oförändrat
          för tredje året i rad. Nästa år kan byggandet kanske öka med drygt
          12 % till 22 500 bostäder. Framför allt flerbostadshus. Men detta
          är en minskning med 1 500 bostäder jämfört med prognosen från
          januari. Regeringens mål om att 120 000 nya lägenheter fram till
          och med år 2006 tycks allt mer orealistisk.
        </p>
        <p xml:id="i-LqT3gXmsM6NYzgvnpmNC9n">
          Boverkets prognos för i år stöds bland annat av de bedömningar
          som kommunerna gjort i Boverkets bostadsmarknadsenkät och av utvecklingen
          av byggloven. En stor del av nedgången ligger i Stockholm.
        </p>
        <p xml:id="i-61TxkxxfSXEmsRqhQR99Cp">
          Ett skäl till det låga byggandet är osäkerheterna kring den av
          regeringen föreslagna investeringsstimulansen för byggande av
          mindre hyresrätter och studentbostäder. Boverket påtalar att det
          är viktigast att ribban inte sätts för lågt när det gäller vilka
          hyresnivåer som accepteras för att få investeringsbidrag eller
          investeringsstimulans. Om tolkningen blir allt för strikt tror
          Boverket att byggandet av flerbostadshus i stället kommer att
          falla nästa år.
        </p>
        <p xml:id="i-3mukDxjJ4mnze8p9WU7Bce">
          En närmare studie av Bostadsmarknadsenkäten i Stockholm län,
          där bostadsbristen är akut och bostadsbyggandet faller, visar
          att det även finns en brist på större bostäder. Trångboddheten
          bland barnfamiljer är ett faktum och brist finns på både 3-4 rums
          lägenheter samt bostäder med fler än 5 rum. Byggandet av fler
          större bostäder skulle därmed kunna frigöra mindre bostäder för
          andra målgrupper.
        </p>
        <p xml:id="i-J5Um52RcKN39kTNXPpiVyD">
          Från Folkpartiet liberalernas sida har vi upprepade gånger lagt
          förslag om andra åtgärder för att öka byggandet. Se över hyressättningen,
          införa ägarlägenheter, öka konkurrensen på byggmarknaden, införa
          tredimensionell fastighetsbildning, sänka fastighetsskatten med
          mera.
        </p>
        <p xml:id="i-KjoJaZMVuStQG3AZs2DwoH">
          Vi har kritiserat det nya investeringsbidraget därför att det
          snedvrider marknaden. Ett flertal aktörer på bostadsmarknaden
          har påvisat en rad orimligheter med det nya investeringsbidraget.
          De investeringsbidrag som funnits har varit kringgärdade med omfattande
          regelverk. Så även det nya som är kopplat till en rad olika faktorer
          för att bidrag ska medges; tillväxtort, hyrestak, kvadratmeterbegränsning
          (små hyresrätter), förbud mot direktverkande el, byggande för
          hållbar utveckling med mera.
        </p>
        <p xml:id="i-BeiwkQBf8RjvcR1VbMSnE2">
          Men Folkpartiet tycks inte vara ensamma om att vara skeptiska
          till investeringsbidragen.
        </p>
        <p xml:id="i-HAMTzkWgQwjaJDTfnAXDso">
          Statsminister Göran Persson uttalade följande i Riksdagen den
          20 februari 2003:
        </p>
        <p xml:id="i-LvMLCkindRikYKnTmkvKvn">
          " Det byggdes många bostäder, men det uppfanns också en ohygglig
          mängd subventioner och andra typer av stödsystem, som snedvred
          bostadsmarknaderna på ett sätt som inte var särskilt hälsosamt.
          Så blir det i regel när man skapar en politisk apparat för en
          viss sektor. Vi har sett det när det gäller jordbruket, och vi
          har sett det när det gäller bostäder. Dit vill vi inte komma tillbaka.
          Jag kan göra en mycket enkel reflexion, herr talman. När vi började
          frågestunden talade vi om räntorna. När räntorna uppgick till
          15 % behövde vi en subvention för att komma ned till 3 %. När
          man nu kan låna till 3-4 % ränta är finansieringsproblemet löst.
          Nu handlar det om konkurrens i byggsektorn, och det är snarast
          där som vi ska sätta in stöten, inte med ytterligare regleringar
          och bidrag. "
        </p>
        <p xml:id="i-Tn8VWrNrzyaewDo8JNcoX6">
          Bostadspolitikens ständiga regeländringar leder till att få vågar
          bygga hyresrätter. Det krävs att politiken läggs om från kortsiktiga
          investeringsbidrag till grundläggande förändringar som gör det
          mer lönsamt att bygga och äga alla typer bostadsfastigheter.
        </p>
        <p xml:id="i-CYjBrajhdPa4iVbWXrNKng">
          Med anledning av ovanstående vill jag fråga kommun- och bostadsminister
          Lars Erik Lövdén följande:
        </p>
        <p xml:id="i-Jsy33nf8sEe7zzYjVuJ6eE">
          1. Vilka åtgärder avser kommun- och bostadsministern att vidta
          med anledning av Boverkets nya dystra prognos?
        </p>
        <p xml:id="i-553g3GdGG82YZgiPtDzAtn">
          2. När kommer kommun- och bostadsministern presentera andra förslag
          för riksdagen i syfte att få igång bostadsbyggandet ?
        </p>
        <p xml:id="i-AZMD7vU1YDBhhYD7PaTZn1">
          3. Vilka åtgärder tänker kommun- och bostadsministern vidta för
          att specifikt lösa problemen med bristen på större bostäder?
        </p>
      </div>
    </body>
  </text>
</TEI>
