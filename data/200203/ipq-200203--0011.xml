<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0011">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0011</head>
        <author who="i-XcAqMe3ntVBboWUxqACfz">Gunnar Andrén</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>fastighetstaxeringens beskattning av energibesparande åtgärder</topic>
        <docDate when="2002-10-10">den 10 oktober</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GQ1011</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:11 av Gunnar Andrén (fp) till finansminister
          Bosse Ringholm om fastighetstaxeringens beskattning av energibesparande
          åtgärder
        </IPQ_title>
      </div>
      <div type="IPQuestionBody">
        <p xml:id="i-5ZokbVxWgfV57Y4xhtBbVx">
          Omkring den 1 oktober fick 2,2 miljoner svenskar deklarationsblanketter
          från Riksskatteverket inför 2003 års allmänna fastighetstaxering.
          Senast den 1 november 2002 @ det vill säga tiden mellan utsändande
          av underlag till inlämnandet är nära nog exakt 30 dagar @ ska
          deklarationerna vara skattemyndigheten till handa.
        </p>
        <p xml:id="i-7HmPAreW4qoZnEtPFA7F6o">
          Av deklarationsanvisningarna framgår under punkten Energihushållning
          att den fastighetsägare som utrustat sin bostad med fönster med
          isolerglas för detta åsätts tre standardpoäng, om vederbörande
          nöjer sig med vanliga två- eller treglasfönster utan isolerglas
          får vederbörande två standardpoäng, finns bara enkelglas blir
          det noll standardpoäng.
        </p>
        <p xml:id="i-23jG14VB7kkaxb7jGz1ezS">
          Innebörden av detta är att den fastighetsägare som vidtar energibesparande
          åtgärder får högre taxeringsvärde och högre fastighetsskatt.
        </p>
        <p xml:id="i-UVryeraiq33jK1Mttoxh95">
          På motsvarande sätt gäller att om uppvärmningen huvudsakligen
          sker genom ett värmepumpssystem, även sådant som är kombinerat
          med annan värmekälla, får vederbörande tre standardpoäng, används
          annat konventionellt uppvärmningssystem @ exempelvis oljeeldning
          @ blir det två standardpoäng. Om uppvärmningssystem saknas, vilket
          förmodligen gör boendetrivseln begränsad, särskilt vintertid,
          blir det inga taxeringsvärdehöjande standardpoäng alls.
        </p>
        <p xml:id="i-3jA6F1yZFcamUT7f8LjwYZ">
          Innebörden av detta är att den som investerar i ett förnyelsebart
          energisystem, exempelvis bergvärme, får högre taxeringsvärde än
          den som fortsätter att använda norsk Nordsjö- eller annan ur havsdjupen
          uppumpad och långväga transporterad olja.
        </p>
        <p xml:id="i-W8KiYB1G69JzEqccr2YM6v">
          Enligt mitt sätt att se är detta mycket dålig energipolitik,
          extremt usel inriktning på att stimulera investeringar i förnyelsebar
          energi. Att beskatta energibesparande åtgärder respektive övergång
          till förnyelsebar energi, är enligt min mening motsatsen till
          allt vad så kallad grön klimat- och miljöpolitik innebär @ från
          liberala utgångspunkter borde i stället installation av energibesparande
          åtgärder, treglasfönster eller värmepumpar, medföra att skatten
          sänktes inte höjs.
        </p>
        <p xml:id="i-NsDUzmpfWud6anQugK4rWT">
          Det är möjligen skillnaden mellan en riktig marknadsekonomiskt
          inriktad energi- och miljöpolitik och den energislöseripolitik
          som premieras skattemässigt i 2003 års allmänna fastighetstaxering.
        </p>
        <p xml:id="i-Pm85modbJnztdFvN9voCky">
          Mot denna bakgrund anhåller jag om att till statsrådet och chefen
          för Finansdepartementet få ställa följande fråga:
        </p>
        <p xml:id="i-W43Qv1E3zbGNpeaUVdBEwp">
          Vilka åtgärder avser ministern att vidta för att en övergång
          till ett mer energisnålt och miljövänligt samhälle stimuleras?
        </p>
      </div>
    </body>
  </text>
</TEI>
