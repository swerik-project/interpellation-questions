<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0110">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0110</head>
        <author who="i-EFJ93MgPh6dJrzDB1Tt657">Yvonne Andersson</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>bidrag till handikapporganisationer</topic>
        <docDate when="2002-12-19">den 19 december</docDate>
        <status when="2003-01-28" byWhom="Berit Andnor" byWhomId="i-LdbVtbdPx3MQxR6GEgCqax" status="answered">besvarad</status>
        <external_id source="rdwebb">GQ10110</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:110 av Yvonne Andersson (kd) till socialminister
          Lars Engqvist om bidrag till handikapporganisationer
        </IPQ_title>
      </div>
      <div type="IPQuestionBody">
        <p xml:id="i-CgTPJ9qjs4yXFqBDWFDehN">
          Handikapporganisationer kan få statsbidrag via Socialstyrelsen
          om de uppfyller de kriterier som anges i förordningen (2000:7)
          om statsbidrag till handikapporganisationer. Enligt förordningen
          avses med handikapporganisation en organisation som består av
          personer som till följd av varaktiga funktionshinder möter betydande
          svårigheter i sin dagliga livsföring och vars ändamål är att förbättra
          de funktionshindrades livsvillkor och bevaka deras intressen.
        </p>
        <p xml:id="i-DAHv7sLsoG7Nyzu6bshAvU">
          Syftet med bidraget är att stödja handikapporganisationer i deras
          arbete för full delaktighet och jämlikhet i samhället för personer
          med funktionshinder.
        </p>
        <p xml:id="i-71YqJAvPJDVn58MHNeY7fU">
          För att få statsbidrag ska handikapporganisationen verka för
          förändringar inom ett flertal samhällsområden av betydelse för
          personer med funktionshinder, vara demokratiskt uppbyggd, vara
          partipolitiskt och religiöst obunden, ha en riksomfattande organisation
          med ett lokalt eller regionalt förankrat föreningsliv i minst
          tio län, ha bedrivit verksamhet under minst två år samt ha minst
          500 medlemmar. Vidare ska funktionshindrade själva ha ett avgörande
          inflytande i organisationen. Detta inflytande bör vara uttryckt
          i föreningens stadgar och återspeglas i sammansättning av styrelse
          och andra beslutande församlingar.
        </p>
        <p xml:id="i-Co1xBoqyET3jtFzhSwehcR">
          ROP, Riksföreningen Osteoporotiker, ansökte förra året om statsbidrag
          men beviljades inte detta eftersom Socialstyrelsen inte ansåg
          att föreningen uppfyllde förordningens villkor enligt 2 § 1, det
          vill säga att ROP inte var "en organisation vars medlemmar till
          övervägande del är personer som till följd av varaktiga funktionshinder
          möter stora svårigheter i det dagliga livet".
        </p>
        <p xml:id="i-SaqTpWR123AQ2tM4eRupP3">
          Det finns en svårighet i detta då de flesta som är engagerade
          och orkar vara detta faktiskt ännu inte hamnat i dessa svårigheter.
          Patientföreningen vill arbeta för att förhindra att så många blir
          så funktionshindrade att de inte kan finnas på arbetsmarknaden.
        </p>
        <p xml:id="i-Spcgx2YoyFm4Wee1kXjUt4">
          Med tanke på de allt stigande ohälsotalen i Sverige torde det
          vara en god investering att ge de föreningar bidrag som kan medverka
          till att allt färre hamnar i kronisk ohälsa och arbetsoförmögenhet.
        </p>
        <p xml:id="i-62YAb2t6fit12aiTpPQSqo">
          Vilka åtgärder är ministern beredd att vidta för att osteoporosföreningen
          ska få samma stöd som andra patientföreningar?
        </p>
      </div>
    </body>
  </text>
</TEI>
