<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0211">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0211</head>
        <author who="i-LHnM4Er87J2DaH7xRg62zz">Roger Karlsson</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>säkrare oljetransporter på Östersjön</topic>
        <docDate when="2003-02-28">den 28 februari</docDate>
        <status when="2003-03-14" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GQ10211</external_id>
        <debate>
          <turn when="2003-03-14 09:32:37" duration="313">Ulrica Messing (S)</turn>
          <turn when="2003-03-14 09:37:46" duration="231">Roger Karlsson (C)</turn>
          <turn when="2003-03-14 09:41:34" duration="211">Marie Wahlgren (Fp)</turn>
          <turn when="2003-03-14 09:45:02" duration="250">Ulrica Messing (S)</turn>
          <turn when="2003-03-14 09:49:06" duration="247">Roger Karlsson (C)</turn>
          <turn when="2003-03-14 09:53:09" duration="129">Marie Wahlgren (Fp)</turn>
          <turn when="2003-03-14 09:55:13" duration="231">Ulrica Messing (S)</turn>
          <turn when="2003-03-14 09:59:01" duration="160">Roger Karlsson (C)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:211 av Roger Karlsson (c) till statsrådet
          Ulrica Messing om säkrare oljetransporter på Östersjön
        </IPQ_title>
      </div>
      <div type="IPQuestionBody">
        <p xml:id="i-NYo4BbJeFUbG5FNKvSGqkW">
          Det hotande kriget i Irak har fått världsmarknadspriset på olja
          att stiga. Det finns stora pengar att tjäna och de ryska oljeproducenterna
          skyr inga medel för att få ut sin dyrbara vara på världsmarknaden.
          Undermåliga fartyg trotsar Finska vikens svåra isförhållanden
          där incidenter och olyckor just nu är vardagsmat.
        </p>
        <p xml:id="i-DmFo7aZJd1drEHCtvbFhZh">
          Tankern "Yevgeniy Titov", med 27 000 ton olja ombord, kolliderade
          i veckan utanför den estniska kusten med en lastbåt som befann
          sig i samma isränna. Utanför Sankt Petersburg ligger isskadade
          tankfartyget "Kersaint" på drift, lastat med 37 000 ton olja,
          och utanför Helsingfors kämpar "Minerva Nounou" en ojämn kamp
          med isarna.
        </p>
        <p xml:id="i-3NmzQhz6DFJX1n8GYf4BEJ">
          Hotet inför att det ska hända en större oljekatastrof i Östersjön
          har i mitt tycke aldrig varit så påtagligt som nu. Isen är upp
          till 70 centimeter tjock inne i Finska viken och tiotals fartyg
          på väg till och från Sankt Petersburg ligger inklämda i isarna
          på grund av bristfällig rysk isbrytarkapacitet.
        </p>
        <p xml:id="i-Xdaz5NMA7XD5tQBQC3iCNe">
          Jag tycker att det är anmärkningsvärt att bara en liten del av
          fartygen som anlöper Primorsk har den isförstärkning som krävs.
          Det är uppenbart att de som äger och fraktar den ryska oljan är
          beredda att ta stora risker för att få ut sin vara på världsmarknaden.
          Lika uppenbart är det att riskerna är kalkylerade och att den
          ekonomiska förlust som uppstår vid en eventuell olycka är liten
          för den som äger eller fraktar oljan. De ekonomiska och miljömässiga
          effekterna av ett oljeutsläpp får i stället länderna som drabbas
          av utsläppet stå för. Det enda rimliga är att de som äger och
          transporterar olja ska försäkra sig så att de också kan betala
          kostnaderna som ett oljeutsläpp orsakar för miljön och näringslivet
          vid en olycksplats.
        </p>
        <p xml:id="i-7YR48taCQh4LWt2TDYbk66">
          1. Vilka åtgärder avser statsrådet att vidta för att förebygga
          oljeolyckor i Östersjön?
        </p>
        <p xml:id="i-j2yAykMcRVUUSmazsktGw">
          2. Vilka åtgärder avser statsrådet att vidta nationellt och internationellt
          för att de rederier som fraktar olja och de som äger den fraktade
          oljan ska ta ett rimligt ekonomiskt och miljömässigt ansvar vid
          eventuella olyckor?
        </p>
      </div>
    </body>
  </text>
</TEI>
