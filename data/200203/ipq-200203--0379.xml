<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0379">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0379</head>
        <author who="i-Ybw8JnrmHGCsqpipBke8a7">Mikael Oscarsson</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>den ideella sektorn och mervärdesskatt på second hand-verksamhet</topic>
        <docDate when="2003-05-12">den 12 maj</docDate>
        <status when="2003-05-26" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GQ10379</external_id>
        <debate>
          <turn when="2003-05-26 16:30:58" duration="95">Bosse Ringholm (S)</turn>
          <turn when="2003-05-26 16:32:24" duration="249">Maria Larsson (Kd)</turn>
          <turn when="2003-05-26 16:36:27" duration="242">Mikael Oscarsson (Kd)</turn>
          <turn when="2003-05-26 16:40:23" duration="60">Björn Hamilton (M)</turn>
          <turn when="2003-05-26 16:41:16" duration="191">Kenneth Johansson (C)</turn>
          <turn when="2003-05-26 16:44:21" duration="225">Marianne Samuelsson (Mp)</turn>
          <turn when="2003-05-26 16:48:02" duration="106">Bosse Ringholm (S)</turn>
          <turn when="2003-05-26 16:49:36" duration="210">Maria Larsson (Kd)</turn>
          <turn when="2003-05-26 16:53:02" duration="181">Mikael Oscarsson (Kd)</turn>
          <turn when="2003-05-26 16:55:56" duration="42">Björn Hamilton (M)</turn>
          <turn when="2003-05-26 16:56:34" duration="122">Kenneth Johansson (C)</turn>
          <turn when="2003-05-26 16:58:25" duration="109">Marianne Samuelsson (Mp)</turn>
          <turn when="2003-05-26 17:00:11" duration="46">Bosse Ringholm (S)</turn>
          <turn when="2003-05-26 17:00:53" duration="106">Maria Larsson (Kd)</turn>
          <turn when="2003-05-26 17:02:26" duration="89">Mikael Oscarsson (Kd)</turn>
          <turn when="2003-05-26 17:03:46" duration="94">Bosse Ringholm (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:379 av Mikael Oscarsson (kd) till finansminister
          Bosse Ringholm om den ideella sektorn och mervärdesskatt på second
          hand-verksamhet
        </IPQ_title>
      </div>
      <div type="IPQuestionBody">
        <p xml:id="i-2K7TBrzFsjFv9XVtBvPcXz">
          Den ideella sektorn är något mycket värdefullt som bör stödjas.
          Många ideella organisationer gör fantastiska insatser: Stadsmissionen,
          Hoppets Stjärna, Erikshjälpen, Rädda Barnen, BRIS, Röda korset,
          scouterna, idrottsrörelsen och de olika kyrkorna för att nämna
          några. Det är dock inte lätt att bedriva ideell verksamhet i Sverige.
          Många organisationer dras med en dålig ekonomi, samtidigt som
          de ser de växande behoven av hjälpinsatser.
        </p>
        <p xml:id="i-W1GKBnbDD4VNh6w2DL186B">
          Även regeringen tycks i tal uppskatta de ideella organisationernas
          verksamhet. Men har än så länge varit kallsinnig till att förbättra
          villkoren för denna sektor.
        </p>
        <p xml:id="i-FGfn1pNKFFvbQ8LMzHySWV">
          Sverige är i dag det enda landet i EU som inte har någon form
          av avdragsrätt för gåvor till ideella organisationer. Att införa
          avdragsrätt för gåvor till ideella organisationer skulle definitivt
          förbättra den ideella sektorns möjligheter att öka i omfattning.
          En bra början skulle vara att göra det möjligt för medborgare
          att göra avdrag för gåvor till välgörande ändamål till organisationer
          som har så kallade 90-konton.
        </p>
        <p xml:id="i-CDo1hiHr6Sz97oEY8abg7s">
          Att införa avdragsgilla gåvor har regeringen tidigare avfärdat.
          Nu ska tydligen dessutom tumskruven dras åt ytterligare för den
          ideella sektorn. En statlig utredning Mervärdesskatt i ett EG-rättsligt
          perspektiv (SOU 2002:74), gjord på uppdrag av regeringen, presenterar
          ett förslag som bland annat går ut på att belägga såväl second
          hand-verksamhet som kyrkkaffe med moms.
        </p>
        <p xml:id="i-YG1hUA2k4s873YdmEWFrkn">
          I Sverige finns i dag ett stort antal ideella organisationer
          som till förmån för humanitära, sociala, miljöfrämjande eller
          andra insatser bedriver second hand-verksamhet. Hit skänks varje
          år stora mängder kläder, skor, möbler, böcker, för att bara nämna
          något. Överskottet av försäljningen kanaliseras sedan till allt
          från lokala insatser för utslagna, missbrukare eller uteliggare
          till miljöarbete och internationellt bistånds- och utvecklingsarbete.
          För stora delar av svenska folket har möjligheten att vara med
          och skänka kläder och diverse begagnade föremål blivit ett sätt
          att aktivt delta i ett positivt arbete. En möjlighet att i praktisk
          handling visa sitt engagemang och sin empati.
        </p>
        <p xml:id="i-5tgEgbpw4Ykkd9NyxkjuVg">
          Den statliga utredningens uppdrag var att skapa bättre harmoni
          mellan svensk skattelagstiftning och EU:s momsregler. Det finns
          dock inget tvingande direktiv från EU som ålägger Sverige att
          införa moms på ideella organisationers försäljning av skänkta
          varor. I de olika EU-länderna tillämpas i dag också helt olika
          regler på detta område. I flera medlemsländer är ideella organisationer
          befriade från moms på second hand-försäljning. EU:s direktiv är
          därför inte något skäl till att införa moms på ideell second hand-försäljning
          i Sverige heller.
        </p>
        <p xml:id="i-PtqxS2vZ2yVzLPDa2npJWs">
          Till skillnad från den kommersiella handeln som kan dra av momsen
          på inköpta varor, har skänkta varor inget värde att beräkna avdragsrätt
          på. Momsuttaget på ideell second hand-försäljning torde vara en
          ytterst försumbar skatteintäkt i ett nationellt perspektiv men
          samtidigt katastrofal för såväl berörda aktörer som de många människor,
          för vilka dessa ideella organisationer i dag utgör enda hoppet
          om ett drägligt liv.
        </p>
        <p xml:id="i-F7ttjoQRR567VQgHwiTBrt">
          Second hand-verksamhet är också ett redskap i arbetet för ett
          ekologiskt hållbart samhälle och att nuvarande momsbefrielse skapar
          resurser som verkar för en bättre miljö.
        </p>
        <p xml:id="i-9LAzmLgcayGTSpy67pXV9v">
          Den ideella second hand-verksamheten drivs för att förmedla sociala
          hjälpinsatser. Givaren skänker varorna i avsikt att dessa ska
          förvandlas till hjälp, katastrofinsatser, utvecklingsarbete och
          liknande. Detta till skillnad från den kommersiella second hand-butiken
          som drivs som vilken näringsverksamhet som helst med avsikt att
          generera vinst till ägaren. Den som lämnar varor till en sådan
          butik gör det i avsikt att få betalt för varan.
        </p>
        <p xml:id="i-98H1tCynatuiDYxtYy7tj5">
          Om förslaget om moms på ideell second hand-verksamhet blir verklighet
          hotas hela den ideella second hand-verksamheten. Låt mig ta ett
          exempel: Myrorna gav förra året hela sitt överskott på 15,8 miljoner
          kronor till Frälsningsarméns sociala arbete. Om man varit tvungen
          att betala moms hade förra årets plus förvandlats till ett minus
          på 6 miljoner kronor.
        </p>
        <p xml:id="i-eSMyGze7349NNXzRirrmx">
          Mot bakgrund av detta vill jag fråga finansministern:
        </p>
        <p xml:id="i-6NkwHKCJ17be6azf5pxUzb">
          1. Vad avser finansministern att göra för att inte förslagen
          från utredningen Mervärdesskatt i ett EG-rättsligt perspektiv
          får de befarade negativa konsekvenserna för second hand-verksamhet?
        </p>
        <p xml:id="i-WpM6RiypxEjBZvbeJzLiJT">
          2. Är finansministern beredd att pröva systemet med att göra
          gåvor till så kallade 90- konton avdragsgilla?
        </p>
      </div>
    </body>
  </text>
</TEI>
