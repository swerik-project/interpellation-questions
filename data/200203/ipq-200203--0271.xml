<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0271">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0271</head>
        <author who="i-DDTGf6wkyXKiMd3kYJ4KQv">Anne Ludvigsson</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>Post- och telestyrelsens befogenheter på postområdet</topic>
        <docDate when="2003-04-03">den 3 april</docDate>
        <status when="2003-04-29" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GQ10271</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:271 av Anne Ludvigsson (s) till statsrådet
          Ulrica Messing om Post- och telestyrelsens befogenheter på postområdet
        </IPQ_title>
      </div>
      <div type="IPQuestionBody">
        <p xml:id="i-2TANYY2BUfTpwaZYAVkDRf">
          Postmarknaden har varit avreglerad i drygt tio år. Fortfarande
          har dock Posten AB en dominerande ställning. Både på marknaden
          för enstaka brev och för sändningar. Marknadsandelen är över 99
          % respektive 91 % enligt Post- och telestyrelsens senaste redogörelse
          till regeringen. Marknadsandelarna är till och med så stora att
          de antyder att Posten skulle kunna klassas som en superdominant
          enligt konkurrensreglerna. På andra marknader som avreglerats
          har bilden varit annorlunda även om det tidigare statliga monopolföretaget
          fortfarande har en mycket stark ställning. Vad är det som är så
          speciellt med postmarknaden?
        </p>
        <p xml:id="i-37JzcvF5dDNefuZrhkkhqL">
          Om man jämför med telesidan kan en möjlig förklaring vara att
          Post- och telestyrelsen har större befogenheter på telemarknaden
          jämfört med postmarknaden. Post- och telestyrelsen har i uppdrag
          att "främja en sund konkurrens" på radio- och teleområdet (SFS
          1997:401). Motsvarande uppdrag saknas på postområdet.
        </p>
        <p xml:id="i-6YZoBDNEev9uZqBPD5t22x">
          Konkurrensverket har i Sverige traditionellt varit inriktat på
          att förhindra ökad dominans och att avslöja kartellbildningar.
          Avregleringsmarknader har däremot en särskild problematik. Det
          gamla monopolföretaget har en särställning sen lång tid tillbaka
          med stor kunskap om marknaden och upparbetade relationer med samtliga
          kunder. Ett sådant företag kan mycket enkelt ge olika former av
          rabatter för att få behålla sina kunder. Dessa kunder blir ofta
          positivt överraskade eftersom de inte varit vana vid att få rabatter.
          Det är därmed så att säga ingen som naturligen hör av sig till
          Konkurrensverket och framför klagomål på att de har fått stora
          rabatter. Det är nog tveksamt om någon hör av sig till Konkurrensverket
          även om de har fått små rabatter.
        </p>
        <p xml:id="i-WZCxPEiCtfE8uejKcYGbsT">
          Post- och telestyrelsen presenterade den 12 mars i år en rapport
          med titeln "Nio år med postlagstiftningen @ en utvärdering. I
          rapporten beskrivs utförligt de konkurrensmetoder som Posten har
          använt såsom trohetsrabatter, exklusivitetsklausuler, årsbonussystem,
          prisjusterings- och prisuppgiftsklausuler samt geografisk prissättning.
          Post- och telestyrelsen konstaterar att Posten torde vara ett
          av de företag som träffats av flest anmälningar till Konkurrensverket
          och också flest beslut av Konkurrensverket enligt vilka Posten
          ansetts missbruka sin marknadsdominerande ställning.
        </p>
        <p xml:id="i-4Vs4e44BrxPYDp5E5KDTG5">
          Post- och telestyrelsen konstaterar följande:
        </p>
        <p xml:id="i-CW7W2GmWXPrKJJHDHA18xk">
          "För det fall en konkurrensbegränsning skall ses som överlagd
          och resultatet av en företagsekonomisk kalkyl, vilket i många
          fall torde vara befogat, synes Postens kostnader i form av de
          ifrågavarande sanktionsavgifterna, m.m. inte på långt när balansera
          den vinst Posten gjort genom lagöverträdelserna" (s. 47).
        </p>
        <p xml:id="i-47TMHHtkJvY5GMyAXRx1NY">
          För att konkurrera mot de lokala postoperatörerna har Posten
          enligt Post- och telestyrelsen offererat mycket låga priser för
          att konkurrera om små volymer post trots att försändelserna egentligen
          inte uppfyller kraven enhetlighet och försortering som bör vara
          en förutsättning för rabattering.
        </p>
        <p xml:id="i-AFR7eSeDMgU6KxZWAyeq8x">
          Samtidigt gör Post- och telestyrelsen bedömningen att "småsändningar"
          i intervallet 100@500 brev ofta är av avgörande betydelse för
          många lokala postoperatörer och att de får några av de större
          företagen på orten som kunder. Lokala postoperatörer är ofta enmansföretag
          med begränsad ekonomisk uthållighet varför det är viktigt att
          myndigheterna reagerar snabbt mot otillåtna konkurrensbegränsningar.
        </p>
        <p xml:id="i-R3ukFkgY8fKDsCYQsfEjqY">
          Post- och telestyrelsens slutsats är att Post- och telestyrelsen
          bör få i uppdrag att "främja en sund konkurrens" även på postmarknaden.
          Detta verkar som ett klokt förslag med tanke på att otillåtna
          konkurrensbegränsningar måste beivras snabbt på marknaden för
          enstaka försändelser och att kunder inte automatiskt klagar på
          att de erhållit rabatter vad gäller stora sändningar. Det verkar
          också som ett klokt förslag mot bakgrund av att Posten AB fortfarande
          har en så dominerande ställning.
        </p>
        <p xml:id="i-2iziL2iRNpxfMLoauxaPBR">
          Mot bakgrund av det ovan anförda vill jag fråga statsrådet Ulrica
          Messing:
        </p>
        <p xml:id="i-NsdtgEVGfnEV3SaR3mLh2o">
          Vad avser ministern att vidta för åtgärder för att stärka Post-
          och telestyrelsens roll vad gäller att främja en sund konkurrens
          även på postområdet?
        </p>
        <p xml:id="i-Te13zyTUHuaiTnR4gcrkBv">
          Vilka initiativ tänker ministern ta för att få en fungerande
          konkurrens på postområdet?
        </p>
        <p xml:id="i-RiQxft2Wx5o7B9vCpob1zJ">
          Hur tänker ministern agera för att avregleringen av postmarknaden
          ska bli lika framgångsrik som för telemarknaden och en del andra
          marknader?
        </p>
      </div>
    </body>
  </text>
</TEI>
