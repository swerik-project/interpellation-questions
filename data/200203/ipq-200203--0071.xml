<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0071">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0071</head>
        <author who="i-KtELEJ9HytY7HFgQExEzLq">Sven Bergström</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>miljöklassning av bilar</topic>
        <docDate when="2002-11-29">den 29 november</docDate>
        <status when="2003-01-24" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GQ1071</external_id>
        <debate>
          <turn when="2003-01-24 11:58:23" duration="330">Lena Sommestad (S)</turn>
          <turn when="2003-01-24 12:03:50" duration="278">Sven Bergström (C)</turn>
          <turn when="2003-01-24 12:08:24" duration="103">Lena Sommestad (S)</turn>
          <turn when="2003-01-24 12:10:03" duration="226">Sven Bergström (C)</turn>
          <turn when="2003-01-24 12:13:45" duration="109">Lena Sommestad (S)</turn>
          <turn when="2003-01-24 12:15:30" duration="129">Sven Bergström (C)</turn>
          <turn when="2003-01-24 12:17:35" duration="90">Lena Sommestad (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:71 av Sven Bergström (c) till miljöminister
          Lena Sommestad om miljöklassning av bilar
        </IPQ_title>
      </div>
      <div type="IPQuestionBody">
        <p xml:id="i-9EPxusUxAwpameKLC7UpoA">
          Om hela Sverige ska kunna leva och utvecklas behövs väl fungerande
          kommunikationer. Och i stora delar av landet är bilen det enda
          fungerande transportmedlet. Samtidigt vet vi att biltrafiken,
          trots katalysatorrening och andra miljöförbättrande förändringar,
          ger upphov till utsläpp som belastar miljön. Biltrafiken är i
          själva verket ett av de allvarligaste hoten mot miljön och klimatet.
          Och klimatfrågan är i sin tur en av de absolut viktigaste framtidsfrågorna
          för jorden som helhet.
        </p>
        <p xml:id="i-TZ2BaGbNpo6DwpeZC7buRa">
          Mänsklighetens påverkan på den naturliga växthuseffekten kommer
          att få ödesdigra konsekvenser för jorden och dess invånare om
          ingenting görs. Transportsystemet står för en stor del av utsläppen
          av växthusgasen koldioxid. Därtill ökar denna sektor sina utsläpp.
          Detta gör en förändring till ett långsiktigt hållbart transportsystem
          mycket angelägen.
        </p>
        <p xml:id="i-Recc2ut7yEfX9autmBZLug">
          Om vi skjuter upp angelägna förändringar av det fossilbaserade
          samhället riskerar kostnaderna i framtiden att bli mångdubbelt
          större. Det behövs konkreta åtgärder för att lösa problemen med
          mänsklighetens påverkan på växthuseffekten. En sådan konkret åtgärd
          är att påskynda utvecklingen av miljöanpassade fordon som ger
          en minimal eller ingen negativ påverkan alls på den yttre miljön,
          så kallade nollemissionsfordon. Detta har vi från Centerpartiets
          sida tidigare påpekat många gånger. En annan viktig fråga är att
          utforma ett miljöklassningssystem för personbilar som faktiskt
          lever upp till namnet och som kan få internationell acceptans.
        </p>
        <p xml:id="i-U2ub6S3CzeNyey2JQB7qzk">
          I dag är det svenska miljöklassningssystemet utformat efter de
          utsläppskrav på kolväten, kväveoxider och kolmonoxid som ställs
          på bilar för att få säljas inom EU 2005. Ett problem med detta
          är att kraven inte kommer att förändras så att en allt större
          andel av de bilar som säljs kommer att hamna i den högsta miljöklassen.
          Miljöklassningen blir på så sätt endast ett svagt incitament för
          bilindustrin att förbättra sina motorer.
        </p>
        <p xml:id="i-RKshEbLpuSY82dArvfQuoq">
          Ett annat och helt grundläggande problem är att den mest elakartade
          växthusgasen, koldioxid, inte är inkluderad. Frågan har utretts
          av den socialdemokratiska regeringen sedan 1995 i olika omgångar,
          av Naturvårdsverket liksom av statliga kommittéer och resultatet
          är fortfarande noll.
        </p>
        <p xml:id="i-9e9eYyeEsc7vgiEo9ipdvB">
          Detta innebär med andra ord att en bil kan ha hur många hästkrafter
          som helst och ha en hur hög bränsleförbrukning som helst och ändå
          hamna i den högsta miljöklassen. Därmed är inte miljöklassystemet
          en god indikator på ett bra miljöval. Det verkar inte heller som
          om ambitionen är att stimulera bra miljöval eftersom koldioxidutsläpp
          över huvud taget inte beaktas.
        </p>
        <p xml:id="i-BNHd8ftwSafm1wkd44ontV">
          En rapport från Toyota Sweden AB visar att 67 % av de bensindrivna
          bilar som såldes under 2001 fanns i den högsta miljöklassen. I
          år beräknas motsvarande andel bli drygt 90 %. Om krav på begränsad
          bensinförbrukning infördes i miljöklassningen skulle många stora
          bilmärkens försäljning i den högsta miljöklassen minska avsevärt.
        </p>
        <p xml:id="i-7Wx6xt26jYwerifEseJ1ec">
          Mot bakgrund av ovanstående vill jag fråga miljöministern:
        </p>
        <p xml:id="i-R54K25LCWxPjzmHGW4Btof">
          1. Vilka åtgärder är miljöministern beredd att vidta för att
          påskynda utvecklingen av miljöanpassade fordon som ger en minimal
          eller ingen negativ påverkan alls på den yttre miljön, så kallade
          nollemissionsfordon?
        </p>
        <p xml:id="i-Tkb4JM9bXwCZDBXsvyHWq3">
          2. Är miljöministern beredd att lägga fram förslag så att koldioxidutsläpp
          beaktas i miljöklassningssystemet?
        </p>
      </div>
    </body>
  </text>
</TEI>
