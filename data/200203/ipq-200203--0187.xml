<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0187">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0187</head>
        <author who="i-VHSPVhF5LjvV5m4yU1W3FJ">Birgitta Carlsson</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>konkurrensen inom bilindustrin</topic>
        <docDate when="2003-02-13">den 13 februari</docDate>
        <status when="2003-03-07" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GQ10187</external_id>
        <debate>
          <turn when="2003-03-07 09:23:57" duration="396">Leif Pagrotsky (S)</turn>
          <turn when="2003-03-07 09:30:29" duration="251">Birgitta Carlsson (C)</turn>
          <turn when="2003-03-07 09:34:36" duration="222">Leif Pagrotsky (S)</turn>
          <turn when="2003-03-07 09:38:14" duration="1341">Birgitta Carlsson (C)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:187 av Birgitta Carlsson (c) till statsrådet
          Ulrica Messing om konkurrensen inom bilindustrin
        </IPQ_title>
      </div>
      <div type="IPQuestionBody">
        <p xml:id="i-MHwhw8zMJ7ByDr4SRz3Mkc">
          För en tid sedan upprördes vi över att däckföretaget Continental
          i Gislaved flyttade sin tillverkning till Portugal, detta på grund
          av att företaget erhöll EU-bidrag för att flytta sin verksamhet
          dit. Genom detta EU-bidrag snedvreds konkurrenssituationen med
          följd att en fortsatt svensk lokalisering inte längre framstod
          som företagsekonomiskt fördelaktig.
        </p>
        <p xml:id="i-BGdK97EkHDuyY67wu7gUPQ">
          Nu börjar vi i Sverige känna stor oro över vad som händer inom
          bilindustrin inom EU. När vi tar del av uppgifterna från Dagens
          Arbete, där det rapporteras att under åren 1995@1999 det utgått
          gigantiska EU-bidrag till olika länders bilindustrier. Spanien
          har under denna tid erhållit 569 miljoner euro, Tyskland 565,
          Storbritannien 255, Italien 181, Frankrike 141 medan Sverige återfinns
          på jumboplats genom att man endast erhållit 1 miljon euro under
          denna tid.
        </p>
        <p xml:id="i-Ai4G7gC7R8nyTowYNqMckQ">
          En ojämn fördelning av EU-stöd till olika delar av näringslivet
          bidrar till orättvisa konkurrensvillkor. Från samhällsekonomisk
          utgångspunkt är detta olämpligt eftersom det kan skydda ineffektiv
          produktion samtidigt som effektiv produktion kan riskera att konkurreras
          ut till men för hela den europeiska ekonomin.
        </p>
        <p xml:id="i-5TrphZ47BAWuD3TG63jbrZ">
          Volvofabriken i Skövde som tillverkar fyrcylindriga motorer kommer
          enligt uppgift från Thomas Ivonen, ordförande i SIF-klubben på
          fabriken, att flyttas till Spanien. Det kan starkt misstänkas
          att EU-stödet spelat en roll för denna omlokalisering.
        </p>
        <p xml:id="i-7oEF7sZwegKDiK9XCyP2eM">
          Jag har vid riksdagens frågestund frågat utrikesminister Anna
          Lindh om hennes syn på denna del av EU:s politik samt om vad regeringen
          gör för att förhindra att det förekommer osolidarisk bidragskonkurrens
          inom EU. Dessvärre fick jag inga svar.
        </p>
        <p xml:id="i-U8yCEjwbCiLouEahS21Mmc">
          Varför reagerar inte regeringen när vi åderlåts på arbetstillfällen
          genom att olika branscher erhåller EU-bidrag och genom dessa gör
          investeringar som innebär att arbetstillfällen flyttas mellan
          olika länder inom EU? Om detta får fortgå kommer så småningom
          även hela Sverige att vara stödområde och erhålla bidrag och kanske
          då på sikt återfå dessa arbetstillfällen som nu flyttar till andra
          EU-länder.
        </p>
        <p xml:id="i-L9Rh9TwovwnWCNiS2facuW">
          Bilindustrin är en mycket viktig industri för hela Västsverige
          där både Volvo och Saab finns med sina fabriker. Om olika leverantörer
          till bilindustrin ska erhålla EU-bidrag för att utöka sin produktion
          i olika EU-länder finns det risk att på sikt all tillverkning
          och produktion försvinner ifrån vårt land. Det borde vara en mycket
          angelägen fråga för statsrådet Ulrika Messing att med stor kraft
          arbeta för att dessa bidrag inom EU används på ett sådant sätt
          att man inte snedvrider konkurrensen på det sätt som sker i dag.
        </p>
        <p xml:id="i-CrVEv4FJcVyGsAuWtUeGRV">
          Mina frågor är därför:
        </p>
        <p xml:id="i-2Q45SzoDBNqArxTbaWoYKx">
          Hur har statsrådet arbetat för att säkerställa konkurrensneutralitet
          och en rättvis fördelning av EU-medel mellan biltillverkare i
          olika EU-länder?
        </p>
        <p xml:id="i-FgU5EwHWE5kG5jmsPhHwrX">
          Hur avser statsrådet att verka för att den nuvarande snedvridna
          fördelningen av bidrag åtgärdas?
        </p>
        <p xml:id="i-6W9U7CQG8fXXxxFNMET4c7">
          Hur avser statsrådet att säkerställa att arbetstillfällena inom
          bilindustrin ska finnas kvar i vårt land?
        </p>
      </div>
    </body>
  </text>
</TEI>
