<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0189">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0189</head>
        <author who="i-D6V9ti7ETxin1WbJjDaShE">Nina Lundström</author>
        <recipient who="i-6qjD2tsSCtsrmXQjy7mtCJ">Lars-Erik Lövdén</recipient>
        <topic>markpriser och statens agerande</topic>
        <docDate when="2003-02-14">den 14 februari</docDate>
        <status when="2003-03-04" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GQ10189</external_id>
        <debate>
          <turn when="2003-03-04 14:31:25" duration="219">Lars-Erik Lövdén (S)</turn>
          <turn when="2003-03-04 14:35:00" duration="195">Nina Lundström (Fp)</turn>
          <turn when="2003-03-04 14:38:10" duration="167">Lars-Erik Lövdén (S)</turn>
          <turn when="2003-03-04 14:40:53" duration="170">Nina Lundström (Fp)</turn>
          <turn when="2003-03-04 14:43:38" duration="126">Lars-Erik Lövdén (S)</turn>
          <turn when="2003-03-04 14:45:41" duration="116">Nina Lundström (Fp)</turn>
          <turn when="2003-03-04 14:47:33" duration="103">Lars-Erik Lövdén (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:189 av Nina Lundström (fp) till statsrådet
          Lars-Erik Lövdén om markpriser och statens agerande
        </IPQ_title>
      </div>
      <div type="IPQuestionBody">
        <p xml:id="i-Sijm5wgikCDAe7otc4Gi6G">
          Det är dyrt att bygga bostäder i Sverige. Produktionskostnaderna
          är mycket höga och med nuvarande hyressättningssystem är nybyggda
          bostäder olönsamma. Sverige har nu nått en jumboplats och hamnat
          sist med Europas högsta boendekostnader i jämförelse med disponibel
          inkomst.
        </p>
        <p xml:id="i-TZr13Z829SAM7zxyZshK2X">
          Med anledning av de höga kostnaderna för nybyggnation har statsrådet
          Lars-Erik Lövdén vid ett flertal tillfällen påtalat kommunernas
          ansvar i egenskap av markägare. Statsrådet Lars-Erik Lövdén är
          mycket kritisk till de priser som kommunerna i tillväxtregioner
          säljer mark för och har bland annat sagt: "Det är klart att man
          hamnar på orimliga produktionskostnader när man som Stockholms
          kommun lägger ut marken på anbud och hamnar på mellan 6 000 och
          9 000 kr kvadratmetern. Det är ett ganska rejält ingångsvärde
          att ha redan innan man sätter spaden i jorden".
        </p>
        <p xml:id="i-3y2aq1ktPHsdrVuAs9Vx9f">
          Dessa uttalanden väcker frågor eftersom markprissättningen är
          en kommunal fråga som inrymmer perspektiven: "kommunalt självstyre,
          likställighetsprincipen" samt frågan om "god ekonomisk hushållning".
        </p>
        <p xml:id="i-ASf66X2Df5k14pdDxgwVFR">
          Kommunerna och staten ska givetvis verka för att hitta en rimlig
          balans mellan olika mål men man kan fråga sig om det är rimligt
          att de som investerar i hyresrätter ska gynnas särskilt i jämförelse
          med de som investerar i ett småhus eller radhus. Hur vet man att
          de som köpt mark med ett särskilt lågt ingångspris inte snabbt
          säljer den vidare med vinst?
        </p>
        <p xml:id="i-9xFj9M8zhBHMDpBS4QJqzi">
          Det finns all anledning att uppmärksamma prisutvecklingen på
          mark avsedd för bostadsbyggande men kostnadsökningarna inom byggbranschen
          kan även förklaras med en rad andra faktorer. Bristande konkurrens,
          få aktörer, dyrt byggmaterial, bristfällig tillämpning av upphandlingsregelverk,
          dålig utveckling av nya byggmetoder, krångliga regelverk, omständiga
          planprocesser, skatter och dyra åtgärder på grund av byggfel är
          betydande hinder för en fungerande bostads- och byggsektor.
        </p>
        <p xml:id="i-NFuRKNbQYVCyGznSrMd1Sk">
          Med tanke på statsrådets uttalande är det värt att belysa hur
          staten själv agerar i egenskap av betydande markägare. Statsrådet
          Lövdén verkar inom Finansdepartementet som har till ansvar att
          utöva ägarstyrning över de statliga bolagen däribland Civitas
          Holding AB med dotterbolaget Vasakronan. Vasakronan innehar betydande
          markinnehav i tillväxtregioner som till exempel Stockholms län
          och är en viktig aktör på marknaden. I enlighet med det ägardirektiv
          som finns ska bolaget oavsett vilken affär det gäller agera på
          marknadsmässiga villkor och med största möjliga utbyte för ägaren,
          staten. Inga avsteg har gjorts från denna princip; staten säljer
          mark för bostadsbyggande till marknadsmässiga priser.
        </p>
        <p xml:id="i-DMeomAFpj1zmKNXX2f7fVc">
          Med anledning av ovanstående vill jag fråga statsrådet följande:
        </p>
        <p xml:id="i-PdeD54iYhLs8gnykYzNVwV">
          Avser statsrådet att vidta åtgärder för att staten i egenskap
          av markägare ska erbjuda billig mark till bostadsbyggandet i enlighet
          med de krav som statsrådet har ställt på kommuner i tillväxtregioner?
        </p>
        <p xml:id="i-HdBtMLRSAmHZ2vXLutPbic">
          Avser statsrådet att vidta åtgärder för att ändra ägardirektiven
          för Civitas Holding AB och dotterbolaget Vasakronan?
        </p>
      </div>
    </body>
  </text>
</TEI>
