<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0305">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0305</head>
        <author who="i-2xzcr3nLPgka3s5j7pZ98N">Ingegerd Saarinen</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>bevarande av naturskog</topic>
        <docDate when="2003-04-24">den 24 april</docDate>
        <status when="2003-05-13" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GQ10305</external_id>
        <debate>
          <turn when="2003-05-13 18:53:00" duration="269">Lena Sommestad (S)</turn>
          <turn when="2003-05-13 18:57:25" duration="189">Ingegerd Saarinen (Mp)</turn>
          <turn when="2003-05-13 19:00:30" duration="179">Lena Sommestad (S)</turn>
          <turn when="2003-05-13 19:03:25" duration="124">Ingegerd Saarinen (Mp)</turn>
          <turn when="2003-05-13 19:05:25" duration="226">Lena Sommestad (S)</turn>
          <turn when="2003-05-13 19:09:07" duration="176">Ingegerd Saarinen (Mp)</turn>
          <turn when="2003-05-13 19:11:59" duration="99">Lena Sommestad (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:305 av Ingegerd Saarinen (mp) till miljöminister
          Lena Sommestad om bevarande av naturskog
        </IPQ_title>
      </div>
      <div type="IPQuestionBody">
        <p xml:id="i-ShsSNuf4EpKeJSzm3bCmmD">
          Under det senaste seklet har stora arealer skog i olika delar
          av världen gått förlorade genom skövling och olämpliga skogsbruksmetoder.
          En yta av regnskogar motsvarande Danmark försvinner årligen. Men
          även på norra halvklotet huggs ur naturvärdessynpunkt värdefulla
          skogar ned, även i Sverige, trots att vi är ett land som borde
          ha råd att ta naturhänsyn och trots att vi bara har små spillror
          av naturskog kvar i landet.
        </p>
        <p xml:id="i-JuRMedvMN7NZar4dqtb1Fz">
          Problemet med biologisk mångfald i skogen är tudelat. Dels blir
          de värdefulla artrika områdena färre och färre, vilket innebär
          mindre lämplig yta för många arter. Många arter har behov av större
          ytor för att kunna bestå i livskraftiga populationer. Dels blir
          de värdefulla markerna mer och mer splittrade, vilket kan innebära
          spridningssvårigheter och därmed utarmning av områdena. För ett
          effektivt naturskydd behövs skydd av både stora och små områden,
          beroende på vad man framför allt vill skydda. Det kan också behövas
          korridorer emellan områdena för att upprätthålla mångfalden. En
          korridor kan i vissa fall utgöras av ett område med extra hänsynsfullt
          skogsbruk, eller av restaurerad mark.
        </p>
        <p xml:id="i-9VUbz9u7SjFZosKZwsfyuN">
          Miljöpartiet har i regeringsöverenskommelser lyckats höja Naturvårdsverkets
          anslag för markinköp. Detta anslag fördelas sedan över landet
          för lokala beslut och prioriteringar. Tyvärr är det svårt att
          avsätta stora områden eftersom det i många fall skulle ta flera
          års länsanslag i anspråk, och då omöjliggöra skydd av andra mindre
          objekt. Man kan tänka sig att länsstyrelser mer arbetar med inlösen
          som löper över flera år för att också kunna förvärva dyra objekt.
          Detta är endast möjligt med en långsiktig politik där man vet
          att man kommer att ha tillräckligt med pengar för markinköp de
          närmaste fem eller tio åren.
        </p>
        <p xml:id="i-CxqzG2zDsoHEMD32m6RpRK">
          För riktigt stora områden av riksintresse kan Naturvårdsverket
          gå in och föreslå bildande av nationalpark. Detta är ett bra sätt
          att kunna köpa in dyra objekt utan att för den skull prioritera
          bort allt annat på lokal nivå för flera år framåt. Det är nu väldigt
          få större sammanhängande områden med naturskog kvar i Sverige,
          och ännu färre är de som har skydd och därmed kommer att bevaras
          till kommande generationer.
        </p>
        <p xml:id="i-54dekMcdRSKzRYcu2aBtUP">
          Frågor till miljöminister Lena Sommestad:
        </p>
        <p xml:id="i-NUoRTBYr1xMABxYhvVxdCM">
          1. Avser ministern att verka för en långsiktig naturvårdspolitik
          som ger länsstyrelserna större möjlighet att också avsätta större
          och värdefullare objekt än vad ettårsanslagen i dag räcker till?
        </p>
        <p xml:id="i-JpqqPqW4QixFyEokFbXxNz">
          2. Avser ministern att föreslå ytterligare medel eller åtgärder
          för att förbättra möjligheterna för inköp av dyra objekt?
        </p>
      </div>
    </body>
  </text>
</TEI>
