<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0021">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0021</head>
        <author who="i-4SAiMdwrEthd2M8z2yjtkv">Ana Maria Narti</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>en öppen arbetsmarknad för utländska akademiker</topic>
        <docDate when="2002-11-04">den 4 november</docDate>
        <status when="2002-11-14" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GQ1021</external_id>
        <debate>
          <turn when="2002-11-14 12:03:33" duration="296">Thomas Östros (S)</turn>
          <turn when="2002-11-14 12:08:25" duration="253">Ana Maria Narti (Fp)</turn>
          <turn when="2002-11-14 12:12:34" duration="144">Torsten Lindström (Kd)</turn>
          <turn when="2002-11-14 12:14:54" duration="260">Thomas Östros (S)</turn>
          <turn when="2002-11-14 12:19:11" duration="249">Ana Maria Narti (Fp)</turn>
          <turn when="2002-11-14 12:23:17" duration="90">Torsten Lindström (Kd)</turn>
          <turn when="2002-11-14 12:24:43" duration="256">Thomas Östros (S)</turn>
          <turn when="2002-11-14 12:28:56" duration="120">Ana Maria Narti (Fp)</turn>
          <turn when="2002-11-14 12:30:52" duration="109">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:21 av Ana Maria Narti (fp) till utbildningsminister
          Thomas Östros om en öppen arbetsmarknad för utländska akademiker
        </IPQ_title>
      </div>
      <div type="IPQuestionBody">
        <p xml:id="i-H2QnQZuXrbJSSMJu2Q2wHo">
          2 000 utländska jurister går arbetslösa trots att behovet av
          arbetskraft inom yrket stiger. Integrationsverket och Högskoleverket
          diskuterade försommaren 2002 detta absurda slöseri med resurser,
          men kom till en dyster slutsats: En förbättring kräver både särskilda
          kurser om den svenska juridiken och stora ändringar i yrkets regelverk.
        </p>
        <p xml:id="i-YKU3Bi9dogh3JdCotSbmuG">
          Det som händer med de utländska juristerna sker även med många
          andra akademiker. Vissa förbättringar för vårdyrken har åstadkommits
          i Stockholm och Västra Götaland, men det finns fortfarande utländska
          läkare och sjuksköterskor som går arbetslösa, städar eller kör
          taxi utan att ens kunna påbörja den kurs i sjukvårdssvenska som
          öppnar vägen till yrket. De som befinner sig i lågstatusbefattningar
          stöter på dubbla svårigheter; i och med att de arbetar har de
          inte rätt till något stöd när de vill komplettera sina kunskaper
          om det svenska yrkeslivet; alla stödformer är avsedda för arbetslösa.
          Lärarhögskolan i Stockholm erbjuder endast kompletterande utbildning
          i ganska liten skala. En annan grupp som haft svårigheter är veterinärerna.
          Under många år tvingades de att göra om hela sin utbildning och
          deras kontakt med det svenska yrkeslivet förbättrades först efter
          kraftiga initiativ från yrkesorganisationen. Samhällsvetare, ekonomer
          och humanister riskerar oftast att betraktas som människor utan
          yrke.
        </p>
        <p xml:id="i-87r1awwfeZ7XQ7P1jGg7Qb">
          Redan på den tiden Margareta Winberg var arbetsmarknadsminister,
          Laila Freivalds justitieminister och Sture Nordh ansvarig för
          EU:s arbetsmarknadsprojekt uppvaktades de av invandrarnas arbetsgrupper
          i Föreningen Internationella Jurister, Stiftelsen Kunskapsforum
          och Internationella Företagarföreningen i Sverige (IFS). Syftet
          var att diskutera behandlingen av utländska jurister. Lärarnas
          och läkarnas svårigheter har fler invandrarorganisationer försökt
          att rätta till via EU-projekt, men de har stoppats av olika myndigheters
          ovilja att samarbeta.
        </p>
        <p xml:id="i-MiAMfG8xhxMq69ZBcdwN77">
          Missförhållandena har alltså varit kända under åtminstone åtta
          år. Självklart faller en stor skuld för denna långvariga passivitet
          på Socialdemokraterna som regeringsparti och på AMS som statligt
          verk med nästan totalt monopol över arbetslivets olika arenor.
        </p>
        <p xml:id="i-RmL2Y8RvkQBBzj5aEp2ZaR">
          Höstbudgeten för 2002 anvisade 10 miljoner kronor för teoretisk
          och praktisk utbildning vid universitet och högskolor för invandrare
          med utländsk högskoleutbildning. De utbildningar som nu blev möjliga
          har bara värde som pilotprojekt @ en droppe i havet @ eftersom
          10 miljoner kronor innebär ett litet experiment och ett litet
          antal lärarinsatser.
        </p>
        <p xml:id="i-Dthih3BZyYLULEhoGQgC8A">
          I invandrarbefolkningen finns i dag arbetsgrupper och organisationer
          som engagerat sig, trots stora svårigheter, i att öppna krävande
          yrken för invandrare med akademisk bakgrund. Några av dessa grupper
          nämndes i inledningen av denna motion, andra kan tilläggas, som
          t.ex. Afrosvenskarnas Riksförbund, Föreningen ENIG, SIDECA och
          Sverigefinländarnas organisationer. Dessa arbetsgrupper och organisationer
          skulle kunna intensifiera och förbättra situationen som universitetens
          och högskolornas bästa samtalspartner, när det gäller analys av
          akademikernas behov, planering och förberedelser av nya och effektiva
          utbildningar.
        </p>
        <p xml:id="i-HpavZ7h5hetLokBtcTeL7Q">
          Grunden för en samverkan av denna typ lades redan i och med Sveriges
          inträde i EU. Projekt delfinansierade av EU:s sociala fonder (Mål
          3 och Equal) förutsätter att initiativen kommer nedifrån, från
          målgrupperna, och att samarbetet växer kors och tvärs över samhällets
          alla nivåer. Begreppet Empowerment utnyttjas intensivt i EU:s
          alla sociala dokument just för att öppna vägen till egenmakt för
          dem som i dag inte får möjlighet att aktivt påverka sin livssituation.
          Men hittills har få sådana initiativ fått stöd från ansvariga
          på AMS och andra representanter för den offentliga sektorn.
        </p>
        <p xml:id="i-8ywxtqac2GRbpn923n3yei">
          Med anledning av här redovisade fakta vill jag fråga utbildningsministern:
        </p>
        <p xml:id="i-7ztC52ZDW5r79BKJoKWNwK">
          Hur förklaras den passivitet som hittills har försvårat akademikernas
          inträde i yrket? Kommer vi ånyo att behöva vänta på beslut som
          på bred front öppnar inträdet i yrkeslivet för utländska akademiker
          som är bosatta i landet?
        </p>
        <p xml:id="i-WbbeyNJfdsW2wvir2nzW1R">
          Finns det beredskap på Utbildningsdepartementet för en absolut
          nödvändig dialog med invandrarnas arbetsgrupper kring dessa frågor?
          Kan ett kontinuerligt samarbete mellan myndigheter och invandrarbefolkningens
          representanter äntligen komma i gång som följd av den brist på
          kvalificerad arbetskraft som alltmer tynger arbetslivet?
        </p>
      </div>
    </body>
  </text>
</TEI>
