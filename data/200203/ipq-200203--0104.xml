<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0104">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0104</head>
        <author who="i-J2F63fdxUFAAeBTYXLX7MZ">Anita Sidén</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>mord på barn</topic>
        <docDate when="2002-12-19">den 19 december</docDate>
        <status when="2003-01-28" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GQ10104</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:104 av Anita Sidén (m) till justitieminister
          Thomas Bodström om mord på barn
        </IPQ_title>
      </div>
      <div type="IPQuestionBody">
        <p xml:id="i-TfmmpHyiGK5okbPfctPmx">
          I skyddsnätet runt barn är maskorna glesa. En gång i månaden
          dödas ett barn i Sverige. Med andra ord är det tolv barn per år
          som förloras på grund av dödligt våld. Hundratusentals barn lever
          i våldsmiljöer som riskerar att märka dem för livet. Många barn
          tvingas att fortsätta leva tillsammans med och påverkas av de
          gärningsmän som brutalt slagit sönder den trygghet de haft. Barn
          betraktas inte ens som brottsoffer när de utsatts för grov psykisk
          misshandel. I dag lever vi inte upp till FN:s konvention om barnens
          rättigheter.
        </p>
        <p xml:id="i-VfgbMhVgRdGwJoNzDJQ1Ke">
          Kunskaperna om barnamord i Sverige är i stort sett obefintliga.
          Dödligt våld mot barn är den minst utforskade brottstypen av alla.
          Den kunskap som finns är i princip endast hur många barn i olika
          åldersklasser som dödas varje år. Mörkertalen i denna statistik
          kan var betydande.
        </p>
        <p xml:id="i-A6LzFQug4FaV6BbPBNgMCo">
          Mord på barn är synnerligen allvarliga brott eftersom det oftast
          riktar sig mot små barn. Förövarna är nästan alltid föräldrarna,
          vilket gör att offren är extremt skyddslösa. För små barn är hemmet
          och föräldrarna barnets enda trygghet i livet. Föräldrar, i första
          hand, och samhället därefter har en absolut skyldighet att skydda
          varje litet barn.
        </p>
        <p xml:id="i-PEWfNDdPxqyjPtuddsiYnr">
          När ett flygplan eller ett fartyg havererar tillsätts en haverikommission.
          Borde inte ett sådant förfarande tillämpas när barn utsätts för
          våld med dödlig utgång? Det drastiska namnet beskriver vad ett
          barnamord innebär både för anhöriga och för samhället.
        </p>
        <p xml:id="i-54xefcX7iTejVEFaLJDyJw">
          Dödsorsaksutredningar finns redan i många länder med anglosaxisk
          rätts- och familjetradition. I flera av USA:s delstater är det
          sedan många år en inarbetad verksamhet.
        </p>
        <p xml:id="i-HRfPPTvX4age5SjUwz7Sza">
          För varje barn som bragts om livet har samhället ett moraliskt
          ansvar att ta reda på om man kunnat göra något för att förhindra
          det "haveri" som skett, inte för att fastställa skuldfrågan @
          det är en uppgift för polis och domstol @ utan med målet att förhindra
          så många barnamord som möjligt i framtiden. Det kan dessutom bli
          ett led i sorgearbetet att få reda på omständigheterna kring offrets
          dödsfall.
        </p>
        <p xml:id="i-Cfwfm1FLdsrRM8M2MPL6PA">
          Vilka åtgärder avser justitieministern att vidta för att införa
          en "haverikommission" som kan utföra dödsorsaksutredningar när
          man misstänker att misshandel eller vanvård av barn är dödsorsaken?
        </p>
      </div>
    </body>
  </text>
</TEI>
