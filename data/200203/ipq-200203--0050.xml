<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0050">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0050</head>
        <author who="i-TECanR77Prb79DHwPvLitN">Annelie Enochson</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>utbyggnaden av 3 G-nätet</topic>
        <docDate when="2002-11-22">den 22 november</docDate>
        <status when="2002-12-03" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GQ1050</external_id>
        <debate>
          <turn when="2002-12-03 18:45:46" duration="235">Ulrica Messing (S)</turn>
          <turn when="2002-12-03 18:49:34" duration="214">Annelie Enochson (Kd)</turn>
          <turn when="2002-12-03 18:53:05" duration="170">Ulrica Messing (S)</turn>
          <turn when="2002-12-03 18:55:51" duration="169">Annelie Enochson (Kd)</turn>
          <turn when="2002-12-03 18:58:36" duration="188">Ulrica Messing (S)</turn>
          <turn when="2002-12-03 19:01:41" duration="92">Annelie Enochson (Kd)</turn>
          <turn when="2002-12-03 19:03:10" duration="64">Ulrica Messing (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:50 av Annelie Enochson (kd) till statsrådet
          Ulrica Messing om utbyggnaden av 3 G-nätet
        </IPQ_title>
      </div>
      <div type="IPQuestionBody">
        <p xml:id="i-DoFNHQRC8J6aLrXRZHS9Fq">
          Det har nu gått 23 månader sedan regeringen gav fyra operatörer
          tillåtelse att bygga tredje generationens mobiltelefoninät. Tillstånden
          var gratis men krävde i gengäld att operatörerna garanterade att
          99,8 % av Sveriges befolkning inom tre år skulle ha tillgång till
          tredje generationens mobiltelefonnät. Det är nu bara ett drygt
          år kvar tills operatörerna ska ha uppfyllt kraven som de lovade
          i samband med att de fick sina tillstånd från regeringen vad gäller
          tid och täckning.
        </p>
        <p xml:id="i-Ah3UnU9uPozu14c8pA2e5F">
          Vikten av samordning och miljökonsekvenser, både vad gäller landskapsbild
          och kulturmiljö, har inte poängterats vid fördelningen av licenser.
          Detta har föranlett stora problem för kommunernas byggnadsnämnder
          då bygglovsansökningar för 3 G-masterna har varit många och inga
          krav på samordning fanns vid tillståndsgivningen. Inte bara natur-
          och kulturvärden hotas av en mycket kraftig utbyggnad av mobilmaster.
          Forskningen på området har inte pågått under någon längre tid
          varför det ännu är svårt att säga något om hur strålningen från
          mobiltelefonimaster påverkar människors hälsa. Därför är det av
          vikt att antenner och master placeras så att de boendes oro för
          strålning begränsas.
        </p>
        <p xml:id="i-JGi16eYR8xRU1g3scRFp6P">
          Den senaste tidens utveckling och telekombranschens nedgång gör
          att man starkt kan ifrågasätta den stora utbyggnad som regeringen
          drog i gång för snart två år sedan. I Europa har flera länder
          tagit lärdom av den så kallade telekomkrisen och den minskade
          efterfrågan av 3 G-nät. Spanien har lättat på trycket mot de spanska
          teleoperatörerna som ska bygga landets 3 G-nät. Den spanska regeringen
          har gått med på en förlängning av utbyggnadsvillkoren med tio
          månader. Ytterligare fem europeiska länder har godkänt olika former
          av lättnader i licensvillkoren. Hitintills är det bara Österrike
          som har ett fungerande 3 G-nät som innan årets slut ska kunna
          nå 40 % av befolkningen.
        </p>
        <p xml:id="i-GpN6R4w3Xjdrc9VCuPN99e">
          I en nyligen lagd utredning (SOU 2002:83) förelås att de som
          äger hus och mark ska kunna tvingas att, mot sin vilja, upplåta
          plats för mobilmaster. Detta urholkar äganderätten. De regler
          som finns om ledningsrätt och expropriation tillkom när samhället
          stod för utbyggnaden av infrastrukturen och inte privata vinstintressen.
        </p>
        <p xml:id="i-3FFvEFW3knqaDmgdip6bEi">
          Med hänvisning till det anförda vill jag ställa följande frågor
          till statsrådet Ulrica Messing:
        </p>
        <p xml:id="i-5JtBff28AFJc2oUmWwwsYQ">
          Vilka åtgärder avser statsrådet att vidta för att samordning
          och miljökonsekvensbeskrivning ska tillgodoses vid utbyggnaden
          av 3 G-nätet i Sverige?
        </p>
        <p xml:id="i-8wmqUCMCNTRmD7uQSQL2o4">
          Vilka åtgärder avser statsrådet att vidta för att äganderätten
          inte ska urholkas vid utbyggnaden av 3 G-näten?
        </p>
      </div>
    </body>
  </text>
</TEI>
