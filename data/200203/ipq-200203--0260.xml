<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0260">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0260</head>
        <author who="i-QKE6ihmLRJvwhV4neD6h7b">Erik Ullenhag</author>
        <recipient who="i-S7LcGmD5NuSMrFDW8LBeJ1">Anna Lindh</recipient>
        <topic>svensk Kubapolitik</topic>
        <docDate when="2003-03-28">den 28 mars</docDate>
        <status when="2003-04-08" byWhom="Anna Lindh" byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GQ10260</external_id>
        <debate>
          <turn when="2003-04-08 14:02:46" duration="218">Anna Lindh (S)</turn>
          <turn when="2003-04-08 14:06:20" duration="256">Erik Ullenhag (Fp)</turn>
          <turn when="2003-04-08 14:10:33" duration="152">Rosita Runegrund (Kd)</turn>
          <turn when="2003-04-08 14:13:02" duration="244">Lars Ohly (V)</turn>
          <turn when="2003-04-08 14:17:02" duration="237">Anna Lindh (S)</turn>
          <turn when="2003-04-08 14:20:56" duration="254">Erik Ullenhag (Fp)</turn>
          <turn when="2003-04-08 14:25:07" duration="88">Rosita Runegrund (Kd)</turn>
          <turn when="2003-04-08 14:26:31" duration="130">Lars Ohly (V)</turn>
          <turn when="2003-04-08 14:28:37" duration="105">Anna Lindh (S)</turn>
          <turn when="2003-04-08 14:30:18" duration="152">Erik Ullenhag (Fp)</turn>
          <turn when="2003-04-08 14:32:47" duration="186">Anna Lindh (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:260 av Erik Ullenhag (fp) till utrikesminister
          Anna Lindh om svensk Kubapolitik
        </IPQ_title>
      </div>
      <div type="IPQuestionBody">
        <p xml:id="i-46v6tCvYb88B2VjQ85J92f">
          I samband med att Irakkriget bröt ut passade Castroregimen på
          Kuba på att genomföra massarresteringar av ledande företrädare
          för demokratirörelsen. Mellan den 18 och 20 mars 2003 arresterades
          totalt 25 journalister och 53 demokratiaktivister. Razzior genomfördes
          samtidigt mot 22 fria bibliotek varvid en stor mängd litteratur,
          videofilmer och annat material beslagtogs. Orsaken till att regimen
          nu fängslar en rad oppositionella är de framgångar demokratirörelsen
          haft under senare år.
        </p>
        <p xml:id="i-7CqM7ttm8oTw1BJNFa2LfA">
          Under år 2002 började demokratirörelsen få en inrikespolitisk
          styrka som den tidigare saknat. Varela-projektet var i sammanhanget
          mycket centralt. Projektet är en namninsamling som framför krav
          om att en folkomröstning om demokratiska reformer ska genomföras
          på Kuba. 11 020 namnunderskrifter lämnades i maj 2002 in till
          nationalförsamlingen och initiativtagaren Oswaldo Payá Sardiñas
          försiktiga bedömning var att ytterligare 15 000 personer skrivit
          under projektet fram till årsskiftet 2002/03. I samband med att
          den amerikanska expresidenten Jimmy Carter, i juni 2002, besökte
          Kuba tog han i direktsänd TV upp Varela-projektet. Detta var första
          gången som en bred allmänhet fick konkret information om ett av
          demokratirörelsens projekt. Som en reaktion på projektet anordnade
          regimen en massmobilisering där åtta miljoner kubaner tvingades
          skriva på ett upprop för att konstitutionen skulle ändras så att
          socialismen ska vara evig. Mobiliseringen var intressant eftersom
          regimen aldrig tidigare officiellt reagerat på demokratirörelsens
          arbete.
        </p>
        <p xml:id="i-Ae4mpWXxW3wPUZtXYfc7gq">
          En annan del av demokratirörelsen som under senare år varit mycket
          framgångsrik är rörelsen för fria bibliotek. Det finns i dag över
          100 fria bibliotek på Kuba. Det totala antalet registrerade besökare
          på de oberoende biblioteken uppgår fram till och med 2002 till
          182 715 personer. Det är många som lånar böcker som inte officiellt
          vill skylta med sitt namn varför det även finns ett mycket stort
          antal oregistrerade låntagare. Utöver Varela-projektet och de
          fria biblioteken finns det en rad politiska partier och organisationer
          som genomför olika projekt på Kuba för att bygga upp ett civilt
          samhälle och demokratisera landet.
        </p>
        <p xml:id="i-7FSPsQZW9pcPpRxJrGiYYE">
          Den svenska socialdemokatiska Kubapolitiken har historiskt varit
          ytterst tvivelaktig. Under lång tid närde ledande socialdemokrater
          en beundran för Fidel Castro som gjorde att en förståelse visades
          inför det faktum att Kuba är en diktatur som systematiskt nonchalerar
          mänskliga rättigheter. På senare år har det dock skett en mycket
          välkommen omsvängning i den socialdemokratiska Kubapolitiken.
          Biståndsminister Jan O Karlsson sade sig i en riksdagsdebatt den
          23 januari 2003 vara positiv till att Sverige skulle ge direkt
          stöd till demokratirörelsen på Kuba och biståndsministern har
          vidare tydligt fördömt de massarresteringar som nu genomförts.
        </p>
        <p xml:id="i-Ppy9iS2byxc9kU3CFCxz3i">
          Jimmy Carter och andra som besökt Kuba på senare år har i samband
          med sina besök också träffat ledande företrädare för demokratirörelsen.
          Dessa kontakter har varit av mycket stor betydelse för demokratirörelsen.
          Dagens svenska Kubapolitik innebär dock bland annat att det inte
          sker några utbyten på högre nivå.
        </p>
        <p xml:id="i-BA9RppJNGwiNt475DB4sQy">
          Mot bakgrund av det anförda skulle jag vilja ställa följande
          frågor till utrikesministern angående den svenska Kubapolitiken.
        </p>
        <p xml:id="i-NcTwMZ6TABxLZSjrLZKrqw">
          1. Vilken typ av stöd avser ministern att verka för beträffande
          demokratirörelsen på Kuba och när kommer stödet att börja ges?
        </p>
        <p xml:id="i-uAfBDn3SYzDnLybttDmth">
          2. Är ministern beredd att genomföra en resa till Kuba för att
          träffa ledande företrädare för demokratirörelsen och samtidigt
          trycka på för införandet av demokrati och mänskliga rättigheter?
        </p>
        <p xml:id="i-Km7Tw4nnKrT61FeNMR7UsH">
          3. På vilket sätt driver Sverige på för att EU ska agera för
          att de företrädare för demokratirörelsen som nu arresterats ska
          friges?
        </p>
      </div>
    </body>
  </text>
</TEI>
