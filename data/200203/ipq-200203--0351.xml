<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0351">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0351</head>
        <author who="i-RCNVVc6jFAU8YPdr6sW8jH">Stefan Hagfeldt</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>fastighetsskatten</topic>
        <docDate when="2003-05-09">den 9 maj</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GQ10351</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:351 av Stefan Hagfeldt (m) till finansminister
          Bosse Ringholm om fastighetsskatten
        </IPQ_title>
      </div>
      <div type="IPQuestionBody">
        <p xml:id="i-7grteaFrbqWVTcCyJqSuAP">
          För några dagar sedan lämnade svenska folket in sina självdeklarationer.
          Med egna ögon kunde de som bor i småhus konstatera att fastighetsskatten
          i många fall ökat dramatiskt på grund av höjda taxeringsvärden.
          De som bor i flerfamiljshus, kunde tyvärr inte konstatera hur
          hög fastighetsskatten är eftersom det är hyresvärden som betalar
          fastighetsskatten. Däremot vet många av hyresgästerna att en del
          av hyran de betalar går till fastighetsskatt. Många familjer har
          stora svårigheter att betala sin hyra eftersom den tar så stor
          del av deras nettoinkomster i anspråk. Det har också visat sig
          att taxeringsvärdet i flera fall slår mycket snett.
        </p>
        <p xml:id="i-Bh68U6UbyoaY8TjLfV1XwE">
          I mitt hemlän Östergötland slog Norrköpings Tidningar den 18
          april 2002 stort upp på första sidan att en pensionär fått dubblat
          värde på sin osäljbara tomt. Det konstaterades att taxeringsvärdena
          på fritidstomter blir upp till sex gånger så höga som marknadsvärdet.
        </p>
        <p xml:id="i-AVFqVGPxFz58jjtK12eX6s">
          För denna pensionär som har ett fritidshus vid Edsviken sydost
          om Valdemarsvik är situationen inte ny. Han gick ända upp till
          regeringsrätten för att få en ändring till stånd av den förra
          fastighetstaxeringen från 1996. Då taxerades en av hans tomter
          till 129 000 kronor. Efter tre års idoga ansträngningar att sälja
          tomten fick han 55 000 kronor.
        </p>
        <p xml:id="i-UEqd5pDWWaobZ4CjFfVsxF">
          "Min uppfattning är att något måste göras åt det här", säger
          avdelningsdirektör Leif Bondesson på skattemyndigheten i Linköping.
        </p>
        <p xml:id="i-9vkBkJpeNNkmYBFEhXzhCz">
          Den här gången har en obebyggd tomt fått sitt taxeringsvärde
          höjt från 75 000 kronor till 279 000 kronor. Förmodligen går den
          inte att sälja ens för 75 000 kronor.
        </p>
        <p xml:id="i-EN2RmUCiWMHnTBJy4ibf1i">
          Under tiden ska denna pensionär tvingas betala fastighetsskatt
          på ett värde som ligger tre á fyra gånger över marknadsvärdet
          Det är inte märkligt att många pensionärer blir förtvivlade.
        </p>
        <p xml:id="i-A4c9rgiqma4bnAcNNaG7vc">
          Igår fick jag ett brev med rubriken "Varför ska vi tvingas flytta
          när grannarna säljer?"
        </p>
        <p xml:id="i-QAQjaoGHPo3DNcKTqJQ3Tk">
          Jag citerar ur brevet: "Efter att ha lämnat in fastighetsdeklarationen
          känner vi fastighetsägare en stor sorg och tomhet. Liksom en stor
          uppgivenhet och vanmakt över reglerna för att kräva in beskattning
          för något som inte ger intäkter. Åtminstone inte så länge man
          använder sitt hus för att bo i. Det är mycket vi inte förstår.
        </p>
        <p xml:id="i-LBGs6yhUrqwq6zMQK99pLW">
          Vi förstår inte varför vi ska drabbas av ökad skatt bara för
          att några av våra grannar sålt. Vi får inte mer pengar att betala
          skatt med för det.
        </p>
        <p xml:id="i-GZCsXQVQqT1UCHBoBmBYBr">
          Vi förstår inte varför vi ska tvingas att leva under ständig
          otrygghet och rädsla för att inte kunna bo kvar i våra hem.
        </p>
        <p xml:id="i-X4pXnoVaNs3UZh75XtLiTH">
          Vi förstår inte varför flera av oss ska behöva bli uppryckta
          med sina rötter, att våra barn ska tvingas byta skola och kamrater
          och att vi själva kan tvingas söka ny arbetsplats."
        </p>
        <p xml:id="i-NedUfVBm7hAy6obGNxR8XE">
          Mot bakgrund av ovanstående vill jag ställa följande frågor till
          finansministern:
        </p>
        <p xml:id="i-JSpAB83WYf7dsEFVNVdrYU">
          Vad avser finansministern att göra för att fastighetsägare ska
          slippa att betala fastighetsskatt efter ett värde som ligger flera
          gånger över marknadsvärdet?
        </p>
        <p xml:id="i-6TZeqDfydw6pQRe3JVzbtW">
          Vad avser finansministern att göra för att förhindra att familjer
          tvingas flytta när grannarna säljer?
        </p>
      </div>
    </body>
  </text>
</TEI>
