<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0381">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0381</head>
        <author who="i-4htYS85JpBwxyYZ32aVtBc">Gunilla Tjernberg</author>
        <recipient who="i-HxcQkHC9fDSzkJWgvdhDEF">Lena Hallengren</recipient>
        <topic>personalförstärkningar i förskolan</topic>
        <docDate when="2003-05-12">den 12 maj</docDate>
        <status when="2003-05-26" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GQ10381</external_id>
        <debate>
          <turn when="2003-05-26 20:58:54" duration="198">Lena Hallengren (S)</turn>
          <turn when="2003-05-26 21:02:08" duration="171">Gunilla Tjernberg (Kd)</turn>
          <turn when="2003-05-26 21:04:48" duration="120">Lena Hallengren (S)</turn>
          <turn when="2003-05-26 21:06:43" duration="141">Gunilla Tjernberg (Kd)</turn>
          <turn when="2003-05-26 21:08:55" duration="169">Lena Hallengren (S)</turn>
          <turn when="2003-05-26 21:11:40" duration="155">Gunilla Tjernberg (Kd)</turn>
          <turn when="2003-05-26 21:14:05" duration="107">Lena Hallengren (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:381 av Gunilla Tjernberg (kd) till statsrådet
          Lena Hallengren om personalförstärkningar i förskolan
        </IPQ_title>
      </div>
      <div type="IPQuestionBody">
        <p xml:id="i-Y322hB6FgAtwpb1zxguwob">
          Under valrörelsen sommaren 2002 presenterade Socialdemokraterna
          rapporten Barnen främst @ Klara besked från socialdemokraterna
          om förskolans kvalitet och barnfamiljernas ekonomi. I denna rapport
          presenterades ett kvalitetsprogram för förskolan som skulle genomföras
          efter valet. Bland annat utlovades minskade barngrupper och resurser
          till 6 000 nya förskollärare, barnskötare och annan personal i
          förskolan.
        </p>
        <p xml:id="i-TahT6nyRoNdcSFFGqGdzye">
          Besvikelsen var därför stor bland såväl föräldrar som förskolepersonal
          när regeringen presenterade budgeten för 2003 utan att någon av
          de utlovade kvalitetssatsningarna fanns med. Det ansvariga statsrådet
          Lena Hallengren försökte dock lugna alla missnöjda väljare och
          i budgetdebatten den 12 december 2002 sade hon "vi har gjort stora
          satsningar på mer personal i skolan. Nu är det förskolans tur."
          I en interpellationsdebatt i februari 2003 sade hon vidare att
          "jag som ansvarig minister vill göra kvalitetsfrågorna inom förskolan
          till ett av mina viktigaste områden för reformer och utvecklingsarbete
          under den kommande mandatperioden. @ @ @ En av regeringens viktigaste
          satsningar när det gäller förskolan är nu att uppfylla vallöftet
          om ett statligt bidrag till kommunerna för att kunna anställa
          6 000 förskollärare, barnskötare och annan personal i förskolan".
        </p>
        <p xml:id="i-Tnp3o8PyVCdEq6tcVR3Btc">
          För några veckor sedan presenterade regeringen sin vårproposition
          med budgeten för de kommande åren. Inte heller nu nämns något
          om 6 000 fler anställda inom förskolan. Den enda förändring som
          sker är att maxtaxan inom barnomsorgen höjs. Föräldrarna ska betala
          mer utan att kvaliteten förbättras. Kommunerna får nämligen inte
          behålla de extra resurserna för att använda för kvalitetssatsningar
          utan de dras in till statskassan. Regeringens utlovade kvalitetsprogram
          verkar vara långt borta. De "klara beskeden om förskolans kvalitet"
          är glömda.
        </p>
        <p xml:id="i-EM51z93idpQ4CoZSMbnLWq">
          Regeringen klamrar sig i stället fast vid Skolverkets rapport
          om konsekvenserna av maxtaxan som presenterades i mars i år. Rapporten
          visar att kvaliteten i förskolan inte försämrats sedan maxtaxan
          infördes. Med utgångspunkt i detta säger regeringen stolt i vårpropositionen
          "kvaliteten har upprätthållits i förskolan". Även om man accepterar
          rapportens något tveksamma resultat kan man fråga sig om detta
          är något för regeringen att vara stolt över. Att kvaliteten inte
          blivit sämre det senaste året säger ju egentligen ingenting eftersom
          kvaliteten var dålig redan från början. För ett år sedan skrev
          Skolverket i en rapport att gruppstorlekarna ökat kraftigt i förskolan
          och att grupperna då var betydligt större än vad som är lämpligt
          enligt forskningen. Att situationen sedan dess inte blivit ännu
          sämre kan väl knappast betraktas som att regeringen lyckats.
        </p>
        <p xml:id="i-HrWiY6wyUnye6ofTx3uBFG">
          Statsrådet Lena Hallengren har lovat att kvaliteten i förskolan
          ska vara en av hennes mest prioriterade frågor. Snart har ett
          riksdagsår gått och än har inga kvalitetssatsningar gjorts. Under
          tiden går tusentals barn genom förskolan i stora barngrupper med
          lite personal.
        </p>
        <p xml:id="i-89GvAZeSsAWpTLvipQsJLQ">
          Jag vill därför fråga statsrådet på vilket sätt hon kommer att
          arbeta för att förverkliga regeringens vallöften om förbättrad
          kvalitet i förskolan när det inte heller 2004 blir någon satsning
          på mer personal i förskolan.
        </p>
      </div>
    </body>
  </text>
</TEI>
