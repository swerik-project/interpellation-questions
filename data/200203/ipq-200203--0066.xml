<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0066">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0066</head>
        <author who="i-EYsBC4u5K3oa8SyoHdgTPc">Claes Västerteg</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>lagen om överlastavgift SFS 1972:435</topic>
        <docDate when="2002-11-26">den 26 november</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GQ1066</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:66 av Claes Västerteg (c) till statsrådet
          Ulrica Messing om lagen om överlastavgift SFS 1972:435
        </IPQ_title>
      </div>
      <div type="IPQuestionBody">
        <p xml:id="i-Lb449q8GFwZwXcjjfYV4sG">
          Drygt två tredjedelar av det svenska vägnätet förvaltas av enskilda:
          vägföreningar, samfällighetsföreningar eller motsvarande. Ansvarsområdena
          kan variera från en gemensam utfartsväg på landsbygden för tre@fyra
          fastigheter till ett kommunalt planområde där detaljplanen föreskriver
          enskilt huvudmannaskap.
        </p>
        <p xml:id="i-6xm2GqHDogUG7CBDUnjkPT">
          Under tjällossningsperioden är en mängd vägar, både allmänna
          och enskilda med statsbidrag, avstängda för tyngre fordon. Den
          som kör med ett för tungt fordon på en allmän väg drabbas av en
          kraftig överlastavgift.
        </p>
        <p xml:id="i-Xrn2YxiDGE9hmR7Jc7LBCw">
          Problemen med för tunga fordon i förhållande till vägars och
          broars kapacitet har diskuterats länge och man har från Vägverkets
          sida med skärpa hävdat att det för landet är dålig ekonomi att
          låta ett befintligt, gammalt vägnät brytas ned på grund av kortsiktigt
          ökade transportvinster @ för att inte tala om de konsekvenser
          för en hel bygd som kan uppstå vid ett brohaveri.
        </p>
        <p xml:id="i-DC6jnWojTw6Rm2PUpQCVv6">
          Dagens lagstiftning innebär mycket långtgående påföljder för
          den som bryter mot belastningsbestämmelserna på allmänna vägar,
          gator eller allmänna platser. Problemet med lagstiftningen är
          att de generella belastningsbestämmelserna bara gäller allmänna
          vägar, gator och allmän plats, dock inte enskilda vägar.
        </p>
        <p xml:id="i-QRYHVPLXyBDEgPZNZCeHJW">
          I praktiken innebär detta att en åkare som ertappas med för tungt
          fordon på en enskild väg kan komma undan med ett förhållandevis
          litet bötesföreläggande. Då ingen överlastavgift med nu gällande
          lagstiftning kan utgå är detta ett tydligt exempel där olikhet
          inför lagen gäller.
        </p>
        <p xml:id="i-JFkLuy7v68A36XYdMEMTCr">
          Sveriges enskilda vägar är en viktig del av vårt transportnät
          och avgörande för att hela Sverige ska leva.
        </p>
        <p xml:id="i-YMk1hazqcmBAv2o4vvVWjd">
          Med anledning av ovanstående vill jag därför fråga statsrådet:
        </p>
        <p xml:id="i-KA3XjSU1fBZSZz6Lx59RVj">
          Vilka åtgärder kommer statsrådet att vidta för att i lagstiftningen
          likställa regler och påföljder vid överträdelser, oavsett på vilken
          väg överträdelsen sker?
        </p>
      </div>
    </body>
  </text>
</TEI>
