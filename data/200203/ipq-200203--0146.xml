<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0146">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0146</head>
        <author who="i-YEdxJPN8cJMwnqfd9tHmTD">Ulla Löfgren</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>trafikansvaret för Holmön</topic>
        <docDate when="2003-01-30">den 30 januari</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GQ10146</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:146 av Ulla Löfgren (m) till statsrådet
          Ulrica Messing om trafikansvaret för Holmön
        </IPQ_title>
      </div>
      <div type="IPQuestionBody">
        <p xml:id="i-VXqEPi7KsZuWUWRrpFMF8z">
          Holmön är en ö i Kvarken, mellan Umeå och Björkö i Finland. Ön
          har sedan 1500-talet en bofast befolkning. För närvarande finns
          ett nittiotal fast bosatta på ön, som har såväl butik som skola
          och särskilt äldreboende.
        </p>
        <p xml:id="i-6wUkdwzuJgMEmmpmnjm74u">
          Under den förra mandatperioden väcktes fyra frågor som handlade
          om trafikansvaret för Holmön. I det senaste svaret, från den 16
          maj 2002, skriver den dåvarande näringsministern:
        </p>
        <p xml:id="i-Qw824Lf3b2JpmSsvorGqAC">
          "I en skrivelse som inkom till Näringsdepartementet den 28 juni
          1999 hemställde Vägverket att regeringen skulle fatta beslut angående
          huvudmannaskapet för båtförbindelsen Norrfjärden@Holmön. Vägverket
          återtog ärendet genom skrivelse som inkom till Näringsdepartementet
          den 1 november 1999. Av skrivelsen framgår att Vägverket avser
          att fatta beslut i frågan om huvudmannaskapet för båtförbindelsen.
        </p>
        <p xml:id="i-MhAuKMdHe8QELrA2hf431b">
          Det är Vägverket som handlägger och beslutar i frågan med stöd
          av gällande lag och praxis. Jag har erfarit att Vägverket har
          för avsikt att fortsätta driva båttrafiken under de förutsättningar
          som gäller i dag och att verket inte kommer att vidta någon förändring
          i avvaktan på regeringens behandling av utredningen om bidrag
          och regler för enskild väg.
        </p>
        <p xml:id="i-Xc55k53DYuAim4bmDjq5iC">
          Utredaren har i betänkandet Enskild eller allmän väg? (SOU 2001:67)
          föreslagit att i fråga om integrerade trafiklösningar, som bl.a.
          trafiken till Holmön, bör uppdrag ges till rikstrafiken att förhandla
          för statens räkning med berörd kommun och länshuvudman om villkor
          för trafiken.
        </p>
        <p xml:id="i-FggS2gz3scnuqJxnFdXBWR">
          Utredningens betänkande har remissbehandlats och bereds för närvarande
          inom Regeringskansliet."
        </p>
        <p xml:id="i-VUm43wupqDzDq3XDK4j7V">
          Under tiden som regeringen och Vägverket tänker, kämpar holmöborna
          en ojämn kamp för öns överlevnad. Förhållandena kring vintertrafiken,
          som i princip löses tillfälligt från dag till dag, tär hårt på
          de människor som valt att vara bosatta på ön. Pendlarna misströstar
          och gamlingarna går i ständig oro för att de inte kan ta sig till
          fastlandet för planerade sjukhusbesök. Sedan Vägverket avsade
          sig ansvaret att staka vinterväg har passagerarkapaciteten sjunkit
          till tre passagerare per tur, obeaktat att det fordon som kommunen
          begagnar sig av utestänger en stor del av trafikanterna. Detta
          ska jämföras med sommartrafiken, som är dimensionerad för 170
          passagerare per tur.
        </p>
        <p xml:id="i-FR3g32JV55QeDVeeNS9Jjh">
          Det finns en historia kring Holmötrafiken som, enligt min mening,
          lägger ett stort ansvar på staten att lösa problemen.
        </p>
        <p xml:id="i-Xbpd6osVVS57DvqaKPGY4i">
          Perioden fram till 1974
        </p>
        <p xml:id="i-UHRsDXA7QAu91TsmFX1W4S">
          Vägförvaltningen håller vinterväg mellan Holmön och fastlandet
          genom utprickning och kontinuerlig mätning. Skyltades med "Överfart
          på egen risk". Holmöns kommun ansvarade för själva trafiken.
        </p>
        <p xml:id="i-NS697Wn7CVcAKJAAQsCJLd">
          I en av vägförvaltningens PM från 1957 (angående vintertrafiken
          mellan fastlandet och Holmön) beskrivs det så som i följande utdrag:
        </p>
        <p xml:id="i-YZ2PnaoCdYo67miWg7DCnz">
          "Under den tid på året då isen på Västra Kvarken är farbar, hålles
          genom vägförvaltningens försorg särskild vinterväg för hästtrafik.
        </p>
        <p xml:id="i-Rq3DeQPPQXGqGQpftAFvzQ">
          Arbetet avser utprickning å isen, sedan tillräckligt bärkraftig
          is uppkommit, broslagning över sprickor i isen, kontinuerlig mätning
          och observation av isens tjocklek och bärförmåga.
        </p>
        <p xml:id="i-UoR44btu4C748mzyTRURCw">
          Isförhållandena på Kvarken äro dock i allmänhet så oberäkneliga,
          att vägen ej kan hållas öppen för motorfordonstrafik enligt de
          av Kungl. Väg- och vattenbyggnadsstyrelsen givna anvisningarna
          av den 18 oktober 1948 med revidering den 20 juli 1956. Efter
          stark kyla och då obetydligt med snö förekommer på isen, kan lättare
          motorfordon såsom personbilar, paketbilar och jeepar ta sig ut
          till Holmön. Sådan trafik sker på trafikanternas egen risk och
          ansvar."
        </p>
        <p xml:id="i-JhvV7HmKJqcuCSkBuEmJLD">
          I samma dokument står det vidare:
        </p>
        <p xml:id="i-2AV47NrfPd9tNyYFU1fYYM">
          "Anskaffande av snövessla av lämplig typ skulle utan tvekan innebära
          en avsevärd lättnad för den under vintertiden mycket isolerade
          befolkningen på Holmön.
        </p>
        <p xml:id="i-BZoU14RPMxChaCePGvn8V8">
          Enligt från Kungl. Väg- och vattenbyggnadsstyrelsen erhållet
          meddelande utgår för närvarande icke några medel från anslaget
          till 'Bidrag till vissa kommunikationsändamål' till vintervägar
          i kustområdena, men väl till leder i skogs- och fjällbygder. En
          begäran om bidrag från ifrågavarande anslag till inköp av snövessla
          synes böra åtföljas av förbindelse från Holmöns kommun om skötseln
          och driften av vesslan. Lättviktsvesslan Snow-Trac synes vara
          ett lämpligt fordon för Holmö-trafiken. För godsbefordran erfordras
          lämplig släde för koppling till vesslan.
        </p>
        <p xml:id="i-NCrMdaHYaMWLHe7ros3hZG">
          Umeå den 17 december 1957
        </p>
        <p xml:id="i-8drQYqneyPzrRNNZd14M9r">
          Vägförvaltningen i Västerbottens län
        </p>
        <p xml:id="i-ALCpTRPeUa8JF9rPbWnJDw">
          (Hans Rönström) / (E. Boström)"
        </p>
        <p xml:id="i-UW6aby15BZA1Yts1CWm7U9">
          Den rekommenderade snövesslan kom till stånd och drevs och underhölls
          av Holmöns kommun fram till kommunsammanslagningen 1974, för att
          upprätthålla förbindelsen (vilken avsåg hela vägen från sydligaste
          byn till Norrfjärden).
        </p>
        <p xml:id="i-AaHTRWAHBZ7dHK3fV8sEbM">
          Ett annat intressant faktum är att det i ett utdrag ur ett protokoll
          från Kommunikationsdepartementet (den 25 maj 1971, Dnr 1 1599/71)
          angående frågan om förtursrätt på båtförbindelsen, står följande:
          "Huvudman för ifrågavarande förbindelse är statens vägverk."
        </p>
        <p xml:id="i-Dj7TLVAtPofFmAntc5cptk">
          År 1971 rådde alltså inget tvivel på departementet om huvudmannaskapet.
        </p>
        <p xml:id="i-DGNCfh3eE1o5PEYxngwXZE">
          År 1974 slogs genom kommunsammanslagningsreformen Holmön samman
          med Umeå kommun. Därvid överlämnades också ansvaret för vintertrafiken
          liksom resurserna för genomförandet till Umeå kommun.
        </p>
        <p xml:id="i-15LqCo5Fd8fojTQyS8ReFb">
          Perioden 1974@1984
        </p>
        <p xml:id="i-NidkgqVJ6nScb71xr3SP1C">
          Umeå kommun upprätthåller vintertrafiken med fordon som snövessla
          och senare bandvagn. Vägverket sköter utprickning och kontroll
          av leden.
        </p>
        <p xml:id="i-Ct152qHpJN8mbFuVDT71ok">
          I en (något otydlig kopia av en) skrivelse från VFACd (Vägförvaltningen
          AC-län, drift) daterad den 7 augusti 1984 beskrivs vad man kallar
          Holmöförbindelsen sålunda:
        </p>
        <p xml:id="i-DK3deJBovgBZsUhLo75uZo">
          "I begreppet Holmö-förbindelsen innefattar vi båtleden Holmön@Norfjärden,
          vinterleden över V Kvarken samt de allmänna vägarna på Holmön
          och de enskilda vägarna med statsbidrag på Ängesön.
        </p>
        <p xml:id="i-9gEFaW4L6qUbzTHMMWj5Xr">
          Vägförvaltningens uppgift är att sköta de allmänna vägarna på
          Holmön samt driva båttrafiken i leden Holmön@Norfjärden med beaktande
          av säkerheten och till rimlig kostnad. Vinterleden drivs och finansieras
          av Umeå kommun. Vf sköter utmärkning och ismätning av vintervägen.
          F n är ansvarsförhållandena något splittrade, vilket är orsaken
          till att Vf tagit upp frågan om huvudmannaskapet med kommunen.
        </p>
        <p xml:id="i-KumdedV2vDR7ZYc1m8EhfC">
          Båtleden har primärt tillkommit för att förse Holmöborna @ åretruntboende
          @ med fastlandsförbindelse."
        </p>
        <p xml:id="i-5nzBVV7c2fKKBEAiUfCm2y">
          Perioden 1984@1998
        </p>
        <p xml:id="i-EMT66AhjEonxnUmYvqEP37">
          Umeå kommun, genom entreprenör, upprätthåller vintertrafiken
          med fordon som snöskoter med dragfordon och hydrokopter. Vägverket
          sköter utprickning och kontroll av leden.
        </p>
        <p xml:id="i-JFUUTSTrHSAtgUZRne7Vjr">
          År 1998 prövade Vägverket frågan om prickning av isväg. Betydelsen
          av förbindelsen klassades ned och definierades som "gångväg".
        </p>
        <p xml:id="i-XhdtDZ16SnKfi3ZjYX8FTe">
          Umeå kommun börjar använda enbart hydrokopter för trafiken.
        </p>
        <p xml:id="i-PsbCNhAQkk8wQ8sXqBHKPj">
          1999
        </p>
        <p xml:id="i-LdwYzh9MEJZKupKN8rJcK3">
          Vägverket utredde förbindelsen ytterligare. Isvägens betydelse
          klassades ned ytterligare och beskrivs som "för gående, skidåkare
          och på senare år även för snöskotertrafik" (det senare är ett
          rent felaktigt påstående).
        </p>
        <p xml:id="i-SDFAxdRhtgzRTcoYRgmiKZ">
          Från 1999 använder sig nu Umeå kommun permanent av hydrokopter
          för vintertrafiken, även vid fast bärig is. Holmöborna blir alltmer
          bekymrade över rådande situation i kommunikationsfrågorna.
        </p>
        <p xml:id="i-Gu34wV4RG1tTtVpCZdVsFY">
          BREV-utredningen sätts i gång och därmed avstannar förhandlingarna
          mellan Vägverket och Umeå kommun.
        </p>
        <p xml:id="i-Wdh1ooMKzAErkVPGTvZTUj">
          2000
        </p>
        <p xml:id="i-5o1UYzu54NUZYZdds3bNZo">
          Som, vad det verkar för Vägverket och kommunen, en total överraskning,
          blir det även detta år vinter och färjan slutar gå i februari.
          Efter en tid börjar i stället hydrokoptern trafikera.
        </p>
        <p xml:id="i-LVdW54gkDbYZHzYyWnZkvy">
          Holmöborna fortsätter att protestera mot de bristfälliga kommunikationerna.
          I övrigt händer inget på den fronten @ alla inblandade väntar
          på BREV-utredningen.
        </p>
        <p xml:id="i-9u3XGjXghm7h22BH3pCY8J">
          2001
        </p>
        <p xml:id="i-MbGXhrUPTnN3djAjTsESDC">
          Även denna vinter blir Holmön isolerat under en relativt lång
          period. Kommunen anser att deras händer är bakbundna så länge
          som inte huvudmannafrågan är löst. Alla inblandade väntar på resultatet
          av BREV-utredningen.
        </p>
        <p xml:id="i-PxE1eA3oZWcBqB7UJC3hre">
          2002
        </p>
        <p xml:id="i-CFWUtHymLE7aYXosn6xzSZ">
          Året börjar med stopp i kommunikationerna och detta elände fortsätter
          ända till slutet av mars (vilket också kan läsas i nyhetsrapporteringen
          på Holmöportalen, http://www.holmon.com).
        </p>
        <p xml:id="i-AUEg7E7Ban35SaPsYLTooe">
          Den 14 mars 2002. Möte, vilket på grund av osäkra kommunikationer,
          hålls hos länsstyrelsen med Holmöns Utvecklingsforum (HUF) och
          inbjudna parter för att än en gång försöka komma tillrätta med
          de bristfälliga kommunikationerna.
        </p>
        <p xml:id="i-J1fbiZeEBL7LvSAmxgJApf">
          Mötet utmynnar så småningom i att en särskild kommunikationsgrupp
          bildas med länsstyrelsens representant, Percy Gustavsson, som
          sammankallande. Övriga i gruppen är representanter från Umeå kommun,
          ULTRA, HUF och Vägverket.
        </p>
        <p xml:id="i-5U6hNdUu9PmyAoA5azTEn5">
          Gruppens uppgift blir att försöka lösa de brister som finns,
          särskilt vad gäller vintertrafiken.
        </p>
        <p xml:id="i-5CYapsvvABds8rTkDDPToF">
          Den 30 september 2002. Möte med ovannämnda grupp på länsstyrelsen.
          Det har förekommit förslag att holmöborna själva skulle bilda
          en vägförening för stakningen av isvägen. Vägverket skulle kunna
          bekosta merparten. Häpnadsväckande, inte minst med tanke på att
          varken Vägverket eller kommunen säger sig kunna ta ett så svårt
          ansvar!
        </p>
        <p xml:id="i-XeCgKjasuWb1qE2E5NYRB2">
          Inför vintertrafiken har kommunen fått information om hur många
          som dagligen pendlar till arbete och skola. Oräknat övriga eventuella
          passagerare pendlar vissa dagar 15 personer, vilket HUF menar
          omöjliggör hydrokoptern som transportmedel.
        </p>
        <p xml:id="i-3QHBiR8n62nAR6hEt5eGus">
          Evert Gustafsson, som är kommunens representant, får uppdraget
          att ta fram andra alternativ.
        </p>
        <p xml:id="i-XWzARWm7mfonq2KjvNddyG">
          2003
        </p>
        <p xml:id="i-H6tSZJoa3YFz12vc4pN5n3">
          Den 3 januari 2003. ULTRA meddelar att hydrokoptern sätts in
          i reguljärtrafik från och med eftermiddagsturen. Allt fortgår
          som vanligt.
        </p>
        <p xml:id="i-NQx5TBMZ4TAhuutyBQCjPH">
          Fungerande och tillfredsställande kommunikationer är den enskilt
          mest avgörande förutsättningen för om Holmön ska kunna utvecklas
          och leva vidare med en bofast befolkning. Förbindelsen över Kvarken
          är den enda möjligheten som finns att ta sig till eller från Holmön,
          och det är inte bara de bofasta på ön som isoleras @ resten av
          världen utestängs också från möjligheten att ta sig till och nyttja
          de värden som ön kan bjuda på.
        </p>
        <p xml:id="i-TKSggb4mn5Sn2Ve2mg8jvu">
          Holmöborna kan inte år 2003 förväntas leva på självhushållning.
          Det krävs att det finns möjligheter till arbetspendling och rimliga
          förutsättningar att bedriva besöksnäring. Holmön borde i den meningen
          kunna ha ett stort värde, i synnerhet för närregionen. Detta till
          trots är kommunikationerna i dag i princip inte bättre än på 1960-talet,
          vintertid faktiskt sämre.
        </p>
        <p xml:id="i-Jj1wBeyMjoQGTBYjRioc5d">
          Enkätundersökningar har visat att det finns ett stort intresse
          för att bosätta sig på ön, men de bristfälliga kommunikationerna
          omöjliggör det i de flesta fall.
        </p>
        <p xml:id="i-Ryn8B2xzKTY6k5daZ2Rk6Q">
          Både kortsiktigt och långsiktigt krävs kraftfulla insatser för
          att förbättra kommunikationerna, för att inte den positiva utveckling
          som trots allt varit under senare år, ska bytas i en avflyttningsvåg
          med påföljande nedläggning av affär, skola, dagis med mera.
        </p>
        <p xml:id="i-SjDr8mPsqxMk2f9DqJX7bT">
          Den saktfärdighet med vilket denna fråga har bedrivits är ett
          hot mot Holmöns framtid. Statsrådet, som har ett särskilt ansvar
          för glesbygden och därmed även för skärgårdsfrågorna, bör se med
          stort allvar på de brister i kommunikationerna som holmöborna
          får utstå.
        </p>
        <p xml:id="i-GpUkZBzd9qLNTSdHtvk8jb">
          Vad avser statsrådet att vidta för åtgärder för att förbindelserna
          till Holmön snarast ska få en långsiktig och hållbar lösning?
        </p>
      </div>
    </body>
  </text>
</TEI>
