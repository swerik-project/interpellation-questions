<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0377">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0377</head>
        <author who="i-EANGVQ7bBDvQLJRQXHptPX">Kenneth Johansson</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>finansiell samordning</topic>
        <docDate when="2003-05-12">den 12 maj</docDate>
        <status when="2003-05-26" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GQ10377</external_id>
        <debate>
          <turn when="2003-05-26 19:15:17" duration="251">Hans Karlsson (S)</turn>
          <turn when="2003-05-26 19:19:22" duration="281">Kenneth Johansson (C)</turn>
          <turn when="2003-05-26 19:23:52" duration="268">Anna Lilliehöök (M)</turn>
          <turn when="2003-05-26 19:28:16" duration="216">Bo Könberg (Fp)</turn>
          <turn when="2003-05-26 19:31:47" duration="215">Hans Karlsson (S)</turn>
          <turn when="2003-05-26 19:35:13" duration="284">Kenneth Johansson (C)</turn>
          <turn when="2003-05-26 19:39:48" duration="134">Bo Könberg (Fp)</turn>
          <turn when="2003-05-26 19:41:58" duration="98">Hans Karlsson (S)</turn>
          <turn when="2003-05-26 19:43:25" duration="167">Kenneth Johansson (C)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:377 av Kenneth Johansson (c) till statsrådet
          Hans Karlsson om finansiell samordning
        </IPQ_title>
      </div>
      <div type="IPQuestionBody">
        <p xml:id="i-LVov8bVqMRuTnBnzjU95to">
          Hösten 2000 gjorde Socialdemokraterna en principöverenskommelse
          med Centerpartiet, Folkpartiet och Miljöpartiet om att tillåta
          arbete mot sjukskrivningar och ohälsa genom så kallad finansiell
          samordning Finsam/Socsam. Men den lagrådsremiss som regeringen
          nyligen avgett visar att Socialdemokraterna ännu en gång bryter
          denna uppgörelse. I ett läge när kostnaderna för sjukskrivningar
          och förtidspensioner fortsätter att slå nya rekord är detta oroväckande.
        </p>
        <p xml:id="i-2x3G2pSC8v2Acd9hACdgWr">
          Erfarenheterna av försök med finansiell samordning i olika former
          visar sammantaget på mycket positiva möjligheter. Det finns stora
          vinster att göra @ i minskade sjukskrivningskostnader, snabbare
          rehabilitering och minskat lidande @ genom att öka samarbetet
          över myndighetsgränserna och genom att tillåta att passiva bidragspengar
          används till aktiva insatser.
        </p>
        <p xml:id="i-A4cnYtQJt1Ka7Zg3PSF78v">
          Under 1993@1997 gav Finsamprojektet i Eskilstuna och Nyköping
          minskade sjukskrivningskostnader med 16 %. När en fungerande samarbetskultur
          mellan vårdsektorn och försäkringskassan väl etablerats blev följden
          att sjukskrivningsproblemen blir mer prioriterade. Resultaten
          från det samtidiga Finsamprojektet i Gävleborgs län gav ett ännu
          mer positivt resultat.
        </p>
        <p xml:id="i-54RzgvPWTm7MYHTkTfniPn">
          Under de senaste åren har andra former av finansiell samordning
          genomförts på försök i ett antal kommuner. Exemplen har i flera
          fall varit mycket lyckosamma. Laholms kommun som genomfört ett
          Socsamprojekt hör i dag till de tio kommuner som har minst sjukdagar
          i landet. Lokala företrädare hävdar att detta inte varit möjligt
          om man inte hade kunnat riva de gamla organisationernas "stenhus"
          och ta ett samlat grepp. Svåra fall har kunnat rehabiliteras med
          samordnade insatser och strukturerad uppföljning.
        </p>
        <p xml:id="i-EDgczcj2RHVSu76jPnvZ9Q">
          Liknande försök har genomförts i Finspång med påtagliga ekonomiskt
          mätbara resultat. Kostnaderna har kunnat sänkas med 20 miljoner
          kronor per år genom finansiell samordning genom att man har kunnat
          arbeta över revirgränserna mellan socialtjänst, arbetsmarknadsmyndigheter
          och försäkringskassan.
        </p>
        <p xml:id="i-L7GycuRqKJCQdwxxhTpbv2">
          Det regeringsförslag som nu går på remiss till Lagrådet har framför
          allt tre grundläggande svagheter:
        </p>
        <p xml:id="i-9rRU5TWBgzo7STV1JMqLtZ">
          För det första krävs att alla fyra av kommun, landsting, länsarbetsnämnd
          och försäkringskassa vill delta. Det ger vetorätt för varje myndighet
          mot lokala Finsam/Socsamprojekt.
        </p>
        <p xml:id="i-RAiyA8wZif3roND7HBguPX">
          För det andra inskränks målgruppen hårt av regeringen.
        </p>
        <p xml:id="i-DJ5LEdNjXaMt9VVeQKaJxB">
          För det tredje begränsas de belopp som får samordnas mellan myndigheterna
          alltför kraftigt. Högst 5 % får samordnas från respektive myndighet.
        </p>
        <p xml:id="i-YXuVLb77fAeF6zSRx4Gdpz">
          Regeringsförslaget med dess begränsning av omfattningen på den
          finansiella samordningen till 5 % skulle till exempel i Laholm
          medföra att volymen skulle minska från 452 miljoner kronor till
          10 miljoner kronor.
        </p>
        <p xml:id="i-FVx2qkPPefineQhHHaGSUV">
          Mot bakgrund av den alarmerande utvecklingen av sjukskrivningarna
          och de lyckosamma resultaten av olika försök med finansiell samordning
          ter sig regeringens försiktiga ansats svårbegriplig. Det borde
          nu vara dags att släppa fram de lokala lösningarna. Lokala politiker
          och tjänstemän har faktiskt lyckats med det som regeringen misslyckats
          med.
        </p>
        <p xml:id="i-PMCGFJpPviEhAn3WCemsfs">
          Mina frågor till arbetslivsministern är:
        </p>
        <p xml:id="i-ASf9e9oNgoRLwtXj3Xji2R">
          1. Avser ministern att hindra lokala modeller för finansiell
          samordning, om inte alla fyra parter deltar?
        </p>
        <p xml:id="i-B2EZP6x3cDRDg66JX9DDvJ">
          2. Är ministern beredd att göra undantag beträffande den föreslagna,
          begränsade målgruppen om man lokalt så önskar?
        </p>
        <p xml:id="i-3k8EJwqxgyDTwKFMCY8cex">
          3. Är ministern beredd att göra undantag beträffande föreslagna
          begränsningar av de belopp som ska kunna samordnas?
        </p>
        <p xml:id="i-Kkm6UHcqRmbKYXheM7RY6j">
          4. Avser ministern att tvinga de framgångsrika försöken i Laholm,
          Finspång med flera att avbryta sin verksamhet i dess nuvarande
          form?
        </p>
      </div>
    </body>
  </text>
</TEI>
