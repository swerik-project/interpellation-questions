<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0216">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0216</head>
        <author who="i-AktM7FqujRsJ6kGjNePGjq">Lars-Ivar Ericson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>skuldsanering</topic>
        <docDate when="2003-03-04">den 4 mars</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GQ10216</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:216 av Lars-Ivar Ericson (c) till justitieminister
          Thomas Bodström om skuldsanering
        </IPQ_title>
      </div>
      <div type="IPQuestionBody">
        <p xml:id="i-MTBBEwPUs8XEbAK2VrGqNA">
          I och med 1994 års lag om skuldsanering finns det möjlighet för
          fysiska personer att få en skuldsanering genomförd om personen
          i fråga inte har möjlighet att komma ur sin skuldfälla på egen
          hand. Lagen är i princip bra, även om exempelvis handläggningstiderna
          har kritiserats. I november förra året beslutade regeringen att
          låta utvärdera lagen, bland annat för att se efter om de långa
          handläggningstiderna kan åtgärdas. För att uppfylla kraven för
          skuldsanering ska, enligt lagen, skulderna vara minst tre år gamla,
          varefter handläggningstiden är åtminstone ett år. Under vanligtvis
          fem års tid ska personen därefter leva på så kallat existensminimum
          där eventuellt överskott ska komma fordringsägarna till godo.
          Detta ger en period om sammanlagt nio år. Prövningen för den enskilda
          personen slutar dock inte där, då betalningsanmärkningar finns
          kvar i ytterligare tre år vilket leder till nekade hyreskontrakt,
          telefonabonnemang och liknande. Finansinspektionen har utfärdat
          råd som säger att en betalningsanmärkning inte ska vara skäl för
          att neka en kund inlåningskonto, men att få ett betalkort, även
          utan kreditmöjligheter, knutet till detta förefaller vara mycket
          svårt. Vi politiker försitter oftast inte chansen att uppmana
          till eget företagande. Endast genom ett välmående privat näringsliv
          skapas resurser för den gemensamma välfärden. Den enskilda företagaren
          uppbär dock ett risktagande i många fall. I en sund marknadsekonomi
          går gamla företag i konkurs medan nya konkurrenskraftiga företag
          skapas, där en del blir bestående medan andra går omkull. Detta
          är en naturlig del av marknadsekonomin och dessa misslyckanden
          måste accepteras. Skuldsaneringslagen är bra eftersom skuldsatta
          personer, inklusive de som fått se sitt företag gå i konkurs,
          kan få en ny chans. Dock så måste det ifrågasättas om sammanlagt
          tolv års umbäranden är rimligt.
        </p>
        <p xml:id="i-DuiescsH37TTUSGhN1Sx83">
          Med anledning av ovanstående vill jag fråga statsrådet:
        </p>
        <p xml:id="i-8RUCKenNGfidhHvhuBYRWU">
          Vilka åtgärder avser ministern att vidta för att personer som
          genomgått en skuldsanering så snabbt som möjligt ska kunna leva
          vanliga liv där exempelvis hyreskontrakt och telefonabonnemang
          i eget namn inte är en omöjlighet?
        </p>
      </div>
    </body>
  </text>
</TEI>
