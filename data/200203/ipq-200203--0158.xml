<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0158">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0158</head>
        <author who="i-4SAiMdwrEthd2M8z2yjtkv">Ana Maria Narti</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>finansieringen av rehabiliteringsarbete inom organisationen KRIS</topic>
        <docDate when="2003-02-03">den 3 februari</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GQ10158</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:158 av Ana Maria Narti (fp) till justitieminister
          Thomas Bodström om finansieringen av rehabiliteringsarbete inom
          organisationen KRIS
        </IPQ_title>
      </div>
      <div type="IPQuestionBody">
        <p xml:id="i-YMfeMqNwXMsdoE3M5JNprA">
          En av de mest positiva händelserna inom det brottsförebyggande
          arbetet de senaste fem åren är den snabba utvecklingen av organisationen
          KRIS @ Kriminellas Revansch i Samhället. Som bekant bildades denna
          organisation av före detta fångar som är aktivt engagerade i rehabiliteringen
          av människor som är eller varit straffade på grund av missbruk
          och brottslighet. Organisationen har hastigt växt över landet.
          Den expanderar nu i Danmark och Litauen.
        </p>
        <p xml:id="i-AH8p9ydbKMFcZ8xRYtLe6y">
          Att KRIS verksamhet är av stor betydelse är uppenbart. Det är
          inte enbart mötesplatser, nya och starka nätverk på vardagens
          olika yrkesområden och omedelbart socialt stöd som fångar och
          före detta fångar får genom organisationens ständigt pågående
          aktivitet. Det som här skapas är faktiskt helt nya metoder för
          rehabilitering @ vilket i sig innebär löften om drastisk minskning
          av återfall @ och följaktligen stora besparingar åt samhället.
        </p>
        <p xml:id="i-4aUR1sBQzcFWs8fGucUqbm">
          Kostnaderna för missbruk och brottslighet uppgår till mycket
          stora belopp (en siffra som ofta nämns är 19 000 kr per individ
          och dygn). Varje rehabiliterad KRIS-medlem är en enorm vinst för
          oss alla.
        </p>
        <p xml:id="i-MN74vYPWUcD4ynmNqjRmEQ">
          Två nya insatser håller på att ta form i organisationens verksamhet.
          En helt ny modell för omhändertagande av unga i farozonen diskuteras.
          Detta är utan tvekan av stor betydelse. Unga människor i farozonen
          har svårt att känna förtroende och respekt för vuxna som vill
          vägleda dem ut ur deras varliga vardag. Men just före detta fångar
          kan etablera en fungerande kommunikation med denna grupp, på samma
          sätt som tidigare alkoholmissbrukare lätt blir ledare i rehabilitering
          av människor med alkoholberoende.
        </p>
        <p xml:id="i-7pnYjfiJvQdaHrmT8dv3Hu">
          En annan viktig insats som tar form inom KRIS är samarbetet med
          kriminalvården i Litauen. De positiva sociala och ekonomiska resultat
          som en sådan verksamhet kan få är svåra att nog uppskatta: Delvis
          bygger man upp mänskligare miljöer och arbetsmetoder i ett land
          som under lång tid präglats av fattigdom, totalitär brutalitet
          och godtycke, delvis motverkar man tendenserna till expansion
          till bland annat Sverige av internationell brottslighet med bas
          i före detta sovjetiska republiker.
        </p>
        <p xml:id="i-EMPyhGoVsSBPDWVEV92uLG">
          KRIS får uppmärksamhet och beröm i medierna och i alla debatter
          om kriminalvården i och utanför Sverige. KRIS stöter ändå ständigt
          på svårigheter. Det största hindret för en framgångsrik utveckling
          består i den osäkra och underdimensionerade finansieringen av
          hela verksamheten. Liksom för alla ideella organisationer kommer
          den största delen av denna finansiering från bidrag beviljade
          av stat, landsting och kommuner. Utdelningen av dessa bidrag är
          alltid kopplad till en rätt komplicerad ansökningsprocedur, och
          den är begränsad till korta tidsperioder. Dessutom kommer informationen
          om beviljade bidrag sent inför en ny arbetsperiod.
        </p>
        <p xml:id="i-3WEnHgkdv2YuTxsdbSx3UM">
          Detta omöjliggör en långsiktig planering och systematisk förbättring
          av arbetsmetoderna. För att kunna fungera med den energi och den
          långsiktiga systematik som rehabiliteringen av missbrukare och
          brottslingar kräver, behöver KRIS en finansiering som sträcker
          sig över längre tidsperioder än bara ett år i taget. Finansieringen
          måste också tillåta intensivt arbete @ och inte bestå av minimala
          belopp.
        </p>
        <p xml:id="i-5TykwFqWb3Xweu6Ne2dWdd">
          Det är tydligt att nuvarande finansieringsform för KRIS inte
          motsvarar rehabiliteringens behov. En positiv vidareutveckling
          av denna värdefulla verksamhet inom det svenska civila samhället
          kräver en både säkrare och mer långvarig tilldelning av ekonomiska
          resurser @ liksom regler som inte bara godtar utan stimulerar
          verksamheten.
        </p>
        <p xml:id="i-HBj4BtKkHwMNXmhsMpwBnZ">
          Enligt min uppfattning kan inte detta åstadkommas inom det nuvarande
          bidragssystemet. Det bästa för KRIS och för det svenska samhället
          skulle vara att ersätta små och osäkra bidrag med avtal för något
          längre tid mellan stat, kommun och landsting samt organisationen.
          Sådana avtal kan täcka längre tidsperioder än ett år och de kan
          klart specificera villkoren för köp av högkvalitativa tjänster
          inom rehabiliteringen.
        </p>
        <p xml:id="i-S4j4M6yk11inabT62xsugn">
          Den snabba och breda expansionen av KRIS verksamhet bidrar till
          minskningen av kriminalitet, men resulterar också i ett ökat behov
          av finansiella resurser. Redan innan avtal kan slutas behöver
          organisationen en bättre ekonomisk grund för sin pågående verksamhet.
          I Danmark beviljade regeringen 12 miljoner kronor till KRIS systerorganisation,
          i Sverige kämpar fortfarande de lokala föreningarna och riksorganisationen
          med ytterst begränsad och osäker ekonomi.
        </p>
        <p xml:id="i-VaftK33mGHakAAnMMnAztG">
          Med bakgrund i det som ovan anförts vill jag fråga justitieministern:
        </p>
      </div>
    </body>
  </text>
</TEI>
