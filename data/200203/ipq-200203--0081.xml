<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0081">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0081</head>
        <author who="i-MtQDAwnav9eHyeftxbQLvf">Inger René</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>tillfälliga upphållstillstånd</topic>
        <docDate when="2002-12-05">den 5 december</docDate>
        <status when="unknown" byWhom="Jan O Karlsson" byWhomId="i-3MwbJPjHpsScrukDj5ohhN" status="answered">besvarad</status>
        <external_id source="rdwebb">GQ1081</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:81 av Inger René (m) till justitieminister
          Thomas Bodström om tillfälliga upphållstillstånd
        </IPQ_title>
      </div>
      <div type="IPQuestionBody">
        <p xml:id="i-AjwjwDe2dyRXHj4uTGWHCQ">
          Handel med kvinnor är väl planerad och organiserad. Då efterfrågan
          på sexuella tjänster är stor blir handeln lukrativ för brottssyndikaten.
          Den organiserade brottsligheten arbetar, också med denna verksamhet,
          över nationsgränserna. Att bekämpa den är därför inte en fråga
          för ett enskilt land utan det krävs ett samarbete över nationsgränserna.
        </p>
        <p xml:id="i-JCBVzJe7i6ArZcuugtiE6c">
          Sverige bör bli ett föregångsland när det gäller lagstiftning,
          kunskapsuppbyggnad och information om handel med kvinnor.
        </p>
        <p xml:id="i-KAWCyQUNkEeQuJdz4MsuZd">
          I de länder där kvinnor "rekryteras" @ oftast forna Öst- och
          Centraleuropa liksom Thailand @ råder fattigdom och arbetslöshet.
          De luras som regel med löfte om välavlönade arbeten på restauranger
          eller liknande. Vanligtvis förbinder sig kvinnorna att ersätta
          agenten för utgifter han haft för att arrangera resan. Det är
          inte ovanligt att agenterna sedan säljer kvinnorna till mellanhänder
          och transportörer.
        </p>
        <p xml:id="i-XZV6tvJUVY3UW9HmDxKmBJ">
          Kvinnorna blir ofta utsatta för hot, fysisk och psykisk misshandel
          som ibland till och med leder till mord. Metoderna med att förslava
          kvinnor är mycket brutala. Kvinnorna är ofta mycket rädda, en
          rädsla som inte är helt obefogad över vad som kan hända när de
          återvänt till sitt hemland, om de samverkar med polis och åklagare.
        </p>
        <p xml:id="i-GgMjdsZMALXt1AXpz1uxha">
          När dessa kvinnor upptäckts av eller frivilligt kommer till polisen
          har de inga giltiga uppehållstillstånd. Som regel direktavvisas
          de ut ur landet. Polisen kan då inte utreda under vilka förhållanden
          de har kommit hit och hur de har vistats i Sverige. Det innebär
          att polisen går miste om viktig information och utredningar försvåras.
        </p>
        <p xml:id="i-DGHLo1AmpXyi94vbDGtUdG">
          Jag anser att vi, vid denna typ av brottslighet, bör låta bevispersoner
          stanna kvar en viss tid i Sverige för att kunna biträda polis
          och åklagare vid brottsutredning.
        </p>
        <p xml:id="i-9qETAnEt285KKhD3sd6DJp">
          I och med att människohandel är ett globalt problem är internationell
          samverkan nödvändig. Vi måste också tillsammans med de övriga
          EU-medlemmarna och länderna i Östeuropa utarbeta program som syftar
          till att hjälpa och rehabilitera de kvinnor och barn som blivit
          offer för människohandel att kunna återanpassas till ett värdigt
          liv. Många kvinnor är i behov av ett skyddat boende i sitt hemland.
        </p>
        <p xml:id="i-Z6RtC4RUNPoJZVnSu7eWM">
          1. Vilka åtgärder avser justitieministern att vidta för att brottsoffer
          beviljas tillfälliga uppehållstillstånd inför förundersökning
          för att säkra vittnesmål?
        </p>
        <p xml:id="i-MR85sbD4y2tmL97yPJZeUr">
          2. Vilka åtgärder avser justitieministern att vidta för att en
          kvinna ska kunna garanteras ett säkert återvändande till sitt
          hemland?
        </p>
        <p xml:id="i-FNjeXCX9y4S2MRqLNA1gwQ">
          3. Vilka åtgärder avser justitieministern att vidta för att kvinnor
          och barn som blivit offer för människohandel i Sverige ska kunna
          anpassas till ett värdigt liv i sitt hemland?
        </p>
      </div>
    </body>
  </text>
</TEI>
