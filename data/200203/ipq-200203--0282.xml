<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0282">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0282</head>
        <author who="i-S7wLw9aynA5vbRCsqxxL3N">Tina Acketoft</author>
        <recipient who="i-3MwbJPjHpsScrukDj5ohhN">Jan O Karlsson</recipient>
        <topic>offer för trafficking</topic>
        <docDate when="2003-04-10">den 10 april</docDate>
        <status when="2003-05-13" byWhom="Jan O Karlsson" byWhomId="i-3MwbJPjHpsScrukDj5ohhN" status="answered">besvarad</status>
        <external_id source="rdwebb">GQ10282</external_id>
        <debate>
          <turn when="2003-05-13 18:00:55" duration="311">Jan O Karlsson (S)</turn>
          <turn when="2003-05-13 18:06:03" duration="211">Tina Acketoft (Fp)</turn>
          <turn when="2003-05-13 18:09:30" duration="228">Hillevi Engström (M)</turn>
          <turn when="2003-05-13 18:13:15" duration="246">Jan O Karlsson (S)</turn>
          <turn when="2003-05-13 18:17:17" duration="87">Tina Acketoft (Fp)</turn>
          <turn when="2003-05-13 18:19:40" duration="99">Hillevi Engström (M)</turn>
          <turn when="2003-05-13 18:21:15" duration="262">Jan O Karlsson (S)</turn>
          <turn when="2003-05-13 18:25:33" duration="113">Tina Acketoft (Fp)</turn>
          <turn when="2003-05-13 18:27:22" duration="126">Jan O Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:282 av Tina Acketoft (fp) till statsrådet
          Jan O Karlsson om offer för trafficking
        </IPQ_title>
      </div>
      <div type="IPQuestionBody">
        <p xml:id="i-64yEHYi85E4VPNBSsnaazn">
          Varje år säljs hundratusentals människor, främst kvinnor och
          barn, som sexslavar. De utgör "varorna" i den internationella
          industrin trafficking som genererar miljarder dollar varje år.
          Trots att kampen mot trafficking förklarats som prioriterat område
          av en rad länder är den hårda sanningen att vi inte har lyckats
          slå ned denna form av kriminalitet. Tvärtom växer den för varje
          dag.
        </p>
        <p xml:id="i-H3MowaCpJWktfbRCEGkmdA">
          Jag var nyligen i Moldavien för att försöka få en tydligare bild
          av hur och varför denna nya "industri" kan växa så starkt som
          den gör, mitt i 2000-talets Europa. Desperata drömmar och brist
          på möjlighet att tjäna lagliga pengar gör denna handel möjlig.
          Men det handlar också om att det finns män som anser sig ha rätten
          att köpa dessa människor för att tillfredsställa egna lustar.
          Det går inte med ord att beskriva vidrigheterna bakom människohandeln
          och de hjärtskärande människoöden som finns bakom tidningarnas
          rubriker.
        </p>
        <p xml:id="i-2J8UervvfFbpTeKtSVmLkC">
          Vi kunde nyligen läsa om ännu ett fall på vår egen bakgård. Länskriminalen
          i Skåne hade lyckats identifiera ett fall där en nittonårig polska
          kidnappats av två män, fraktats till Sverige och låsts in för
          att tvingas sälja sex. Erfarenheter från tidigare fall säger att
          dessa flickor har utsatts för stora mängder hot och våld. Att
          under sådana förhållanden ha modet att vittna mot sina kidnappare
          och "kunder" är oerhört starkt. Det vore självklart att samhället
          då skulle ställa upp med alla typer av skydd. Men så ser verkligheten
          inte ut i dagens Sverige. Frågan är om Sverige kan anses leva
          upp till FN:s deklaration om de mänskliga rättigheterna på detta
          område.
        </p>
        <p xml:id="i-VHRdQk8PrcpKtsNWxkCdM1">
          I Skånefallet, som i så många andra fall, utvisades flickan till
          sitt hemland så snart hon vittnat. Ingen vet i dag var hon är
          eller hur hon mår. Migrationsminister Jan O Karlsson är enligt
          egen utsago den som ansvarar för området. På en fråga om vad han
          avser att göra för att förändra situationen för trafficking-offer
          i Sverige svarade han att det är hans "ambition att till hösten
          kunna lägga fram ett lagförslag som gör det möjligt att de kvinnor
          som utsatts för brott i Sverige ska kunna beviljas ett tidsbegränsat
          uppehållstillstånd för att närvara vid brottsutredning och rättegång
          i Sverige".
        </p>
        <p xml:id="i-Mp75GhvpVLBUPjd5vZe3jD">
          Samtidigt uttalar justitieminister Thomas Bodström och jämställdhetsminister
          Margareta Winberg på DN Debatt onsdagen den 9 april, att de kvinnor
          som förs till Sverige för att utnyttjas sexuellt bör ges möjlighet
          att få permanent uppehållstillstånd. Detta är en ståndpunkt som
          Folkpartiet pläderat för och som står skrivet i det tiopunktsprogram
          som vi presenterade i början av mars detta år. Jag vet inte hur
          det ska tolkas att migrationsminister Karlsson skriver en sak
          i sitt svar till mig och justitieminister Bodström och jämställdhetsminister
          Winberg en annan sak på DN Debatt. Att det inom regeringen finns
          en delad syn på hur dessa kvinnor på bästa sätt kan hjälpas är
          uppenbart.
        </p>
        <p xml:id="i-6MrHhD2CqiXPAEu3N5R7P6">
          Det är inte polisen eller Migrationsverket som bär ansvaret för
          hur illa ställt det är gällande att ge de berörda kvinnorna och
          barnen skydd och hjälp. De försöker att göra sitt "prioriterade"
          arbete utan extra medel. Det är regeringen som utfärdat riktlinjerna,
          som också är ansvarig för att skydda dessa kvinnor. Men tyvärr
          räcker inte vackra ord för att trösta och skydda vår tids slavar.
        </p>
        <p xml:id="i-MQBcuKzxsq7YcSdQrwYapm">
          Folkpartiet har under de senaste månaderna arbetat med att försöka
          kartlägga den kompletta bilden kring trafficking. Det är uppenbart
          att flertalet berörda myndigheter såsom socialtjänsten, polisen
          och Migrationsverket upplever en osäkerhet gällande vem som har
          ansvaret. Ur lagmässigt hänseende är det socialtjänstens ansvar
          att se till att dessa kvinnors situation är acceptabel. I dagens
          Sverige inbegriper det att återsända dem snarast till hemlandet.
        </p>
        <p xml:id="i-Pzj8ydyeoxD2GJ57ae48rx">
          Utöver att socialtjänsten inte säger sig ha ekonomiska resurser
          för att betala kvinnornas uppehälle, råder det en akut brist på
          rum för kvinnor i behov av skyddat boende. Problemet är att ingen
          anser sig ha ansvar för att dessa kvinnor ges något rättsskydd.
          Att kvinnorna tvingas tillbaka till sina hemländer är också problematiskt
          för svenska myndigheter, då rättegångspersonal och polis måste
          flygas till kvinnans hemland för att där fortsätta förhör med
          kvinnan. Detta är kostsamt och riskerar också att förlänga hela
          rättegångsprocessen.
        </p>
        <p xml:id="i-KGh1QirUfYj1ct55j8F7xv">
          Mot bakgrund av det ovan anförda vill jag fråga migrationsministern:
        </p>
        <p xml:id="i-S7zFXuDkpHHzR2n7pRPP4f">
          Vilka åtgärder avser migrationsministern att vidta för att Sverige
          bättre ska leva upp till FN:s konvention om de mänskliga rättigheterna?
        </p>
        <p xml:id="i-N6TkKE7F9qRnpyXoFJgeq3">
          Vilka åtgärder avser migrationsminsitern att vidta för att konkret
          förbättra dessa kvinnors situation?
        </p>
      </div>
    </body>
  </text>
</TEI>
