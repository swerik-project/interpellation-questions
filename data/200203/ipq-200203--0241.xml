<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0241">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0241</head>
        <author who="i-D6hrZCxPVTQxPgXvGFfuJ7">Ulf Sjösten</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>vägen som tillväxtfaktor i Västra Götaland och Sjuhärad</topic>
        <docDate when="2003-03-14">den 14 mars</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GQ10241</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:241 av Ulf Sjösten (m) till statsrådet
          Ulrica Messing om vägen som tillväxtfaktor i Västra Götaland och
          Sjuhärad
        </IPQ_title>
      </div>
      <div type="IPQuestionBody">
        <p xml:id="i-5PG3mMe45eZ3jgtnZnEJ59">
          Underhåll av vägar och nybyggnation av vägar, eller snarare bristen
          av desamma berör många svenskar, enskilda och företag ytterst
          påtagligt.
        </p>
        <p xml:id="i-CeG4qYBjgE8kCiaN9Uik51">
          Bakom resonemanget om en dålig vägstandard döljer sig mycket.
          Det handlar om utryckningsfordonet som förlorar viktiga minuter
          i en pressad situation, skolbussen som blir inställd på grund
          av att grusvägen bitvis försvinner vissa tider på året, timmerexportören
          som förlorar en kund på grund av att han inte kan möta dagens
          just in time- krav och personal som avstår från att ta det erbjudna
          jobbet på grund av dåliga pendlingsmöjligheter.
        </p>
        <p xml:id="i-448CMqg8D2vHY127Nb9FjD">
          Det handlar givetvis också om många personliga tragedier i spåren
          av de talrika allvarliga olyckorna längs dessa vägar.
        </p>
        <p xml:id="i-WWqE51537ksa4DNLLaJta5">
          Näringslivsrepresentanter och företagarorganisationer har lyft
          fram just de tillväxthämmande aspekterna som följd av det undermåliga
          vägnätet.
        </p>
        <p xml:id="i-Tom87DUTS2WRAnoqxxDzSb">
          Bristerna är i dag mycket tydliga i hela Västra Götaland.
        </p>
        <p xml:id="i-6TN537kBSwswZU6YvQgLEP">
          Ett blomstrande och växande näringsliv är beroende av ett stringent
          skattesystem, lagar och regler som är lätta att förstå och transparenta
          och en infrastruktur som underlättar etableringar och tillväxt.
        </p>
        <p xml:id="i-8wMcH9oHXhMEDqrq6UpSeu">
          Näringslivets tillväxt behövs ju faktiskt för att statens finanser
          ska må bra och för att Sverige ska ta välbehövliga kliv uppåt
          i den internationella välståndsligan. Tillväxten behövs givetvis
          också för att kommunerna och dess verksamhet som vänder sig till
          barn, elever, äldre och funktionshindrade ska utvecklas.
        </p>
        <p xml:id="i-6zZTai1Hcdr4U7gscLqhUB">
          Dåliga vägar skapar stora svårigheter för företagens transporter
          men också problem med företagens kompetensförsörjning.
        </p>
        <p xml:id="i-PFaVT3bHc9H8DAsfHgsWA4">
          I Sjuhäradsbygden, som fortfarande arbetar i en omställningsfas
          efter den producerande textilindustrin, lider näringslivet av
          dålig standard på vägnätet, både det mindre och det större såsom
          riksvägarna 40, 27 och 41.
        </p>
        <p xml:id="i-QZdukKnbFg9jomUcoNqJYv">
          Sammantaget borde investeringar i vägar vara en investering i
          tillväxt och utveckling för Västra Götaland och Sverige där vinstpotentialen
          för oss alla är utomordentligt stor.
        </p>
        <p xml:id="i-DJdKR4yRDSF3ty5iuV8kNP">
          Den socialdemokratiska inriktningspropositionen för infrastrukturutveckling
          var en stor besvikelse för många som faktiskt hade satt viss tilltro
          till denna viktiga proposition för Sveriges utveckling.
        </p>
        <p xml:id="i-Qd21mjkbYkN7ngDMgcxAcW">
          Runtom i landet ser man att pengarna till underhåll och nyinvesteringar
          inte räcker.
        </p>
        <p xml:id="i-PhkeWW7H5e5Pe8Rewcu2o7">
          Företag avstår från investeringar och företag avstår från att
          etablera sig på en viss ort på grund av vägnätets tillkortakommanden,
          vilket hotar en långsiktigt god utveckling i Sverige.
        </p>
        <p xml:id="i-F4FCFMRshxA9ywxNeKYeJ7">
          Satsningarna på det svenska vägnätet är otillräckliga. Är det
          inte dags att även den socialdemokratiska regeringen åter kritiskt
          omprövar medelstilldelningen?
        </p>
        <p xml:id="i-WbL8CLyLmJH53NKyj6w2v3">
          Vilka åtgärder avser det ansvariga statsrådet för det svenska
          vägnätet att vidta för att snabbt ge näringslivet i Västra Götaland
          bättre kommunikationsmöjligheter på väg?
        </p>
      </div>
    </body>
  </text>
</TEI>
