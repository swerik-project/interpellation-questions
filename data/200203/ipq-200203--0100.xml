<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0100">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0100</head>
        <author who="i-HpwkrkkrFd1MRPixHrr8q1">Lars Ohly</author>
        <recipient who="i-S7LcGmD5NuSMrFDW8LBeJ1">Anna Lindh</recipient>
        <topic>Israels annekteringspolitik på den palestinska Västbanken</topic>
        <docDate when="2002-12-16">den 16 december</docDate>
        <status when="unknown" byWhom="Anna Lindh" byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GQ10100</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:100 av Lars Ohly (v) till utrikesminister
          Anna Lindh om Israels annekteringspolitik på den palestinska Västbanken
        </IPQ_title>
      </div>
      <div type="IPQuestionBody">
        <p xml:id="i-EZQXDnSK4KQe2jMxq23KPn">
          De som studerat en karta över de palestinska områdena på Västbanken
          och i Gaza har genast kunnat se att dessa områden utgör ett plotter
          av små enklaver omgivna av områden kontrollerade av den israeliska
          ockupationsmakten.
        </p>
        <p xml:id="i-GCQ18PgUtDDmWmVjZuyFvN">
          Ofta har vi hört medlemmar av den israeliska regeringen förklara
          att man är för en tvåstatslösning.
        </p>
        <p xml:id="i-SaanCRsfKFi3a4AJhpXW5r">
          Men en sak är vad man säger och en annan vad man gör.
        </p>
        <p xml:id="i-MnGiCsmCGV7aB8N9ePyZ2S">
          Det är i dag väl känt att Israel bygger en mur mellan de ockuperade
          områdena och Israel. Officiellt hävdar Israel att denna mur är
          en säkerhetsåtgärd mot självmordsbombare och terrorister. Inga
          murar i världen kan dock hindra dem som verkligen vill begå terrordåd
          i Israel.
        </p>
        <p xml:id="i-G54dsygQ2GfnX4PK63cBsC">
          Det finns dock andra motiv än dem som officiellt anförs. Denna
          mur följer inte den så kallade gröna linjen mellan Israel och
          de ockuperade palestinska områdena. I stället byggs muren ett
          bra stycke in på den palestinska sidan av den gröna linjen. Denna
          gränsdragning innebär att omkring 10 % av de palestinska områdena
          överförs till Israel. Byggandet av muren mellan Israel och de
          palestinska områdena innebär i praktiken en definitiv annektering
          av viktiga palestinska områden.
        </p>
        <p xml:id="i-9HacC4Avpcg9NqxfU8f7MR">
          De områden som på detta sätt annekteras av Israel är inte heller
          vilka arealer som helst. De tillhör de vattenrikaste delarna av
          de ockuperade palestinska områdena. Vad detta innebär i ett område
          i världen där vatten är en bristvara är inte svårt att föreställa
          sig. Israel lägger följaktligen beslag på områden som har de bästa
          förutsättningarna för viktig jordbruksproduktion och annan produktiv
          verksamhet, medan de områden som har sämre förutsättningar lämnas
          till palestinierna.
        </p>
        <p xml:id="i-YCPnuyckMVwFjXGsXcsrvq">
          Det innebär också att viktiga palestinska områden kommer att
          avskärmas och isoleras från övriga Palestina. Staden Qalqilya
          kommer att förvandlas till en i praktiken helt av israeliskt territorium
          omringad stad med en enda smal förbindelse och flaskhalsliknande
          passage till övriga Palestina. Vid denna flaskhals har Israel
          placerat en militärpostering. Livet i Qalqilya kommer att helt
          kunna kontrolleras av Israel.
        </p>
        <p xml:id="i-5HFUYwFZeeZAFM8hjPZ4uz">
          De palestinier som till följd av den nya murens sträckning kommer
          att hamna i Israel kommer inte att få samma status som andra medborgare
          som lever i Israel. Eftersom de inte har israeliskt medborgarskap
          är risken för att de deporteras till området på andra sidan den
          av Israel uppförda muren.
        </p>
        <p xml:id="i-LLdshCtqqGBC1t99BXkp9C">
          Israel fortsätter att bygga ut sina bosättningar i Palestina.
          I dessa planer ingår att man kommer att bygga ut bosättningarna
          kring östra Jerusalem på ett sådan sätt att man skapar en strypsnara
          kring Jerusalem. Tillfartsvägarna från Ramallah och Betlehem kommer
          att bli få och lätta för de omgivande israeliska bosättningarna
          och anläggningarna att skära av. På samma sätt som i fallet Qalqilya
          läggs en strypsnara kring det palestinska östra Jerusalem som
          kommer att bli allt snävare.
        </p>
        <p xml:id="i-XRzt1ffHX33817MHbKpatw">
          Ett studium av en karta över Västbanken leder till insikten att
          det strategiska målet på sikt för den israeliska politiken inte
          är någon tvåstatslösning utan att förhindra en sådan. Avsikten
          är att successivt annektera palestinska områden.
        </p>
        <p xml:id="i-5hoXJURN7GYsnVTN6fRvhR">
          Det är självklart att byggandet av den mur Israel bygger inne
          på palestinskt område, det sätt på vilket det sker och de effekter
          byggandet av muren får på ett flagrant sätt strider mot en hel
          rad FN-resolutioner och internationella konventioner.
        </p>
        <p xml:id="i-7X2PsN4EpgNWWVHwhgGLuR">
          Israeliska myndigheter har systematiskt angripit vad som byggts
          upp med biståndsinsatser från EU och Sverige. Därmed har investeringar
          i infrastruktur, myndighetsbyggnader, vägar och vattenförsörjning
          förstörts. Stora biståndsinsatser har saboterats genom israeliska
          övergrepp.
        </p>
        <p xml:id="i-WZBwGzoyCCXFBL5cSAT3dy">
          EU har också bidragit till palestinska myndighetens verksamhet
          med pengar som rätteligen Israel borde stå för. Israel har vägrat
          att återbetala de moms- och tullintäkter som ska komma den palestinska
          myndigheten till del. Vad det handlar om är vandalism och stöld.
          De som begår sådana förbrytelser brukar åläggas att återställa
          förstörd egendom och till att betala skadestånd.
        </p>
        <p xml:id="i-U9yNdYr8P5x4qA3ZhnhxXP">
          Israel har under decennier begått det ena folkrättsbrottet efter
          det andra utan att FN:s säkerhetsråd ingripit. USA har i säkerhetsrådet
          motsatt sig alla åtgärder. Israel har förhindrat FN från att på
          olika sätt ingripa i konflikten mellan Israel och Palestina.
        </p>
        <p xml:id="i-X7qFBdHxsjssAeKoVfbAcx">
          Israels olika åtgärder är ensidiga, vilket strider mot Osloavtalet.
          Flera av dem strider mot fjärde Genèvekonventionen, som Sverige
          har skyldighet att se till att den efterföljs.
        </p>
        <p xml:id="i-TcUu5KPGE9r3gkU6aPf1y9">
          När det gäller bosättningspolitiken går den stick i stäv med
          Mitchellkommissionens rekommendationer, som innebar att dessa
          skulle frysas. Den strider i flera avseenden emot den politik
          som EU bedriver i Palestinafrågan. Den undergräver FN:s auktoritet.
        </p>
        <p xml:id="i-CGr8zCvMRUG9zep4gvrnQJ">
          Jag vill därför fråga utrikesministern:
        </p>
        <p xml:id="i-BdQTQ2XtDTH8eN5u7H6a3w">
          1. Vad avser utrikesministern att göra i EU och FN och andra
          internationella forum för att världssamfundet ingriper mot det
          grova brott mot folkrätten som byggandet av en mur mellan Israel
          och Palestina innebär?
        </p>
        <p xml:id="i-BdU7diVwMtXqevY1vDZcYt">
          2. Vad avser utrikesministern att göra i EU och FN för att på
          ett konkret sätt motarbeta Israels annektering av palestinsk mark?
        </p>
        <p xml:id="i-MjWtvH2EZGhLrypWcAktV3">
          3. Vad avser utrikesministern att göra för att förhindra att
          palestinier som hamnar på västra sidan om den folkrättsvidriga
          muren mellan Israel och Palestina inte deporteras till den resterande
          delen av Västbanken?
        </p>
        <p xml:id="i-SsvsSGm5ECV3GxUFYMcx14">
          4. Vad avser utrikesministern att göra för att EU ska återkräva
          de pengar som utbetalats till palestinska myndigheten som kompensation
          för israeliska medel som borde överföras till palestinierna men
          aldrig överförts till dem?
        </p>
        <p xml:id="i-SBFbQ2Yk1JYpt2dEaApww7">
          5. Vad avser utrikesministern att göra för att palestinsk egendom,
          ofta uppbyggd med biståndsmedel från Sverige och EU, som förstörts
          av israeliska militära myndigheter, ersätts av den israeliska
          staten?
        </p>
      </div>
    </body>
  </text>
</TEI>
