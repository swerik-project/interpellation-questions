<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0115">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0115</head>
        <author who="i-XXuTUfCrSzD7sKMdyYtEft">Sofia Larsen</author>
        <recipient who="i-HxcQkHC9fDSzkJWgvdhDEF">Lena Hallengren</recipient>
        <topic>vuxenutbildning</topic>
        <docDate when="2002-12-20">den 20 december</docDate>
        <status when="unknown" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GQ10115</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:115 av Sofia Larsen (c) till statsrådet
          Lena Hallengren om vuxenutbildning
        </IPQ_title>
      </div>
      <div type="IPQuestionBody">
        <p xml:id="i-LaW2Wf6PhS8Cjk7NYLZDMG">
          Kraven på en hög utbildningsnivå, hos både individer och befolkningen
          i sin helhet, är större i dag än någonsin tidigare. Både den nationella
          och internationella utvecklingen visar att arbetskraft med låg
          utbildningsnivå kommer att ersättas av individer med högre utbildning.
          Under hela 1990-talet har personer med kort utbildning varit de
          som först blivit arbetslösa och de som sist fått ett nytt arbete
          när konjunkturen vänt. Treårig gymnasieutbildning framställs allt
          oftare som ett minimikrav för alla som söker sig till arbetslivet
          i dag.
        </p>
        <p xml:id="i-Y6thaLp2rb6uYryUt4pvWs">
          För Centerpartiet är krav på kompetensutveckling, livslångt lärande
          och vuxenutbildning centrala politiska mål tillsammans med en
          förbättrad grund- och gymnasieskola samt utbyggd högskoleutbildning.
          Centerpartiet bidrog genom samarbetet med regeringen till Kunskapslyftets
          införande. På samma sätt har Centerpartiet starkt bidragit till
          en expansion av högskolans utbyggnad i stora delar av Sverige.
        </p>
        <p xml:id="i-QEvAsAWq1jK5NsjuabHMRg">
          Centerpartiet ser att utbildning är ett av de viktigaste instrumenten
          för att skapa rättvisa, jämlikhet och jämställdhet mellan enskilda
          människor och mellan olika grupper av människor. I dag råder det
          stora skillnader i utbildningsnivå mellan olika kategorier av
          arbetstagare, mellan befolkningen i olika regioner i landet men
          även mellan män och kvinnor.
        </p>
        <p xml:id="i-3QMhsdTFmiTBSYWmGDftHh">
          Både för individen och samhällsekonomin i stort handlar det om
          ett viktigt vägval inför framtiden. Att avsätta resurser för grundläggande
          utbildning är ett led i att skapa tillväxt men också ett leda
          i att skapa livskvalitet för den enskilda människan.
        </p>
        <p xml:id="i-JUy15bKXZYvwKytUES4Sir">
          I regeringsförklaringen står följande om regeringens ambitioner
          för vuxenutbildningen: "Vuxenutbildningen görs mer tillgänglig
          och flexibel". Sex ord om vuxenutbildning. I regeringens budget
          som presenterades i oktober är inte heller vuxenutbildning något
          prioriterat område, snarare tvärtom.
        </p>
        <p xml:id="i-EpUtfaNtys8fZFZgdcaoZW">
          Rekryteringsbidraget
        </p>
        <p xml:id="i-5grfd2nWsyqS4Twg2x9eAm">
          Vi kan bara konstatera att med regeringens politik kommer färre
          människor att kunna komplettera sin utbildning på grundskole-
          och gymnasienivå. Detta är konsekvensen av den besparing på 250
          miljoner kronor som gjorts på rekryteringsbidraget. Pengar som
          skulle användas till att stimulera människor, som är arbetslösa
          eller riskerar att bli arbetslösa, till att studera på grundskole-
          och gymnasienivå.
        </p>
        <p xml:id="i-EhFTp3AHYd6GK3hxpc4S3g">
          För många människor, och speciellt för kvinnor med kort utbildning,
          har vuxenstudier varit början till ett nytt liv med stärkta möjligheter
          att på nytt få fotfäste på arbetsmarknaden. Det är därför ett
          stort svek mot dessa människor att minska deras möjligheter att
          få grundläggande utbildning.
        </p>
        <p xml:id="i-CSQoQabR29UfbUnHgAqJZj">
          Regeringen ändrar också reglerna för rekryteringsbidraget jämfört
          med det tidigare särskilda utbildningsbidraget UBS. Rekryteringsbidragen
          ska lämnas till personer mellan 25 och 50 år. I perspektivet livslångt
          lärande anser vi att det är oacceptabelt att personer som är över
          50 år utestängs från rekryteringsbidraget. Det finns i dag personer
          som är över 50 år och som varken har grundskole- eller gymnasiekompetens
          och som riskerar att bli arbetslösa. Dessa personer blir med regeringens
          förda politik hänvisade till kortvariga lågavlönade arbeten eller
          långvarig arbetslöshet. Vi menar att det inte finns skäl att ha
          en övre åldersgräns för rekryteringsbidraget. Regeringen hänvisar
          till att rekryteringsbidraget måste överensstämma med studiemedelssystemet
          varför den övre åldersgränsen måste vara 50 år. Vi menar att regeringens
          koppling mellan studiemedelssystemet och rekryteringsbidraget,
          vad gäller åldersgränsen, inte låter sig göras. Studiemedelssystemet
          bör vara ett renodlat system för studier på högskolenivå varför
          hänsyn inte behöver tas till ett bidrag som inte ens ingår i studiemedlen
          och som gäller studier på grundskole- och gymnasienivå. Vi vill
          också tillägga att det är långt viktigare att se till den enskilde
          individens behov än till behovet av att eftersträva att rekryteringsbidraget
          måste överensstämma med studiemedelssystemets regelverk.
        </p>
        <p xml:id="i-3sGiDzc8HgwhbgwhbUptRr">
          Kvalificerad yrkesutbildning
        </p>
        <p xml:id="i-9WXhMapHqi4LwaRMMeWyzn">
          Vad gäller den kvalificerade yrkesutbildningen kommer den besparing
          som regeringen gjort på denna utbildning att leda till att inga
          nya utbildningar kan starta under 2003. I budgetpropositionen
          skriver regeringen att dess ambition är att på sikt utöka KY.
          Men det räcker inte långt när behovet är akut @ utbildningsplatserna
          behövs i dag, inte om några år.
        </p>
        <p xml:id="i-TadkoHtqYY4bHksRLpR63r">
          Det är i dag många som behöver omskolas och KY har visat sig
          fylla ett stort behov på alla de platser i landet som drabbats
          hårt av varsel och uppsägningar. Utbildningarna har visat sig
          vara mycket effektiva i att få fler i arbete. KY står för en flexibilitet
          och möjlighet att anpassa sig efter behoven på den lokala arbetsmarknaden.
        </p>
        <p xml:id="i-MAHYQicNQanBvSHHUvKgp7">
          Utbildningsinsatser behövs för alla branscher, inte minst för
          de mindre och medelstora företagens vidareutveckling. Ur tillväxtsynpunkt
          är det viktigt att flaskhalsar som uppstår i företagande på grund
          av brist på kompetens åtgärdas så fort som möjligt. En nära arbetslivsanknuten
          utbildning med tydliga praktikinslag och med ett utbildningsinnehåll
          som svarar mot företagens behov av kompetens är därför oerhört
          betydelsefull. För att öka tillväxten och stimulera företagens
          utveckling krävs utbildningsinsatser av det slag som en kvalificerad
          yrkesutbildning ger.
        </p>
        <p xml:id="i-PB68zhSW88dpdjweX7ro9M">
          Det har visat sig att intresset för att starta kvalificerad yrkesutbildning
          är stort. I dag finns det ca 260 utbildningar inom olika branscher.
          År 2000 hade enligt SCB drygt 85 % av studenterna fått arbete
          eller startat egna företag och 9 % studerade vidare på högskolor
          och universitet senast sex månader efter avslutad utbildning.
        </p>
        <p xml:id="i-FdcmkoufBfsBrGHYzqvSZ3">
          Centerpartiet har varit pådrivande i att få till stånd en kvalificerad
          eftergymnasial yrkesutbildning. Redan när försöksverksamheten
          startade 1996 föreslog Centerpartiet att tempot i försöksverksamheten
          skulle höjas, det vill säga att fler platser skulle införas redan
          första året. För att tillgodose näringslivets efterfrågan på utbildad
          arbetskraft anser Centerpartiet att vi inte kan vänta med att
          öka antalet utbildningsplatser. För att klara efterfrågan bör
          ytterligare platser ställas till KY:s förfogande. Vid en ökning
          av antalet utbildningsplatser vill vi understryka vikten av att
          en hög kvalitet på utbildningarna bibehålls.
        </p>
        <p xml:id="i-S9urTuNmUJuoX7CRpjmtef">
          Jag vill med anledning av detta fråga statsrådet följande:
        </p>
        <p xml:id="i-3pRQE9f52QVosPsjNQzFg4">
          Vilka åtgärder avser statsrådet att vidta för att stärka KY?
        </p>
        <p xml:id="i-6iMNyHcfZoZ8dwMYzMnFa7">
          I vilken takt avser statsrådet att öka utbildningsplatserna för
          KY?
        </p>
        <p xml:id="i-W3HWia9ELMrrXSeAu3jpWT">
          Vilka åtgärder avser statsrådet att vidta för att KY på ett bra
          sätt ska kunna fylla behoven på den lokala arbetsmarknaden?
        </p>
        <p xml:id="i-9TVkb2zCNwn5gqSFrxDNQs">
          Vilka åtgärder avser statsrådet att vidta för att stärka möjligheterna
          för personer utan grundläggande behörighet på grundskole- eller
          gymnasienivå att kunna studera?
        </p>
        <p xml:id="i-Ag14EvoTAXfWjrGSXHAokt">
          Vilka åtgärder avser statsrådet att vidta för att förbättra möjligheterna
          för personer över 50 år, utan grundläggande behörighet på grundskole-
          eller gymnasienivå, att kunna studera?
        </p>
      </div>
    </body>
  </text>
</TEI>
