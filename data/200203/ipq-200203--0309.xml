<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0309">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0309</head>
        <author who="i-KNqtzTyLq88RopWq6R35xs">Ronny Olander</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>ansvar och sanktioner vid arbetsmiljöbrott </topic>
        <docDate when="2003-04-24">den 24 april</docDate>
        <status when="2003-05-12" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GQ10309</external_id>
        <debate>
          <turn when="2003-05-12 12:47:55" duration="152">Thomas Bodström (S)</turn>
          <turn when="2003-05-12 12:50:23" duration="249">Ronny Olander (S)</turn>
          <turn when="2003-05-12 12:54:28" duration="53">Thomas Bodström (S)</turn>
          <turn when="2003-05-12 12:55:17" duration="173">Ronny Olander (S)</turn>
          <turn when="2003-05-12 12:58:07" duration="106">Thomas Bodström (S)</turn>
          <turn when="2003-05-12 12:59:49" duration="117">Ronny Olander (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:309 av Ronny Olander (s) till justitieminister
          Thomas Bodström om ansvar och sanktioner vid arbetsmiljöbrott
        </IPQ_title>
      </div>
      <div type="IPQuestionBody">
        <p xml:id="i-CYWURGnHsQtNG1VvJAAFYr">
          Orsaken till min interpellation är att det på förekommande anledning
          måste till en debatt om ansvar och sanktioner vid arbetsmiljöbrott.
        </p>
        <p xml:id="i-TJRCeKC98JrVmVKk7utgFb">
          Alltför ofta i till exempel byggbranschen förekommer det att
          de aktuella föreskrifterna inte efterlevs, till exempel AFS 2000:26
          som rör asbest (tidigare AFS 1996:13/1999:6) paragraferna 4 och
          9. (Paragraf 4 handlar om förbud mot att hantera asbest och paragraf
          9 rör tillstånd vid rivning och reparationsarbeten).
        </p>
        <p xml:id="i-Uqoh3pfhqjKBS5LkSesxos">
          En annan föreskrift är bygg- och anläggningskungörelsen AFS 1999:3,
          paragraferna 10 och 11 som föreskriver att arbetsmiljöplan ska
          finnas tillgänglig när ett arbete påbörjas. Vidare beskrivs i
          AFS 1999:3 de risker som arbetsmiljöplanen ska behandla.
        </p>
        <p xml:id="i-BTengz4osttUcNU6MdQKn7">
          Från den fackliga organisationen Byggnads har några exempel inhämtats
          där det förekommit misstankar om fall av arbetsmiljöbrott. Till
          exempel, under ombyggnaden av ett varuhus upptäcktes, ganska snart
          efter ombyggnaden, stora mängder av det cancerframkallande ämnet
          asbest i lokalerna. Både byggnadsarbetare, varuhuskunder och anställda
          hade exponerats.
        </p>
        <p xml:id="i-X1scZicqciapefFjWybkRY">
          Det finns också andra exempel. En fastighetsägare lät nyligen
          fem utländska arbetare riva eternit i en industrilokal. Han saknade
          både tillstånd att riva asbest och arbetstillstånd för arbetarna.
          Inte nog med att dessa fick arbeta med riskfyllt material @ de
          bodde dessutom i arbetsgivarens husvagn som stod i arbetslokalen!
        </p>
        <p xml:id="i-84tPvH5rsNAxpmsYiCYNGq">
          Det finns många liknande exempel. Utöver dessa exempel har det
          också gjorts ett antal undersökningar om arbetsmiljöbrott som
          visar vidden av detta problem.
        </p>
        <p xml:id="i-Pe7FpyfrgvsfqGCp1B6Zfe">
          Nyligen undersökte LO-TCO Rättsskydd hur ofta landets åklagarmyndigheter
          har väckt åtal till följd av olycksfall i arbetet de senaste fem
          åren. Bakgrunden är bland annat de siffror som redovisades av
          Arbetsmiljöverket angående dödsfall i arbetsolyckor under 2001.
        </p>
        <p xml:id="i-7Vc1HATpUC3zyoKuBC1eZr">
          54 dödsfall rapporterades @ de värst drabbade branscherna var
          byggnadsindustri och transport och kommunikation.
        </p>
        <p xml:id="i-BoMwmG6kMLcGcAaCRc6auS">
          Undersökningen visade att det fanns en stor skillnad mellan myndigheterna
          i antal åtal som väckts. En myndighet redovisade 37 åtal för brott
          mot arbetsmiljölagen och dess förordning. En annan redovisade
          tio, medan ett par inte svarade och andra inte kunde redovisa
          någon som helst statistik. Det är ingen särskilt uppmuntrande
          statistik.
        </p>
        <p xml:id="i-2zjBB6iXmyHdHKq81A2AjR">
          Uppsatsen "Arbetsmiljödomar i allmän domstol, arbetsgivaransvar",
          som är ett projektarbete som Lars Fischer gjorde under Arbetslivsinstitutets
          utbildning för fackliga förtroendemän 1999@2000, gör mig också
          betänksam. Fischer gick igenom 30 domar med rubriceringen arbetsgivaransvar
          under 1997@1999. Han fann dem i tidskriften Lagar och avtal.
        </p>
        <p xml:id="i-NiJPpdZvYARGDJvCfxXdna">
          Slutsatsen är bland annat att antalet anmälningar mot arbetsmiljöbrott
          sjunker. Likaså sjunker antalet anmälningar som senare går till
          åtal i domstol. Författaren går igenom ett antal domar i detalj
          och ställer frågor kring brister både i lagstiftning/handläggning
          och i domstolarnas kunskaper om ämnet. Så här skriver Lars Fischer:
        </p>
        <p xml:id="i-6zYiadT7dB4587G1h7ra61">
          "Tyvärr är det överlag så att det som anmäls i dag är större
          olycksfall och uteblivna handlingsplaner samt vissa brott mot
          viktiga föreskrifter. Det finns mycket mer i arbetsmiljön som
          är åsidosatt och som inte blir åtgärdat till fullo med Yrkesinspektionens
          påpekande."
        </p>
        <p xml:id="i-Lb5Tp9pDYGBkSpK5PBu4kk">
          I sin bok Vem bryr sig berättar den före detta LO-utredaren Carina
          Nilsson utifrån egen erfarenhet om tre årtionden av arbetsmiljöarbete.
          Hon påpekar att det finns en "betydande underanmälan av framförallt
          arbetssjukdomar. Det tycks i synnerhet gälla verksamheter med
          många kvinnliga arbetstagare."
        </p>
        <p xml:id="i-PhunKqNSbJs8PrjCP3YoEB">
          Enligt Nilsson visar den senaste bearbetningen av arbetsskadestatistiken
          att "den ökning som skett ifråga om arbetsskador omfattade i första
          hand arbetssjukdomar men olycksfall är fortfarande den vanligaste
          arbetsskadan." Belastningssjukdomar var vanligast bland kvinnor
          inom LO-området medan männen inom LO-området fortfarande är betydligt
          mer utsatta för olycksfallsrisker i sina arbeten.
        </p>
        <p xml:id="i-EoSNzGNYQkZxd7JzRqtuzn">
          Nilsson menar också att det finns en utbredd uppfattning om att
          de fysiska och kemiska arbetsmiljöproblemen mer eller mindre undanröjts.
          Men så är inte fallet.
        </p>
        <p xml:id="i-9XPcac7qHP6ygfy71P6eYo">
          Kemiska hälsorisker skapar fortfarande stora problem, och i LO:s
          medlemsenkät var förbättrade fysiska/kemiska arbetsmiljöproblem
          det önskemål som kom i andra hand efter önskemålet om minskad
          arbetsbelastning och stress.
        </p>
        <p xml:id="i-HECZ5sbbRJ4d3R4YCWjVJE">
          Den 28 april är Internationella Arbetsorganisationens (ILO) internationella
          aktionsdag för hälsa och säkerhet på arbetsplatsen. Det är bra
          att denna fråga uppmärksammas internationellt på detta sätt.
        </p>
        <p xml:id="i-97BnVe6unNGbHyTjTSYJZ1">
          Vi bör låta denna dag bli en arbetsdag för förbättrad arbetsmiljö
          alla dagar hela året runt, för @ som den ovannämnda statistiken
          visar @ detta är ett problem som är så allvarligt att det måste
          uppmärksammas inte bara en dag, utan varje dag tills vi får bukt
          med det.
        </p>
        <p xml:id="i-SyKpeq6VGcmSPPCMEZKkTY">
          Mina frågor till justitieministern är:
        </p>
        <p xml:id="i-NMGwUfqyRBt8gUPy63A6vW">
          1. Avser justitieministern att vidta åtgärder för att det i ökad
          utsträckning ska väckas åtal mot brott mot arbetsmiljölagen och
          förekomsten av olycksfall i arbetet och mot de typer av brott
          som redovisats ovan?
        </p>
        <p xml:id="i-UxYabF8cC1tETYnMWjGWGu">
          2. På vilket sätt avser ministern att agera när det gäller dessa
          frågor, beträffande åklagarmyndigheternas och andra instansers
          roll och funktion?
        </p>
        <p xml:id="i-CdHtxmzvuMaaW6WyV7aM9z">
          3. Avser ministern att verka för en särskild utbildning i arbetsmiljölagstiftning
          för polis och åklagare?
        </p>
      </div>
    </body>
  </text>
</TEI>
