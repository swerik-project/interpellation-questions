<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0281">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0281</head>
        <author who="i-AyN7HRP1y38PeQoLunJifb">Jörgen Johansson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>näringsidkare som utsätts för brott</topic>
        <docDate when="2003-04-10">den 10 april</docDate>
        <status when="2003-05-12" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GQ10281</external_id>
        <debate>
          <turn when="2003-05-12 12:34:36" duration="181">Thomas Bodström (S)</turn>
          <turn when="2003-05-12 12:37:33" duration="264">Jörgen Johansson (C)</turn>
          <turn when="2003-05-12 12:41:52" duration="266">Gunnar Andrén (Fp)</turn>
          <turn when="2003-05-12 12:46:14" duration="104">Jörgen Johansson (C)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:281 av Jörgen Johansson (c) till justitieminister
          Thomas Bodström om näringsidkare som utsätts för brott
        </IPQ_title>
      </div>
      <div type="IPQuestionBody">
        <p xml:id="i-JkffASsRUnNv2mCURq3Khw">
          Stölder och våldsbrott i Sverige blir allt grövre. I detta läge
          är det mycket angeläget att slå vakt om rättssamhället. Frågan
          är vem som tar det yttersta ansvaret när situationen är sådan
          att den grövre kriminaliteten tillåts att ge näringsidkare näringsförbud.
          Detta kan inte vara förenligt med rättssamhällets grundstenar.
        </p>
        <p xml:id="i-4CfwUpNUVhxv4zRoxmgobo">
          Jag ställde en interpellation till justitieminister Thomas Bodström
          den 17 december 2002 beträffande ansvaret för att näringsidkare
          inte har möjligheten att skydda sig, vare sig fysiskt eller ekonomiskt.
          Min åsikt var, och är, att samhället har misslyckats i sitt arbete
          och har då också ett ansvar för att näringsidkare ges en trygghet
          i sin yrkesutövning. Justitieministerns svar var svävande trots
          att i svaret svävade anden om att "detta är en oerhört prioriterad
          fråga för regeringen".
        </p>
        <p xml:id="i-EiEtNEEiZ6MgsVK1tkdZMu">
          Bakgrunden till min interpellation för tre månader sedan var
          att många företagare, främst inom ur- och smyckesektorn, har drabbats
          hårt. Väpnade rån och drive-in-kupper har blivit en allt vanligare
          företeelse. Följden har blivit att anställda blir psykiskt knäckta
          och slutar sin anställning.
        </p>
        <p xml:id="i-5YihyyLh4W2veribD1fy8y">
          Försäkringsbolagen ställer i dag allt hårdare krav på företagaren
          och när inte fler krav kan ställas och brotten fortsätter, så
          säger försäkringsbolaget upp försäkringstagaren. När verksamheten
          inte är försäkrad säger hyresvärden upp kontraktet för näringsidkaren.
          Samtidigt ställer banken inte upp och ger företagaren erforderliga
          lån då verksamheten inte är försäkrad. En form av moment 22 inträder.
          Till dessa händelser är polisen och samhället åskådare.
        </p>
        <p xml:id="i-KMGZicsH5MkvEEUg6iswuW">
          Bakgrunden till interpellationen är händelser som drabbat en
          företagare i Västerås. Han har inrättat sin handel som en säkerhetszon.
          Trots detta drabbades han under gårdagen av ytterligare ett väpnat
          rån. Affären har skyltfönster med vibrationslarm, pansarglas och
          galler. I lokalen finns larmknappar för bråk och överfallslarm.
          Fyra kameror spelar in vad som försiggår i lokalen och rök fyller
          lokalen på fem sekunder vid inbrott. Lokalen har dessutom akustiskt
          larm, larmade kassaskåp samt låsta affärsdörrar där kunderna får
          ringa för att bli insläppta. Under vissa tider finns dessutom
          privatanställda vakter som slussar in kunderna. De anställda har
          i hemmet fått överfallslarm installerade, tittskåp monterade i
          dörrarna dessutom har nyckelpersoner fått mobilt överfallslarm
          som de ständigt bär med sig. Det som återstår är personliga handeldvapen.
          Man frågar sig om detta är en beskrivning från rättsstaten Sverige
          anno 2002.
        </p>
        <p xml:id="i-FNdU8h4riHgKQ4ms91wVKu">
          Den aktuella näringsidkaren har i dag inga försäkringar och inga
          fasta bankförbindelser på grund av den rådande situationen. Samhällets
          ansvar, i konkret handling, för att hjälpa näringsidkaren saknas
          dessutom.
        </p>
        <p xml:id="i-FhKfgiWZ7zEtdrZ7iEAUqG">
          Det är inte rimligt att ett livskraftigt företag läggs ned och
          att därmed såväl service som arbetstillfällen försvinner från
          främst mindre och medelstora orter. Samhällets uppgift är att
          garantera rättsstaten och erbjuda alla en trygg livsmiljö. Uppenbart
          är att samhället inte klarat sina åligganden i det åberopade exemplet.
          Mot den bakgrunden är det också rimligt att samhället tar sitt
          ansvar.
        </p>
        <p xml:id="i-6iHqhwUnwR7Rfhr7v64cR1">
          I min interpellation, för fyra månader sedan, föreslog jag att
          samhället skulle garantera utsatta näringsidkare ett rimligt försäkringsskydd.
          Det förslaget avvisades av justitieministern. Alternativa förslag
          till åtgärder har dock inte redovisats och situationen är akut
          och fordrar snabba beslut och åtgärder. Alternativen bör alltså
          snarast fram för bedömning.
        </p>
        <p xml:id="i-Mc1yGAm8bQh3HgA5PMwbiZ">
          Om inte samhället kan garantera vare sig den personliga eller
          ekonomiska säkerheten är det rimligt att näringsidkaren själv
          ges möjligheten att skydda sitt företag. Utifrån den ekonomiska
          aspekten vore det därför möjligt att låta utsatta näringsidkare,
          i bokslutet, avsätta obeskattade medel som ekonomisk säkerhet
          vid rån, överfall och skada. Det skulle innebära en möjlighet
          för näringsidkaren att vara "sitt eget försäkringsbolag". Detta
          bör innebära enkla förändringar av nuvarande system som dessutom
          bör kunna förverkligas skyndsamt. Samhället har ett ansvar, det
          är dags att ta det!
        </p>
        <p xml:id="i-LJWSodpi9CMYRF1hY4izBX">
          Min fråga till justitieministern:
        </p>
        <p xml:id="i-6zgmYNheDyiCmsn3m7ty8C">
          Hur kommer justitieministern att agera för att återskapa tilltron
          för rättsstaten Sverige hos de drabbade näringsidkare som ständigt
          faller offer för den grövre kriminaliteten?
        </p>
        <p xml:id="i-4k95xy247Pqk6ubHxEoQaS">
          Hur kommer justitieministern att agera för att ge utsatta näringsidkare
          en rimlig chans att klara företagets ekonomi om de utsätts för
          rån?
        </p>
      </div>
    </body>
  </text>
</TEI>
