<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0164">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0164</head>
        <author who="i-7KBbQxMwamQ8aEQRXJRw1j">Henrik Westman</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>arbetsmarknadspolitiken</topic>
        <docDate when="2003-02-05">den 5 februari</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GQ10164</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:164 av Henrik Westman (m) till statsrådet
          Hans Karlsson om arbetsmarknadspolitiken
        </IPQ_title>
      </div>
      <div type="IPQuestionBody">
        <p xml:id="i-7J4MYsHGRpRMcwApS6eLBq">
          Riksdagens revisorer riktar i en aktuell rapport enig och svidande
          kritik mot den förda arbetsmarknadspolitiken. I rapporten Styrningen
          av AMS och länsarbetsnämnderna (2002/03:2) framgår bland annat
          att styrningsproblemen är så omfattande att det nu är dags för
          en grundlig översyn av resultatstyrningen inom arbetsmarknadspolitiken.
        </p>
        <p xml:id="i-QybddsuaL4dZzAuV7pPSgG">
          Rapporten från Riksdagens revisorer innehåller förutom den övergripande
          kritiken tre värdefulla aspekter att ta med i den kommande nödvändiga
          förändringsprocessen av den förda arbetsmarknadspolitiken.
        </p>
        <p xml:id="i-LP963Y1ftsuTEBKbLz7sPa">
          För det första så blir det oerhört tydligt att den enskilda människan
          har mycket litet inflytande över vilka åtgärder som prioriteras.
          På s. 95 i rapporten redovisas de anställdas syn på vilka som
          har inflytande över hur de arbetsmarknadspolitiska åtgärderna
          prioriteras på deras kontor. De som är arbetslösa uppges inte
          ha något inflytande över huvud taget. Störst inflytande har regeringen,
          följt av AMS och länsarbetsnämnderna.
        </p>
        <p xml:id="i-73zPcGhXLWEG4FwvMjbLjf">
          För det andra är målsättningarna inom arbetsmarknadspolitiken
          alltför många och delvis motstridiga. De som är anställda inom
          AMS har mycket oklara uppfattningar om vilka mål och riktlinjer
          som ska vara styrande för verksamheten. De mål som finns är dessutom
          inte utformade för en effektiv styrning av arbetsmarknadspolitiken.
        </p>
        <p xml:id="i-XDtTwDAjDJtP88iTXLFku3">
          För det tredje så innehåller revisorernas rapport sju konkreta
          förslag som regeringen om den vill kan börja arbeta med omedelbart.
          Den allra mest angelägna uppgiften förefaller vara att så snart
          som möjligt begränsa och förtydliga målsättningar och utvärderingen
          av de konkreta resultaten inom arbetsmarknadspolitiken.
        </p>
        <p xml:id="i-QmQhs1ibnC7LbfmagyhCfi">
          Mot bakgrund av den ovan redovisade rapporten från Riksdagens
          revisorer vill jag till arbetsmarknadsminister Hans Karlsson ställa
          följande frågor:
        </p>
        <p xml:id="i-5EoYBJJXQyqXMouLgymLUk">
          1. Vilka initiativ ämnar statsrådet vidta för att åtgärda de
          brister och tillkortakommanden inom arbetsmarknadspolitiken som
          revisorerna enhälligt redovisar i sin rapport?
        </p>
        <p xml:id="i-9uxfnmVYUUZnvNQJAixnCF">
          2. Vilka initiativ ämnar statsrådet vidta för att öka de arbetslösas
          inflytande över val av arbetsmarknadspolitisk åtgärd?
        </p>
      </div>
    </body>
  </text>
</TEI>
