<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0209">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0209</head>
        <author who="i-AyN7HRP1y38PeQoLunJifb">Jörgen Johansson</author>
        <recipient who="i-4qJ1WSYreoe9MGDFPCwZKy">Margareta Winberg</recipient>
        <topic>jämställda löner inom offentlig sektor</topic>
        <docDate when="2003-02-26">den 26 februari</docDate>
        <status when="2003-03-14" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GQ10209</external_id>
        <debate>
          <turn when="2003-03-14 11:14:55" duration="321">Hans Karlsson (S)</turn>
          <turn when="2003-03-14 11:20:13" duration="270">Jörgen Johansson (C)</turn>
          <turn when="2003-03-14 11:24:40" duration="184">Helena Bargholtz (Fp)</turn>
          <turn when="2003-03-14 11:27:40" duration="167">Maria Larsson (Kd)</turn>
          <turn when="2003-03-14 11:30:22" duration="263">Hans Karlsson (S)</turn>
          <turn when="2003-03-14 11:34:42" duration="202">Jörgen Johansson (C)</turn>
          <turn when="2003-03-14 11:38:01" duration="124">Helena Bargholtz (Fp)</turn>
          <turn when="2003-03-14 11:40:01" duration="271">Hans Karlsson (S)</turn>
          <turn when="2003-03-14 11:44:24" duration="109">Jörgen Johansson (C)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:209 av Jörgen Johansson (c) till vice
          statsminister Margareta Winberg om jämställda löner inom offentlig
          sektor
        </IPQ_title>
      </div>
      <div type="IPQuestionBody">
        <p xml:id="i-F85iBQPaMh7ZUnyxiJva3r">
          Offentlig sektor sysselsätter en stor andel kvinnor. Dessa tillhör
          ofta gruppen lågavlönade i samhället. Det finns ett behov av en
          utjämning av lönenivån i förhållande till andra grupper i samhället.
        </p>
        <p xml:id="i-XvjCDj5HWH1NqaxkzVwcBE">
          Kommun- och Landstingsförbunden räknar med att lönebildningen
          inom den offentliga sektorn kommer att överstiga 6 % under kommande
          år. I begreppet lönebildning ingår då de totala lönekostnaderna.
          Utrymmet för det personliga löneutrymmet blir därför inte i den
          omfattning som erfordras. Dessutom är risken stor för kompensationskrav
          om offentlig sektor ges större löneutrymme än andra grupper i
          samhället.
        </p>
        <p xml:id="i-PDV9Z1R63oEtAqYiTudQoa">
          Möjligheten till extraordinära lönelyft kan motiveras via en
          produktionsutveckling inom sektorn. Inom offentlig sektor är dock
          produktionstillväxten svår att mäta och antas därför vara noll
          av ekonomiska bedömare.
        </p>
        <p xml:id="i-7JAuf1LMWPE9K4iQuMQFMB">
          Den demografiska utvecklingen i samhället tillsammans med det
          framtida arbetskraftsutbudet är oroande. Offentlig sektor ska
          alltså konkurrera med övriga sektorer i samhället om arbetskraften.
          Detta ställer krav på en offentlig sektor som klarar kravet för
          en attraktiv arbetsgivare. Ekonomiska bedömare ser den konkurrensutsatta
          sektorn som den löneledande. Den sektorn kan ofta kompensera extraordinära
          lönelyft via produktionstillväxt. Möjligheten att överföra delar
          av offentlig sektor till den konkurrensutsatta sektorn skulle
          enligt det synsättet erbjuda större möjligheter att uppnå en jämnare
          lönesättning. En mångfald av driftformer inom offentlig sektor
          skulle alltså vara en bidragande faktor i arbetet för att uppnå
          en jämlikare arbetsmarknad på löneområdet. Detta skulle också
          stimulera en förstärkt lönekonkurrens som skulle medföra snabbare
          lönetillväxt och bättre karriärsmöjligheter och därmed lägga grunden
          för en långsiktig stark rekryteringsbas.
        </p>
        <p xml:id="i-Scojp46L5NYL9jceVprG8y">
          Sveriges lönebildning ligger på en hög nivå i förhållande till
          vår omvärld. Detta hämmar landets möjlighet att värna och utveckla
          välfärden. En väl fungerande lönebildning bör därför följa den
          så kallade Edinnormen innebärande en tillväxt av lönebildningen
          om maximalt 3,5 %. Detta motsvarar en avtalsenlig lönetillväxt
          om högst 2 %. Utrymmet för att undanröja ojämlikheter i nuvarande
          system motverkas med denna norm. Trots det är normen nödvändig
          för landets välfärd. Alternativa förändringar för att nå målet
          om jämlikare lönenivåer måste därför prövas.
        </p>
        <p xml:id="i-RguGiShvsKGvkjWEym21Dd">
          Mina frågor till statsrådet:
        </p>
        <p xml:id="i-RmruJxiDTmszWVqDqUSnKk">
          1. Vilka åtgärder har statsrådet för avsikt att vidta för att
          främja en ökad jämställdhet inom löneområdet med beaktande av
          Edinnormen?
        </p>
        <p xml:id="i-Xo32RWSs8gSVWx6Yb8W9jR">
          2. På vilket sätt avser statsrådet att verka för en offentlig
          sektor präglad av en mångfald av driftformer där sjuktalen är
          låga, lönenivåerna rimliga och en aktiv personalpolitik som synliggör
          medarbetarna?
        </p>
        <p xml:id="i-NjiUZSjUk9vfsP4qd9Ext3">
          3. Vilken bedömning har statsrådet gjort beträffande de faror
          och möjligheter som ett EMU-medlemskap skulle kunna innebära i
          relation till en mer jämställd lönebildning?
        </p>
      </div>
    </body>
  </text>
</TEI>
