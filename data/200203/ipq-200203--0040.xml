<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0040">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0040</head>
        <author who="i-UnkrZ3NAvoWXY6Krxbkudq">Tobias Krantz</author>
        <recipient who="i-HNvivTxAPySuVXe8X3z3LJ">Pär Nuder</recipient>
        <topic>den kommunala självstyrelsen</topic>
        <docDate when="2002-11-15">den 15 november</docDate>
        <status when="2002-12-03" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GQ1040</external_id>
        <debate>
          <turn when="2002-12-03 15:55:17" duration="143">Lars-Erik Lövdén (S)</turn>
          <turn when="2002-12-03 15:57:36" duration="209">Tobias Krantz (Fp)</turn>
          <turn when="2002-12-03 16:01:01" duration="177">Lars-Erik Lövdén (S)</turn>
          <turn when="2002-12-03 16:03:55" duration="112">Tobias Krantz (Fp)</turn>
          <turn when="2002-12-03 16:05:43" duration="195">Lars-Erik Lövdén (S)</turn>
          <turn when="2002-12-03 16:08:54" duration="136">Tobias Krantz (Fp)</turn>
          <turn when="2002-12-03 16:11:05" duration="158">Lars-Erik Lövdén (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:40 av Tobias Krantz (fp) till statsrådet
          Pär Nuder om den kommunala självstyrelsen
        </IPQ_title>
      </div>
      <div type="IPQuestionBody">
        <p xml:id="i-B9PiEz8WHipMoecxh6NGoA">
          Den kommunala självstyrelsen har en stark ställning i grundlagen.
          Redan i regeringsformens portalparagraf (RF 1:1) omnämns det lokala
          självstyret som ett av den svenska demokratins centrala fundament.
          Och inget politiskt högtidstal kan hållas utan att den kommunala
          självbestämmanderätten hyllas.
        </p>
        <p xml:id="i-QfZmuLVGfQcXRqh35Axbac">
          Den politiska verkligheten ser annorlunda ut. Inte minst under
          1990-talet har kommunernas rätt att bestämma över sina angelägenheter
          kraftigt beskurits. Tendensen är att allt fler statsbidrag från
          stat till kommun öronmärks för olika ändamål; allt fler lagar
          införs som kringskär kommunernas eller landstingens befogenheter.
          Som exempel på senare tid kan nämnas de regler som inskränker
          kommunernas möjligheter att sälja hela eller delar av sitt bostadsbestånd
          eller de bestämmelser som har förhindrat för de landsting som
          så önskar det att sälja ut sina akutsjukhus.
        </p>
        <p xml:id="i-K45YXvbzowy9uWYTPrTsTm">
          Enligt min mening finns det tre särskilt viktiga skäl till att
          det är viktigt att värna den kommunala självstyrelsen. För det
          första: den ger människor makt att påverka viktiga politiska frågor
          som berör deras vardag. För det andra: den gör det möjligt att
          pröva olika lösningar på samhälleliga problem. Kommuner kan söka
          inspiration hos varandra när det gäller att hitta modeller för
          att till exempel skapa en god äldrevård eller barnomsorg. För
          det tredje: den förankrar det demokratiska systemet i sin helhet
          bättre hos medborgarna. Den ger fler människor chansen att delta
          i den demokratiska processen och den bidrar till att minska avståndet
          mellan folkvalda och medborgare.
        </p>
        <p xml:id="i-VZLJPhjU5qaiQUYsMEapkf">
          I en artikel i Dagens Nyheter den 7 november riktar sju tunga
          socialdemokratiska kommunpolitiker skarp kritik mot hur självstyret
          inte minst under senare år har inskränkts. Artikelförfattarna
          menar att "i nuläget är den kommunala självstyrelsen på väg att
          förvandlas till en kuliss". Det är ord som förtjänar att tas på
          största allvar.
        </p>
        <p xml:id="i-BQjkC3xBB6PxJ6AJkweJK7">
          Med anledning av ovanstående vill jag ställa följande frågor
          till statsrådet:
        </p>
        <p xml:id="i-JpRRGendQSbs8yRSoEbQf2">
          Delar statsrådet den oro för den kommunala självstyrelsens ställning
          som de sju socialdemokratiska kommunpolitikerna ger uttryck för?
        </p>
        <p xml:id="i-8JtQ6XqFesPJuFMy7LegvM">
          Om ja@ vilka åtgärder avser statsrådet att vidta för att stärka
          den kommunala självstyrelsen i praktiken? Om nej @ på vilka grunder
          gör statsrådet en annan bedömning?
        </p>
      </div>
    </body>
  </text>
</TEI>
