<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0148">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0148</head>
        <author who="i-RYmzRLEx8QvF7KzEiVDL2U">Lars Ångström</author>
        <recipient who="i-3MwbJPjHpsScrukDj5ohhN">Jan O Karlsson</recipient>
        <topic>minröjning </topic>
        <docDate when="2003-01-30">den 30 januari</docDate>
        <status when="2003-03-07" byWhom="Jan O Karlsson" byWhomId="i-3MwbJPjHpsScrukDj5ohhN" status="answered">besvarad</status>
        <external_id source="rdwebb">GQ10148</external_id>
        <debate>
          <turn when="2003-03-07 10:45:13" duration="326">Jan O Karlsson (S)</turn>
          <turn when="2003-03-07 10:50:36" duration="252">Lars Ångström (Mp)</turn>
          <turn when="2003-03-07 10:54:45" duration="254">Jan O Karlsson (S)</turn>
          <turn when="2003-03-07 10:58:55" duration="216">Lars Ångström (Mp)</turn>
          <turn when="2003-03-07 11:02:28" duration="291">Jan O Karlsson (S)</turn>
          <turn when="2003-03-07 11:07:15" duration="132">Lars Ångström (Mp)</turn>
          <turn when="2003-03-07 11:09:24" duration="137">Jan O Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:148 av Lars Ångström (mp) till statsrådet
          Jan O Karlsson om minröjning
        </IPQ_title>
      </div>
      <div type="IPQuestionBody">
        <p xml:id="i-4E7Qm6r5UFmU1k3N6SwwHJ">
          Redan 1994 föreslog Sverige, som första land, att det skulle
          införas ett internationellt förbud mot personminor. En omfattande
          kampanj från ICBL (International Campaign to Ban Landmines) ledde
          till att ett sådant avtal kunde undertecknas i december 1997.
        </p>
        <p xml:id="i-UmLsHgdqbujT4ofxaEo22Q">
          Den internationella kampanjens senaste årsbok, Landmine Monitor
          2002, rapporterar om påtagliga resultat. Hela 143 stater, vilket
          motsvarar tre fjärdedelar av alla världens stater, har nu skrivit
          under eller anslutit sig till avtalet. Och detta har i sin tur
          fått konkreta följder:
        </p>
        <p xml:id="i-9xw3QYiEQ4uAse13hwBMkb">
          Men under senare år har medier och politiker bytt fokus och personminorna
          står inte längre lika högt upp på dagordningen. Problemen kvarstår
          dock, och de beskrivs av Landmine Monitor 2002:
        </p>
        <p xml:id="i-RzunJ7n2FRzgaeJzAkquqQ">
          Kampanjen har misslyckats med att förmå ett antal betydelsefulla
          stater att ansluta sig till Ottawaavtalet, däribland USA, Finland
          (som är det enda EU-land som inte skrivit under avtalet), Israel,
          Indien, Pakistan, Kina och Ryssland. Kampanjen lyckades inte heller
          avhålla Indien och Pakistan från att lägga ut mängder med nya
          minor längs den spända gränsen mellan staterna.
        </p>
        <p xml:id="i-3oYui3Rr3ZMEaDwttK9MPB">
          Mycket arbete återstår alltså att göra. Men som en följd av mediers
          och politikers allt svalare intresse minskade världens totala
          anslag till minröjning och andra minrelaterade aktiviteter under
          2001. Det är första gången på tio år som anslagen krymper. Det
          har lett till att det i dagsläget blivit svårare för minröjningsorganisationer
          att få finansiering till nödvändiga minröjningsinsatser.
        </p>
        <p xml:id="i-VuChv2RWnw9SgPpjR8n2YV">
          Det behövs mer pengar, både för själva arbetet med att röja minor
          och för att utveckla nya system för att finna minfälten och röja
          minorna. Sverige har goda förutsättningar beträffande båda dessa
          områden. Nu krävs det att många olika parter agerar tillsammans
          mot personminorna.
        </p>
        <p xml:id="i-7gjV4zHV66hUmMgqh1mF7A">
          Svensk minpolicy
        </p>
        <p xml:id="i-YMoerxS5jEJNbyX1iD2kJW">
          Regeringen förtjänar beröm för att man utarbetat en samlad svensk
          syn på minhantering. Det är också mycket positivt att regeringen
          har annonserat bildandet av en interdepartemental arbetsgrupp
          som ska samordna det svenska arbetet med minröjning. Det är en
          klar fördel att arbetet ska ledas av Utrikesdepartementet eftersom
          det markerar vikten av humanitärt minröjningsarbete, som en del
          i en bredare strategi för utvecklingssamarbete.
        </p>
        <p xml:id="i-PsmCD5eCzFC7prBvSDqv9N">
          Regeringen poängterar vikten av att myndigheterna samordnar sin
          minröjningsrelaterade verksamhet, vilket är positivt. Den process
          som har föregått utarbetandet av regeringens samlade syn på minhantering
          verkar också ha lett till en ökad samsyn mellan myndigheterna.
          Nu är det tydligare vem som ska göra vad. Försvarsmakten ska vara
          Sveriges operativa organ avseende militär minröjning, Räddningsverket
          ska vara det avseende humanitär minröjning, Swedec ska vara totalförsvarets
          samlade kompetenscenter och FOI ska fortsätta med sin forskning
          och utveckling på uppdrag av de berörda parterna.
        </p>
        <p xml:id="i-T7e1BFqkrCugVFezBATz8u">
          De svenska myndigheternas verksamheter kommer att samordnas om
          bara möjlighet därtill ges, men dessvärre hotas den svenska minröjningskapaciteten
          av budgetproblem inom Räddningsverket och FOI. Dessutom ser det
          samlade svenska stödet via Sida ut att minska, åtminstone under
          innevarande år.
        </p>
        <p xml:id="i-E5tpRznWemNgsuGj2rC4WB">
          Sida
        </p>
        <p xml:id="i-KFoGKAB4vXhR9wfC1fd8wG">
          I ett frågesvar till undertecknad påpekar biståndsministern att
          Sverige 1991@2000 var den fjärde största givaren i världen till
          humanitär minhantering. "Sverige avser att bibehålla denna höga
          ambitionsnivå", skrev biståndsministern också.
        </p>
        <p xml:id="i-X3SMGJ1awKRV577PgHfAma">
          Men samtidigt ser det ut som om Sidas stöd till minröjningsprojekt
          faktiskt kommer att minska betydligt under 2002. I ett svar på
          en enkät från Miljöpartiet till berörda myndigheter uppger Sida
          att deras utbetalningar till stöd för humanitär minröjning mellan
          1998 och 2001 varierat från 75,3 till 107,9 miljoner. Ingen klar
          tendens har kunnat urskiljas. Under de tre första kvartalen 2002
          har dock Sida betalat ut bara 46,6 miljoner kronor och för 2003
          har Sida, via avtal, hittills förbundit sig till endast ett stöd
          om 30,4 miljoner kronor.
        </p>
        <p xml:id="i-4wJzpzawE6mgV1KW3bHmx2">
          "Jag skulle vilja understryka att det inte råder någon nedåtgående
          trend i det svenska humanitära minstödet", skrev biståndsministern
          i ett svar på en skriftlig fråga från undertecknad. Jag får hoppas
          att ministern lämnade ett korrekt svar, att de låga nivåerna är
          tillfälliga och att Sida fortsätter att prioritera stöd till minröjningsprojekt.
        </p>
        <p xml:id="i-A9EfMUgu96pGNWNVHSv6Di">
          FOI
        </p>
        <p xml:id="i-Bs7ymNtRRje1YJPnwKjdPW">
          Också Totalförsvarets forskningsinstitut FOI riskerar nedskärningar
          av sin minröjningsrelaterade forskning och utveckling. Anslaget
          till denna forskning har redan minskat kraftigt.
        </p>
        <p xml:id="i-99YHZvfbHBLgWjWTNNJFMp">
          Under 2002 har FOI tre uppdrag för minröjningsrelaterad forskning,
          värda totalt 14,6 miljoner kronor. Ett uppdrag är från Försvarsmakten
          (10,6 miljoner kronor), ett från Försvarets Hundtjänst Enhet (1,5
          miljoner kronor) och ett är från Räddningsverket (2,5 miljoner
          kronor).
        </p>
        <p xml:id="i-DXQzN9DKsce8gdot7UnWLf">
          Enligt nuvarande planer kommer endast Försvarsmaktens uppdrag
          att finnas kvar år 2003. Det skulle innebära en nedskärning från
          26 miljoner kronor 1999 via 14,6 miljoner 2002 till 10,6 miljoner
          under 2003.
        </p>
        <p xml:id="i-LWzwXVynC1XK4bPeHTXGwb">
          Skälet till nedskärningen under 2003 är bland annat att Räddningsverket
          har aviserat att forskningsanslagen kommer att dras in till följd
          av verkets ansträngda ekonomi samt prioriteringen av att kunna
          fungera som operativ aktör.
        </p>
        <p xml:id="i-B2RHw1XzwJMTFMw75jHyji">
          Sammantaget befinner sig FOI:s minröjningsforskning i ett allvarligt
          läge. Det är av stor vikt att FOI får ekonomiska möjligheter att
          bibehålla sin kompetens och åtminstone driva vidare sin minröjningsforskning
          på nuvarande nivå.
        </p>
        <p xml:id="i-2TJKVNB6Dgym8SvvAbuoA5">
          Räddningsverket
        </p>
        <p xml:id="i-Xx39EggDiaBzZUnLzx2sxJ">
          För drygt ett år sedan uttalade riksdagen @ som respons på en
          flerpartimotion om minröjning @ att "kapacitet för genomförande
          av minröjning måste byggas upp och Räddningsverkets främsta uppgifter
          i detta sammanhang blir ledning, utbildning och kvalitetssäkring
          av insatser".
        </p>
        <p xml:id="i-MYmePDTtHzsbAdsBWVpKRs">
          Denna inriktning bekräftades våren 2002 av regeringen som slog
          fast att Räddningsverket ska vara Sveriges operativa aktör avseende
          sådan minröjning. Stödet ska i första hand avse ledning, kvalitetssäkring
          och utbildning. Det är, enligt min och riksdagens mening, mycket
          positivt att Sverige, via Räddningsverket, får en operatör som
          kan bidra till FN:s minröjningssamordning och dessutom leda minröjningsinsatser
          i drabbade stater.
        </p>
        <p xml:id="i-SfEKsyRZCCetfYBKyU79rN">
          Räddningsverket har genomfört minröjningsinsatser i bland annat
          Kosovo, Eritrea och Libanon. Nu senast har verket röjt oexploderad
          ammunition på Västbanken. Räddningsverkets insatser har varit
          mycket uppskattade.
        </p>
        <p xml:id="i-TB4QAyYN4fZLXHDq2qz3gr">
          Samtidigt kan man i Räddningsverkets tidning Sirenen (nr 7/2002)
          läsa att verket begärde 49 miljoner kronor extra för att klara
          utökad verksamhet, främst med en ny utbildningsreform. I budgeten
          för 2003 fick inte Räddningsverket de önskade pengarna, och därför
          pågår hårda prioriteringsdiskussioner inom verket. Verkets överdirektör
          listar tre prioriterade kärnverksamheter: normgivning/rådgivning,
          tillsynsverksamhet och utbildning. Beredskapen för internationella
          katastrofinsatser, där också minröjning ingår, hör alltså inte
          till de prioriterade områdena. Och när det gäller just minröjning
          sökte verket, enligt Sirenen, extra anslag som inte beviljades.
        </p>
        <p xml:id="i-MP44Z8phFTdMuqPSCTuQuG">
          Innehållet i artikeln förklarar det enkätsvar som Räddningsverket
          i höstas lämnade i anslutning till arbetet med att arbeta fram
          en flerpartimotion om minröjning.
        </p>
        <p xml:id="i-8xmMytbzEoJeFfQRWBKvmL">
          Räddningsverket påpekade att regeringens nya inriktning för verkets
          minröjningsarbete egentligen kräver en budgetförstärkning. Denna
          uppfattning delas av Swedec, som i sitt enkätsvar skriver att
          Räddningsverket därför "borde öka sina ansträngningar också inom
          områdena utveckling och kompetensuppbyggnad". För att kunna verka
          som operatör krävs det bland annat att man har en beredskap med
          minhundekipage och minröjningsmaskiner, som kan användas vid insatser.
        </p>
        <p xml:id="i-Q3nmpkdQ8KHGMyGHRmh7up">
          Räddningsverket anger dock i sitt enkätsvar att man som myndighet
          står "inför stora och resurskrävande förändringar, som gör att
          utrymmet för minröjning måste reduceras. Just nu övervägs inom
          verket vilka konsekvenser det får om minröjningsbudgeten minskas
          från 12,9 miljoner kr år 2002 till antingen 4, 6, 8, 10 eller
          12 miljoner kronor under 2003". Verket skriver vidare att "det
          finns en uppenbar risk att Räddningsverkets beredskap för minröjningsinsatser
          och förmåga att med god kvalité leda sådana insatser försämras".
        </p>
        <p xml:id="i-T6vjUi3rjtgoPwiwe3aq2F">
          I ovan nämnda frågesvar skriver biståndsministern: "När det gäller
          Räddningsverkets och FOI:s prioriteringar av resurser vill jag
          framhålla att regeringen inte angett några förändringar av ambitionsnivån
          för svensk minhantering."
        </p>
        <p xml:id="i-LdmeNXuD8DPNzV3kd5CbFr">
          Det var en tydlig signal om att Räddningsverket och FOI inte
          ska skära ned sin minröjningsrelaterade budget, men varifrån ska
          pengarna tas? I sitt enkätsvar uppgav Räddningsverket att det
          fanns möjligheter att klara verksamheten, genom att överföra delar
          av kostnaderna till andra konton eller myndigheter. Det är allvarligt
          att riksdagens och regeringens inriktning för Räddningsverket
          äventyras av att verket tillförs en rad andra kostnadskrävande
          uppgifter. Det måste gå att finna möjliga lösningar på problemet.
        </p>
        <p xml:id="i-9Q4x1tBDgXXTJfzdr6forM">
          Verktyg för minröjning
        </p>
        <p xml:id="i-UsoxgKjj7o4bnBHC5feBd1">
          Den svenska minröjningsmaskinen Scan-Jack används kommersiellt
          i Kroatien och Försvarsmakten har efter omfattande utvärderingar
          beställt ett exemplar av samma maskin. Det är bra. Men trots att
          maskinen av minröjningsexperter bedöms vara den bästa i världen
          har den inte fått något genombrott på marknaden för humanitär
          minröjning. Förklaringen är bland annat att den kräver en stor
          engångsinvestering, som får finansiärerna av minröjning att tveka.
          Sida har exempelvis av ekonomiska skäl avslagit en projektansökan
          från Räddningsverket avseende minröjning i Eritrea. Arbetet skulle
          bland annat utföras med hjälp av en Scan-Jack.
        </p>
        <p xml:id="i-UoGytPBtZZ2Qg9YkD71qFH">
          I regeringens "samlade syn på minhantering" sägs uttryckligen:
          "Humanitär minhantering är en långsiktig uppgift med mycket höga
          initialkostnader för materielinköp och uppbyggnad. Verksamheten
          är och kommer att vara givarberoende för sin överlevnad."
        </p>
        <p xml:id="i-3WtS5FNrczhwociJJVpsXi">
          Därför måste, enligt min mening, Sida och andra givare våga satsa
          på den minröjningsutrustning som på sikt leder till det mest kostnadseffektiva
          arbetet, även om initialkostnaden är hög.
        </p>
        <p xml:id="i-AoxZhL8NzX2tvHC4pqtzrr">
          Jag vill fråga biståndsministern:
        </p>
        <p xml:id="i-4mwSZshVoYTp7SURFypamZ">
          1. Vilka åtgärder avser biståndsministern att vidta för att Sida
          inte ska minska sitt stöd till humanitära minröjningsprojekt utan
          leva upp till regeringens uttalanden och ambitionsnivåer?
        </p>
        <p xml:id="i-NK78bjnQ98xC1DDmhkHc8u">
          2. Vilka åtgärder avser biståndsministern att vidta för att FOI
          ska kunna upprätthålla sin minröjningsrelaterade forskning och
          utveckling?
        </p>
        <p xml:id="i-SkWdXyU1TfYxy6uCdwzs3j">
          3. Vilka åtgärder avser biståndsministern att vidta för att Räddningsverket,
          i enlighet med riksdagens beslut, får möjlighet att agera som
          Sveriges operativa aktör vid humanitära minröjningsinsatser?
        </p>
        <p xml:id="i-34GMzMBYcNEGkodSc8CpYE">
          4. Vilka åtgärder avser biståndsministern att vidta för att underlätta
          för minröjningsorganisationer att använda de mest kostnadseffektiva
          maskinerna, exempelvis den svenska Scan-Jack?
        </p>
      </div>
    </body>
  </text>
</TEI>
