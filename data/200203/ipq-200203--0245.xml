<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0245">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0245</head>
        <author who="i-XhKn9p4oQVJvYzm2h78jih">Sven-Erik Sjöstrand</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>strategi för att minska djurförsök</topic>
        <docDate when="2003-03-19">den 19 mars</docDate>
        <status when="2003-04-04" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GQ10245</external_id>
        <debate>
          <turn when="2003-04-04 12:09:49" duration="386">Ann-Christin Nykvist (S)</turn>
          <turn when="2003-04-04 12:16:11" duration="257">Sven-Erik Sjöstrand (V)</turn>
          <turn when="2003-04-04 12:20:23" duration="204">Ann-Christin Nykvist (S)</turn>
          <turn when="2003-04-04 12:23:44" duration="240">Sven-Erik Sjöstrand (V)</turn>
          <turn when="2003-04-04 12:27:41" duration="189">Ann-Christin Nykvist (S)</turn>
          <turn when="2003-04-04 12:30:46" duration="134">Sven-Erik Sjöstrand (V)</turn>
          <turn when="2003-04-04 12:32:57" duration="245">Ann-Christin Nykvist (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:245 av Sven-Erik Sjöstrand (v) till jordbruksminister
          Ann-Christin Nykvist om strategi för att minska djurförsök
        </IPQ_title>
      </div>
      <div type="IPQuestionBody">
        <p xml:id="i-YH8sZye7Eo3WKnNZhUDceE">
          Varje dag utsätts levande varelser medvetet för sjukdom och lidande
          i experiment. Råttor, möss, fiskar och fåglar är vanligast förekommande
          men även hundar, apor, grisar, marsvin och kaniner används. Bara
          i Sverige påbörjas varje år försök på nästan 400 000 djur. Så
          gott som alltid innebär djurförsök någon form av lidande för djuret
          som utsätts. Antingen på grund av själva experimentet eller i
          form av stimulanslösa burar som de sitter i när de väntar på försöken.
        </p>
        <p xml:id="i-3QLCEhtwQ5aLrr1bpayTxQ">
          Djurförsök innebär svåra etiska överväganden och värdet av den
          kunskap vi får ut av forskning som innebär djurförsök vägs mot
          den plåga, stress eller oro som djuret som drabbas utsätts för.
        </p>
        <p xml:id="i-Qf2HEkKFpK3FAsBwCLZDSE">
          Ett exempel på detta ser vi vid användning av primater för djurförsök.
          Primater liknar oss människor i mycket. Därför krävs särskilt
          stor eftertanke innan försöken utförs. I Sverige, vid Statens
          smittskyddsinstitut, SMI, utförs försök på apor. Försöken rör
          bland annat BSE, hiv, poliovaccin och xenotransplantation. Försöken
          utförs i syfte att skaffa mer kunskap om allvarliga sjukdomar
          som kan drabba både människor och djur och som det i dag inte
          finns tillräcklig kunskap om för att hantera eller förhindra.
          Men för djuren innebär dessa försök ofta stort och i vissa fall
          långvarigt lidande då de smittas med de sjukdomar som forskningen
          syftar till att få mer kunskap kring.
        </p>
        <p xml:id="i-JaQyFrfzFuNs6V3fBkaPJR">
          Kunskapen om livshotande sjukdomar är oerhört viktig. Och självklart
          menar vi att om valet står mellan att rädda livet på en människa
          eller på ett djur så väger människans liv tyngre. Men någonstans
          når vi gränsen för vad som är acceptabelt. För hur mycket lidande
          kan vi utsätta djur för, för att gynna våra egna intressen?
        </p>
        <p xml:id="i-EnEAaPaAnksv7bSkHGuZGH">
          När det gäller djur som förser oss med livsmedel sprids mycket
          information om dessa djurs levnadsförhållanden. Detta har lett
          till en utveckling där större hänsyn tas till djurs välbefinnande.
          Det har bevisats att det går att producera kött, mjölk eller ägg
          utan att djur nödvändigtvis måste uppleva smärta, stress och rädsla.
        </p>
        <p xml:id="i-6BRPoBZHdi3sofZ3firmxn">
          Vid framtagning av kosmetika eller hygienprodukter eller forskning
          inom det medicinska området är konsumenternas inblick inte lika
          stor. Och kunskapen om alternativa metoder inte lika omfattande.
        </p>
        <p xml:id="i-BXx78cq6V5Hp2Nv8N8AZGr">
          Vänsterpartiet anser att utvecklingen av alternativa metoder
          till djurförsök måste utvecklas och stimuleras. Vi har i budget
          under de senaste åren sett till att medel avsatts till detta ändamål.
        </p>
        <p xml:id="i-LQLTxpuL2yMGBP6GJ9jB8L">
          Vi har även i diskussionerna kring skapandet av Djurskyddsmyndigheten
          sett det som ytterst angeläget att genom organisatoriska förändringar
          även förbättra förfarandet vid godkännande av djurförsök ur ett
          djurskyddsperspektiv. Detta är några steg på vägen men det är
          inte tillräckligt. Vänsterpartiet anser att arbetet med att minska
          djurförsöken kräver krafttag. Vi efterlyser därför en strategi
          för hur avvecklingen ska ske.
        </p>
        <p xml:id="i-GLhkFWkeRFuzB88igQp6pL">
          Det finns en mängd frågor som måste hanteras och en rad åtgärder
          som kan vidtas. Med en väl genomtänkt strategi för hur dessa svåra
          frågor ska hanteras kan vi få ett helhetsgrepp.
        </p>
        <p xml:id="i-69SVJkLBVCgVsxpXBfaKvm">
          Människans välbefinnande vägs mot djurs lidande. Ibland måste
          det kanske vara så. Men inte alltid. Det finns en mängd djurförsök
          som är rent onödiga. Där djur fått lida helt i onödan. Ett exempel
          hade vi för ett par år sedan när försvaret utförde djurförsök
          för att mäta ljudnivå vid avfyring av olika vapen. Får och grisar
          sövdes ned och spändes sedan fast på och i närheten av avfyrningsrör
          vid eldrör på kanoner. Sedan utfördes undersökningar på de drabbade
          djurens trumhinnor för att skador skulle registeras och kartläggas.
          Djuret avlivades därefter.
        </p>
        <p xml:id="i-CU5fajXYGDsEAuZELesWB8">
          Andra försök handlar om kosmetika där regeringen redan 1995 lovade
          att kosmetikatest på djur skulle förbjudas. Frågan har hänvisats
          till vad som sker inom EU. Men trots att frågan varit uppe vid
          ett flertal tillfällen och trots ett kraftigt tryck från allmänheten
          så händer lite och beslut i frågan skjuts på framtiden.
        </p>
        <p xml:id="i-Y4C5Z36xZw7MXPhMEyQsL8">
          När det gäller försöksdjursnämnderna som fattar beslut om ett
          djurförsök ska godkännas eller inte så har kritik framförts för
          att beslut fattas på oklara eller bristande underlag. Bara 2 %
          av ansökningarna får avslag. Det finns tyvärr inte någon återkoppling
          mellan besluten i de djurförsöksetiska nämnderna och vad de leder
          till.
        </p>
        <p xml:id="i-Nb1ZRZviToZSToPMFQJT4S">
          En återkoppling i form av utvärdering skulle ge svar på frågorna
          ifall försöken gav svar på de frågeställningar som man speglat
          inför nämnden. Om man verkligen behövde så många djur som man
          fick godkänt för i ansökan. Eller om lidandet blev större eller
          mindre än vad som angavs i ansökan.
        </p>
        <p xml:id="i-HHVihbtLVYf4c4Yc8e65qk">
          Enligt paragraf 19 i djurskyddslagen får djur användas för vetenskaplig
          forskning eller undervisning, sjukdomsdiagnos, framställning av
          läkemedel eller kemiska produkter eller för andra jämförliga ändamål
          endast under förutsättning
        </p>
        <p xml:id="i-9zYU3Gm8VJmNFetKxvSznU">
          Det är svårt att avgöra hur stort lidande som kan vara rimligt
          i förhållande till nyttan som uppnås. Särskilt med tanke på att
          någon återkoppling inte finns mellan nämnder som fattar beslut
          och de som utför djurförsöken.
        </p>
        <p xml:id="i-CXa1DeqsjVGrge4HCvC4ic">
          Det är heller inte enkelt att avgöra om syftet med verksamheten
          skulle kunna nås med annan tillfredsställande metod eftersom resurser
          som går till att ta fram alternativa metoder är så begränsade.
        </p>
        <p xml:id="i-Y5Cb9CJd9v3xiBLmshoid6">
          Mina frågor till jordbruksministern är:
        </p>
        <p xml:id="i-NcHGgZa9T1asrhoGaJBSv9">
          1. Avser ministern att ta ett helhetsgrepp i frågan och utarbeta
          en strategi för hur djurförsöken kan minska?
        </p>
        <p xml:id="i-TjdHF9JrxevBu3xsUrC9pR">
          2. Kommer ministern att ta något initiativ till hur djurs lidande
          kan minimeras?
        </p>
        <p xml:id="i-9QvZBan9uQvVSvC4EQLPS3">
          3. Har ministern agerat eller avser ministern att agera för att
          betydligt fler alternativa metoder ska utvecklas eller föras fram?
        </p>
        <p xml:id="i-Eu6tpAQeo69ohbHHPVNG4W">
          4. Avser ministern att ta något initiativ till att onödiga djurförsök
          ska kunna förbjudas?
        </p>
        <p xml:id="i-BGWjtXrjdaL5nnXtcoYgz1">
          5. Avser ministern att agera för att djurskydds- och djurättsorganisationer
          ska få rätt att föra talan i de djurförsöksetiska nämnderna?
        </p>
        <p xml:id="i-2mQ98im9bbZqGpunFy65Nx">
          6. Avser ministern att agera för att kosmetikatest på djur bör
          förbjudas?
        </p>
        <p xml:id="i-HEgykrAPUa2aA3yqfCGw79">
          7. Avser ministern att vidta någon åtgärd för att kunskapen om
          alternativa metoder ska finnas med i de djurförsöksetiska nämnderna
          där ansökningar om djurförsök hanteras och där endast 2 % får
          avslag?
        </p>
      </div>
    </body>
  </text>
</TEI>
