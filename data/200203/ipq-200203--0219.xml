<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0219">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0219</head>
        <author who="0000000000000">Lena Ödeen</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>engelskans ställning som världsspråk</topic>
        <docDate when="2003-03-07">den 7 mars</docDate>
        <status when="2003-03-18" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GQ10219</external_id>
        <debate>
          <turn when="2003-03-18 16:14:52" duration="221">Thomas Östros (S)</turn>
          <turn when="2003-03-18 16:18:29" duration="262">Lena Ödeen (Fp)</turn>
          <turn when="2003-03-18 16:22:48" duration="144">Thomas Östros (S)</turn>
          <turn when="2003-03-18 16:25:08" duration="193">Lena Ödeen (Fp)</turn>
          <turn when="2003-03-18 16:28:17" duration="217">Thomas Östros (S)</turn>
          <turn when="2003-03-18 16:31:50" duration="203">Lena Ödeen (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:219 av Lena Ödeen (fp) till utbildningsminister
          Thomas Östros om engelskans ställning som världsspråk
        </IPQ_title>
      </div>
      <div type="IPQuestionBody">
        <p xml:id="i-DsJfYpqWVG7V1RPGDD8C1A">
          Att ha goda kunskaper i det engelska språket är av avgörande
          betydelse för framgång i studier och yrkesliv. De flesta svenskfödda
          barn och ungdomar tillägnar sig tidigt engelska genom att lyssna
          och se engelskspråkiga TV-produktioner från unga år och de regelrätta
          engelskstudierna påbörjas tidigt under skoltiden. Engelskan finns
          runtomkring oss. Den är i dag en väsentlig del av vår kultur och
          det är viktigt både ur samhällets och individens synvinkel att
          skolan ger goda kunskaper i engelska.
        </p>
        <p xml:id="i-SGcbCJvKJTnajnBjNpWWLk">
          Engelskan är en stötesten för många elever med annat modersmål
          än svenska. I 2001 års nationella prov i årskurs nio, var det
          5 % av eleverna med utländsk bakgrund som inte nådde målen, att
          jämföra med 3 % av eleverna utan invandrarbakgrund. För elever
          som invandrat under skoltiden är situationen än mer bekymmersam,
          då är det hela 9 % av eleverna som inte når målen.
        </p>
        <p xml:id="i-MCWugi5c5z9sQhWypKpDf4">
          För många av dem som endast har några terminers engelskstudier
          i förberedelseklass bakom sig blir det nära nog en omöjlighet
          att kunna följa skolans undervisning i engelska. Kunskapsklyftan
          blir för djup, vilket medför besvikelser, bristande självförtroende,
          skoltrötthet och i värsta fall avhopp från skolan. Även om många
          av eleverna med utländsk bakgrund har goda kunskaper i övriga
          ämnen, är det ju så att internationaliseringen av den svenska
          skolan har medfört att eleverna förutsätts läsa texter och kommunicera
          på engelska i ett flertal av gymnasieskolans ämnen. Detta faktum
          handikappar naturligtvis de elever med utländsk bakgrund som har
          otillräckliga engelskkunskaper.
        </p>
        <p xml:id="i-JCxsGA3Nb8Q6cHgk7ZFcu7">
          Det är en ledstjärna och en målsättning för den svenska skolan
          att se till den enskilde elevens behov. De gymnasieelever som
          kommit till Sverige under sina tidiga tonår och som inte hunnit
          kompensera sina bristande engelskkunskaper har behov av att studera
          engelska i en särskild grupp. Möjligheterna till individualisering
          i skolan behöver öka. Det måste också bli fler speciallärare som
          anställs i skolorna, så att även engelskämnet kan bli prioriterat
          i särskilda stödinsatser. Folkpartiet har länge drivit att speciallärarutbildningen
          måste återupptas, så att skolorna återigen får tillgång till speciallärare
          som är mer inriktade mot direkt arbete med elever än vad dagens
          specialpedagoger är. Om eleverna kan få detta stöd i mindre grupper
          blir de väl förberedda att i sitt liv utnyttja engelskan i tal
          och skrift som ett levande och fördjupat kommunikationsmedel.
        </p>
        <p xml:id="i-9AdbA17KGmYxQDKC6iDG9e">
          Mot bakgrund av det ovan anförda vill jag fråga:
        </p>
        <p xml:id="i-NneiqM4gd6BSZMJo1ojtjy">
          Avser utbildningsministern att vidta några åtgärder för att ge
          elever, som inte läst engelska innan de kommit till Sverige, förbättrade
          möjligheter att nå målen i engelska?
        </p>
      </div>
    </body>
  </text>
</TEI>
