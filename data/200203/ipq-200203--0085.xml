<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0085">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0085</head>
        <author who="i-AyN7HRP1y38PeQoLunJifb">Jörgen Johansson</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>säd som värmekälla i bostäder</topic>
        <docDate when="2002-12-06">den 6 december</docDate>
        <status when="unknown" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GQ1085</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:85 av Jörgen Johansson (c) till näringsminister
          Leif Pagrotsky om säd som värmekälla i bostäder
        </IPQ_title>
      </div>
      <div type="IPQuestionBody">
        <p xml:id="i-6exXWspLBFPXLJjwhMwWX2">
          Nyttjandet av förnyelsebara energikällor är en av grundstenarna
          för att skapa ett hållbart samhälle. Värmekällor såväl i våra
          fjärr- och kraftvärmeverk som i våra bostäder bör, med fördel,
          värmas via förnyelsebara bränslen. Exempel på sådana är flis och
          pellet baserade på trä från såväl skog som Salixodlingar. Ett
          annat exempel på en förnyelsebart bränsle är säd.
        </p>
        <p xml:id="i-ArT5rWM9BoBrkAPwryLzWW">
          Riksdagen har i sina femton miljömål lyft fram kravet om öppna
          landskap samtidigt som utsläppen ska minskas. Säd som energikälla
          skulle uppfylla både de kraven.
        </p>
        <p xml:id="i-CWoMtE9uggSKk9zm94ny8Z">
          Havre är det sädesslag som brinner bäst och som innehåller tillräckligt
          med energi. Havren är dessutom en ettårig gröda vilket innebär
          att den kortsiktigt binder koldioxiden som sedan vid förbränningen
          återförs till naturen. Restprodukten i form av halm och aska utgör
          sedan en resurs för lantbruket för att behålla mullhalten samtidigt
          som kalium och fosfor återförs till jorden. Odling av havre innebär
          dessutom, i motsats till Salix, att jordbrukslandskapet hålls
          öppet.
        </p>
        <p xml:id="i-UGFkDN5HUxWjwWaLLgMSBX">
          Havreodling för energiändamål kan i dag odlas på så kallad uttagen
          areal. I Sverige är det ca 280 000 hektar eller motsvarande 10
          % av vår totala åkerareal. Sett utifrån ett EU-perspektiv skulle
          10 % av åkerarealen representera en väsentlig del av Europas energiproduktion.
          För Sveriges del motsvarar den uttagna arealen ett energiinnehåll
          motsvarande 5,5@6,0 terawattimmar.
        </p>
        <p xml:id="i-HXb2p3yygAJ1GLoi5Uv96t">
          Havre betalas i dag på marknaden med 90 öre per kilo plus moms.
          Med havrens bränslevärde innebär det att kostnaden är 20,9 öre
          per kilowattimme. Jämför vi kostnaden med olja så är den 53 öre
          per kilowattimme plus moms, alltså en merkostnad som är mer än
          dubbelt så stor som för havre.
        </p>
        <p xml:id="i-SABKp2Vm41JnfTwd1dPJRs">
          I Västmanland har ett energiprojekt utvecklat en havrebrännare
          som är anpassad för bostäder. Tekniken har dessutom överförts
          till länets vänregion Glouchestershire i England där även havreodling
          etablerats. Förbränningen av havre är dessutom lämplig i fjärr-
          och kraftvärmeverk som har fluidpannor. I min hemkommun skulle
          fjärrvärmeverket vid en förändrad energiråvara i form av havre
          innebära att drygt 5 000 hektar åkermark skulle kunna hållas öppen.
          Havren är dessutom en sädesart som är väl lämpad för odling i
          trakter som ofta ses som lågproducerande. Det innebär att alla
          bygder kan få ett bidrag till produktion.
        </p>
        <p xml:id="i-K3FvdyVuzgh7aHYZcWyytj">
          Sverige behöver en miljöpolitik som har en helhetssyn. Projektet
          med havre som energikälla vid uppvärmning uppfyller förutom de
          två mål som jag tidigare nämnt även en satsning för att utveckla
          landsbygdsnäringen. Våra åkrar, som i dag i stor utsträckning
          ligger för fäfot, kan nyttjas och importen av såväl olja som gas
          minskas.
        </p>
        <p xml:id="i-B1NzT6CLvhhZDjTWNJusJb">
          Mot bakgrund av vad som anförts ställer jag frågan:
        </p>
        <p xml:id="i-CVjtQdBwyUfoz61nsUN1sa">
          1. Vilka åtgärder avser ministern att vidta för att skapa en
          energiförsörjning som också tillvaratar kravet om en hållbar miljö?
        </p>
        <p xml:id="i-u3TK4k2CdLoPLRGEQsJf2">
          2. Vilka åtgärder avser ministern att vidta för att stimulera
          sädeseldning?
        </p>
        <p xml:id="i-trFSU72YTZm1Nu325wNxY">
          3. Avser ministern att verka för möjligheten att initiera sädeseldning
          som en energiform inom EU på så kallad uttagen areal?
        </p>
      </div>
    </body>
  </text>
</TEI>
