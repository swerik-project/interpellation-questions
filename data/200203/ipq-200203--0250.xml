<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0250">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0250</head>
        <author who="i-BHVsLDz5YDDkjyE1f5Gzz3">Lennart Kollmats</author>
        <recipient who="i-JchxQfU1zc3XVbvadFgBSn">Marita Ulvskog</recipient>
        <topic>piratkopierade programkort för betal-TV</topic>
        <docDate when="2003-03-24">den 24 mars</docDate>
        <status when="2003-05-13" byWhom="Marita Ulvskog" byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GQ10250</external_id>
        <debate>
          <turn when="2003-05-13 14:01:08" duration="186">Marita Ulvskog (S)</turn>
          <turn when="2003-05-13 14:04:10" duration="473">Lennart Kollmats (Fp)</turn>
          <turn when="2003-05-13 14:12:00" duration="130">Marita Ulvskog (S)</turn>
          <turn when="2003-05-13 14:14:05" duration="172">Lennart Kollmats (Fp)</turn>
          <turn when="2003-05-13 14:16:53" duration="19">Lena Adelsohn Liljeroth (M)</turn>
          <turn when="2003-05-13 14:17:09" duration="58">Marita Ulvskog (S)</turn>
          <turn when="2003-05-13 14:18:03" duration="66">Lennart Kollmats (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:250 av Lennart Kollmats (fp) till kulturminister
          Marita Ulvskog om piratkopierade programkort för betal-TV
        </IPQ_title>
      </div>
      <div type="IPQuestionBody">
        <p xml:id="i-8ECPPkPPPB5T6HgH8i8WYP">
          I ett svar på min skriftliga fråga (2002/03:535) om piratkopierade
          programkort för betal-TV svarar kulturministern välvilligt att
          regeringen noga följer utvecklingen och därmed är väl medveten
          om problembilden. Det är en god grund för ett bredare politiskt
          samförstånd om krafttag mot detta missbruk.
        </p>
        <p xml:id="i-PxY9yd43JsucKBuBxk2nxC">
          På nordisk nivå har Norge, Danmark och Finland åstadkommit var
          sin väl fungerande lagstiftning vilken inneburit hanterbara möjligheter
          att motverka utbredningen av piratkort. En entydigt bedömning
          från branschföreträdare och upphovsrättsorganisationer är att
          den danska och norska lagstiftningen varit mycket framgångsrik.
        </p>
        <p xml:id="i-NV4NkE8zUsptZsFhLkNhJk">
          Den nuvarande svenska piratlagen ger dock inte motsvarande skydd
          mot TV-pirater. Lagen förbjuder försäljning av piratkort @ men
          inte att inneha ett. Det har visat sig vara en absolut förutsättning
          att också innehav är förbjudet för att skyddet ska vara effektivt.
          På goda grunder kan antas att utan ett sådant förbud kommer efterfrågan
          inte att dämpas och spridningen av dessa kort att fortsättningsvis
          inte bara bestå och öka i omfattning.
        </p>
        <p xml:id="i-XMBFA8yKAvoX365dKx5ia2">
          Hela den marknadsföring och försäljningen av piratkort och annan
          piratutrustning som jag refererade till i min tidigare fråga bygger
          alltså i dag helt på att korten inte är olagliga att inneha och
          använda i Sverige.
        </p>
        <p xml:id="i-AUSDBzsqki84X233dyQLXY">
          Inte utan grund är det stora flertalet av hemsidorna på Internet,
          där piratkort och annan piratutrustning för den nordiska marknaden
          utbjuds, riktade till svenska konsumenter och på det svenska språket.
          Detta påverkar inte enbart den svenska marknaden utan underminerar
          också den samordning och det skydd som finns hos de övriga nordiska
          länderna på detta område.
        </p>
        <p xml:id="i-L2mSSnaSLwDqg9LU6rqhMv">
          Jag är väl medveten om den teoretiska skillnad som finns mellan
          piratdekoderlagen och copyrightskyddet. Djupare sett föreligger
          dock ingen skillnad. Den kodade TV-signalen är bärare av upphovsrättsligt
          skyddade verk, till exempel biograffilm vars upphovsmän i slutändan
          berövas rätten till sin ersättning genom piratverksamhet.
        </p>
        <p xml:id="i-Lkg2fiEdctsGReEvFjCtQS">
          Vid en sammanvägning av de olika skyddsintressena är det naturligt
          att helt i enlighet med artikel 6 i Infosocdirektivet försöka
          stävja kringgående av tekniska skyddsåtgärder för krypterade tjänster.
          En av de viktigaste åtgärderna är att förbjuda privat innehav
          och användning av piratkort och annan piratutrustning för att
          därigenom förhindra att systemet för villkorad tillgång som skyddar
          verken kringgås. Hur ska upphovsmännen kunna hävda den ekonomiska
          rätten till sina verk som ingår i TV-tjänster om inte leverantören
          får ersättning för denna och för den tjänst som utförs?
        </p>
        <p xml:id="i-6F6pjepV9zdvGY1Z4YQN7Z">
          Jag noterar med stor tillfredsställelse att processen att se
          över den rådande lagstiftningen är inledd. Jag anser dock att
          det inte föreligger några skäl att skjuta upp åtgärder mot piratkort
          till dess att rambeslutet om angrepp mot informationssystem, som
          inte tillför något väsentligt till denna fråga, blir implementerat
          i svensk lagtsiftning då redan nuvarande direktiv inom området,
          "villkorad tillgång", och Infosocdirektiven kräver att effektivt
          skydd mot oauktoriserat nyttjande ska föreligga. Skyddet ska naturligtvis
          vara logiskt uppbyggt, teknikneutralt och konsekvent, och inte
          lämna en lucka gällande verk som levereras genom TV-signalen.
        </p>
        <p xml:id="i-5DUDi815nEbebkGvBnySoe">
          Mot bakgrund av vad som här anförts önskar jag fråga kulturministern
          vad hon avser att göra för att möjliggöra att kravet på ett effektivt
          skydd kan uppfyllas redan nu.
        </p>
      </div>
    </body>
  </text>
</TEI>
