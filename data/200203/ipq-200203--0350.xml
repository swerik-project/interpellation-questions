<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0350">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0350</head>
        <author who="i-D6V9ti7ETxin1WbJjDaShE">Nina Lundström</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>fastighetsskatten</topic>
        <docDate when="2003-05-09">den 9 maj</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GQ10350</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:350 av Nina Lundström (fp) till finansminister
          Bosse Ringholm om fastighetsskatten
        </IPQ_title>
      </div>
      <div type="IPQuestionBody">
        <p xml:id="i-AMY54wYestJJKxKFfFYuKg">
          Det är dyrt att bo i Sverige, boendekostnaden uppgår till ca
          30 % av hushållens disponibla inkomst. I dessa dagar med deklarationen
          i färskt minne kan flertalet människor konstatera att de inte
          kommer att ha råd att behålls sina hus. Fastighetsskatten tvingar
          många människor att sälja. För den socialdemokratiska regeringen
          tycks fastighetsskatten vara en viktig mjölkko.
        </p>
        <p xml:id="i-F1Po54tpv2r6MGVak3DLS9">
          De senaste årens enorma uppgång av marknadsvärden och därmed
          taxeringsvärdena, på grund av lågt eller näst intill obefintligt
          bostadsbyggande, har resulterat i att fastighetskatten blivit
          en tung utgiftspost som tvingar människor att sälja hus och fritidshus.
          För många människor är det huvudsakliga sparandet lagt i boendet.
          Till detta tillkommer även förmögenhetsskatten som ytterligare
          försvårar situationen.
        </p>
        <p xml:id="i-BUJrP7ToSc8SDV9MfjNA4v">
          Fastighetsskatten strider mot principen "skatt efter bärkraft"
          eftersom den drabbar alla boende oavsett inkomst och betalningsförmåga.
          Den är en skatt på en inkomst som inte finns. Skatten hotar i
          vissa fall äganderätten liksom den enskildes trygghet vad gäller
          möjligheten att behålla det egna hemmet. Fastighetsskatten ökar
          den sociala segregeringen och motverkar möjligheterna för ett
          permanent boende i många områden som är attraktiva för de fritidsboende.
          Men även boende i flerbostadshus drabbas.
        </p>
        <p xml:id="i-2aMxC8yXwCeCmYsCnDEe15">
          Fastighetsskatten är också orättvis därför att den belastar framför
          allt boende som är beläget i vissa områden. Den slår inte tillnärmelsevis
          så hårt mot ett småhus i Kalix som mot ett småhus i Stockholm.
        </p>
        <p xml:id="i-8cdxYrmQxi6dn2LVxqkcBQ">
          Fastighetsskatten är en specialskatt på tillväxtregionerna och
          andra attraktiva områden. Konsekvenserna drabbar både småhusägare
          där människor i dag bor permanent men även kustsamhällen. Det
          är i dag svårt för folk att kunna bo kvar permanent i vissa kustsamhällen
          @ inkomsterna räcker inte till. En del har valt att flytta men
          vill behålla fastigheten. Ofta med förhoppningen att en dag kunna
          bosätta sig permanent. Tyvärr synes många i dag tvungna att sälja
          på grund av att man helt enkelt inte har råd att betala skatterna.
          Många samhällen drabbas av att boende måste sälja.
        </p>
        <p xml:id="i-FhMXRyByDJZSEG59xoPc7z">
          Begränsningsregler kopplade till hushållens inkomster hjälper
          inte. Den som inte kan folkbokföra sig på fastigheten får, trots
          låg inkomst, betala hela fastighetsskatten. Dessutom finns ett
          taxeringstak tak på 3 miljoner som gäller för permanentboende.
          Taxeringsvärde ovanför taket beskattas fullt ut. Med den prisutveckling
          som skett kan ett enkelt hus @ men med sjöläge @ lätt passera
          taket värdemässigt. Ägaren med låg inkomst blir därmed hårt drabbad
          ekonomiskt. Denna regel har dessutom skapat nya marginaleffekter
          för dem som ska omfattas av systemet, det vill säga för låg- och
          medelinkomsttagare.
        </p>
        <p xml:id="i-PHGkBFn81cYccHe6XkN8ne">
          Fastighetsskatten hade vid införandet statsfinansiella syften.
          Konsekvenserna har dock under de senaste 10 åren blivit fullständigt
          oacceptabla och skatten i sig blivit ett hot mot ägandet av sin
          bostad.
        </p>
        <p xml:id="i-FDr2WY47cQxzpXBr5FUoGM">
          Ett nytt förslag måste tas fram snarast utifrån tillväxtorternas
          och kustsamhällenas behov av rättvisare beskattning. Som en första
          omedelbar åtgärd bör taxeringsvärdena återgå till 1997 års nivå.
          Det är inte rimligt att folk måste flytta och sälja för att man
          inte har råd med boskatten. Tilltron till skattesystemet undermineras
          genom att boskatten upplevs som djupt orättvis.
        </p>
        <p xml:id="i-W3kKjdAfbxB9xDCJ1PLJQp">
          Min fråga till Finansminister Bosse Ringholm är:
        </p>
        <p xml:id="i-CVi82rkcHkYC3QQLjw6GSb">
          Vilka ytterligare åtgärder avser finansministern att vidta för
          att förhindra att höga taxeringsvärden får den konsekvensen att
          enskilda människor tvingas sälja sina fastigheter på grund av
          att man inte klarar av att betala fastighetskatten?
        </p>
      </div>
    </body>
  </text>
</TEI>
