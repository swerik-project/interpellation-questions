<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0080">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0080</head>
        <author who="i-9Kt7koTgzUZUA9ovNXYdWj">Marietta de Pourbaix-Lundin</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>ansvaret för offren för trafficking</topic>
        <docDate when="2002-12-05">den 5 december</docDate>
        <status when="unknown" byWhom="Jan O Karlsson" byWhomId="i-3MwbJPjHpsScrukDj5ohhN" status="answered">besvarad</status>
        <external_id source="rdwebb">GQ1080</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:80 av Marietta de Pourbaix-Lundin (m)
          till justitieminister Thomas Bodström om ansvaret för offren för
          trafficking
        </IPQ_title>
      </div>
      <div type="IPQuestionBody">
        <p xml:id="i-M5Y1vWCt5cjpv1KK7Mv5Z5">
          Människosmuggling, trafficking, har i allt högre grad kommit
          att bedrivas av kriminella organisationer. Dessa organisationer
          sysslar också med annan grov brottslighet.
        </p>
        <p xml:id="i-7jGWqD1WDwPi9zSCXYXrz4">
          För att aktivt kunna bekämpa människosmuggling måste personer
          som blivit utsatta för trafficking erbjudas juridisk hjälp och
          vittnesskydd och inte automatiskt utvisas. Vi måste därför underlätta
          för kvinnor som biträder myndigheterna när det gäller att få fällande
          domar mot dem som sysslar med människohandel. Juridisk hjälp,
          vittnesskydd och tillfälligt uppehållstillstånd kan säkerställa
          att offren kan och vågar vittna om smugglarens brottsliga gärningar.
          En fråga som måste lösas är vem som ska finansiera och ansvara
          för dessa kvinnors uppehälle i väntan på dom.
        </p>
        <p xml:id="i-HRQSaV5K1cvDoYkVktxxEv">
          Det är i första hand statens ansvar att förhindra och lagföra
          denna typ av brottslighet. De kostnader som uppstår i samband
          med att dessa kvinnor hjälper myndigheterna att beivra kriminalitet
          drabbar dock i första hand kommuner och landsting. Kommunerna
          har ett ansvar enligt socialtjänstlagen att verka för att den
          som utsatts för brott får stöd och hjälp. Dessa kostnader kan
          bli mycket betungande, framför allt för små kommuner. Det kan
          gälla till exempel skyddat boende och försörjningsstöd.
        </p>
        <p xml:id="i-CBizdkqpmpf3tPwJxG9WN1">
          Det är dock inte i första hand det ekonomiska ansvaret som är
          det stora problemet. I många fall saknar kommunerna den behövliga
          kompetensen och förmågan att bedöma vilket behov av stöd som de
          drabbade flickorna och kvinnorna har. För vissa kommuner kanske
          detta inträffar vartannat år och då är det inte så konstigt att
          man inte till fullo klarar att ha den kompetens och de resurser
          som behövs.
        </p>
        <p xml:id="i-FHeEReD9K6qUPaazA3G4rh">
          Det är därför dags att se över det finansiella ansvaret, men
          framför allt det övergripande ansvaret, så att bra kompetens och
          rätt resurser finns för att hjälpa flickor och kvinnor i deras
          mycket utsatta och svåra situation. Detta är enligt min mening
          ett nationellt ansvar, men det betyder inte att staten bokstavligt
          och handgripligen måste göra allt. Avtal och överenskommelser
          kan slutas med frivilligorganisationer och kommuner. Det övergripande
          och ekonomiska ansvaret bör dock samlat ligga på staten.
        </p>
        <p xml:id="i-5iHxa2qS8GdySB3dE9n3tx">
          1. Avser ministern att ta initiativ till att se över och tydliggöra
          det övergripande och ekonomiska ansvaret för flickor och kvinnor
          som utsatts för trafficking när de behöver uppehälle i Sverige
          för att biträda myndigheterna i brottsutredningar?
        </p>
        <p xml:id="i-5QRyyMyBi6bFkcuLpFfeto">
          2. Avser ministern i så fall att verka för att regeringen tecknar
          avtal med lämpliga partner som till exempel frivilligorganisationer
          och kommuner?
        </p>
      </div>
    </body>
  </text>
</TEI>
