<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0223">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0223</head>
        <author who="i-KdNZEf7wb1MAJv58QEHYrr">Göran Lindblad</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>Metallbiologiskt centrum</topic>
        <docDate when="2003-03-07">den 7 mars</docDate>
        <status when="unknown" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GQ10223</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:223 av Göran Lindblad (m) till socialminister
          Lars Engqvist om Metallbiologiskt centrum
        </IPQ_title>
      </div>
      <div type="IPQuestionBody">
        <p xml:id="i-6kPZiemFPhEx2CqjDzR639">
          Regeringen har avsatt 35 miljoner kronor för att öka kunskaperna
          om hälsoproblem relaterade till amalgam och andra tandvårdsmaterial.
          Utredningen som föregick beslutet lämnade ett förslag om att 15
          miljoner kronor ska gå till Metallbiologiskt centrum. Av beskrivningen
          av den tänkta verksamheten framgår att Metallbiologiskt centrum
          vill återuppta den verksamhet som bedrevs på den nu nedlagda Amalgamenheten
          vid Akademiska sjukhuset i Uppsala. Bland annat har Socialstyrelsen
          ifrågasatt det forskningsmaterial och patientunderlag som finns
          bevarat från Amalgamenheten.
        </p>
        <p xml:id="i-G23gjK6AWXfBsorEK7cZvV">
          I sitt remissvar till utredningen avstyrkte Socialstyrelsen förslaget
          om att ge 15 miljoner kronor till Metallbiologiskt centrum bland
          annat mot bakgrund av att forskningen kunde antas bedrivas med
          bristande kritiskt förhållningssätt, eftersom verksamheten ska
          bedrivas med det material som Amalgamenheten efterlämnat. Även
          Vetenskapsrådet och Statens beredning för medicinsk utvärdering
          delar denna åsikt. Därtill var de fyra odontologiska fakulteterna
          negativa i sina remissvar till resursfördelningen på liknande
          grunder.
        </p>
        <p xml:id="i-y4dAerSuNTqhVRTz8Xzca">
          I Upsala Nya Tidning av den 8 februari 2003 berättade statssekreterare
          Mikael Sjöberg att det inte var medicinska, utan politiska hänsyn
          som avgjort fördelningen av resurser. Han anser att Miljöpartiet
          och flera lobbyister väglett regeringens agerande.
        </p>
        <p xml:id="i-WSg1dctcsbinRRi2bzxB7N">
          Av de anslagna 35 miljoner kronorna återstår 20 miljoner kronor
          att distribuera. Jämförelsevis får odontologisk forskning 3@4
          miljoner kronor per år av Vetenskapsrådet.
        </p>
        <p xml:id="i-2DPwopVmVsdCcQLWu9VepE">
          Mot bakgrund av det ovanstående anförda vill jag fråga statsrådet
          följande:
        </p>
        <p xml:id="i-7AY23nMy1vRHda7aKEQHhr">
          Varför väljer statsrådet att bortse från remissinstanserna och
          föreslå att Metallbiologiskt centrum får 15 miljoner kronor?
        </p>
        <p xml:id="i-WRgZtM8UBxmWqS9iUJucK4">
          Hur tänker statsrådet fördela de återstående 20 miljoner kronorna
          för att öka kunskaperna om hälsoproblem relaterade till tandfyllningsmaterial?
        </p>
      </div>
    </body>
  </text>
</TEI>
