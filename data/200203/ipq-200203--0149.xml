<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0149">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0149</head>
        <author who="i-HYPXDg3UHMpdyrSgBez4mQ">Axel Darvik</author>
        <recipient who="i-6qjD2tsSCtsrmXQjy7mtCJ">Lars-Erik Lövdén</recipient>
        <topic>studentbostäder</topic>
        <docDate when="2003-01-31">den 31 januari</docDate>
        <status when="2003-02-14" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GQ10149</external_id>
        <debate>
          <turn when="2003-02-14 09:00:43" duration="179">Lars-Erik Lövdén (S)</turn>
          <turn when="2003-02-14 09:03:39" duration="241">Axel Darvik (Fp)</turn>
          <turn when="2003-02-14 09:07:37" duration="233">Lars-Erik Lövdén (S)</turn>
          <turn when="2003-02-14 09:11:26" duration="225">Axel Darvik (Fp)</turn>
          <turn when="2003-02-14 09:15:07" duration="252">Lars-Erik Lövdén (S)</turn>
          <turn when="2003-02-14 09:19:15" duration="129">Axel Darvik (Fp)</turn>
          <turn when="2003-02-14 09:21:20" duration="151">Lars-Erik Lövdén (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:149 av Axel Darvik (fp) till statsrådet
          Lars-Erik Lövdén om studentbostäder
        </IPQ_title>
      </div>
      <div type="IPQuestionBody">
        <p xml:id="i-M3F9HEHtST8YoqAfHtaAdx">
          Den utkomna departementspromemorian (Fi 2002/4722) som behandlar
          förändringarna av regler för små hyresrätter och studentbostäder
          kommer att leda till en fortsatt mycket dålig nybyggnation av
          studentlägenheter. Den är ett tydligt exempel på att Socialdemokraterna
          inte tar studenternas problem på allvar. Behovet av nya studentlägenheter
          är i dag enormt och i det stora perspektivet äventyrar det Sveriges
          framtid som en ledande kunskapsnation. I det mindre perspektivet
          så innebär det stor frustration och otrygghet för de personer
          som det drabbar. Värst är situationen i våra storstäder men problemet
          med bostadsbrist verkar även sprida sig till andra studieorter.
        </p>
        <p xml:id="i-4DHf9LzjW4tN1vVWjVRG7Q">
          Det största felsteget som bostadsministern gör är att inte ge
          lika ekonomiska villkor för byggnation av små hyresrätter och
          studentbostäder. Byggandet av små lägenheter ger tillgång till
          ett stort investeringsbidrag. Resultatet blir att i princip samma
          sorts lägenheter kan berättiga till ett stort investeringsbidrag
          om lägenheterna inte används som studentlägenheter. För de företag
          som funderar på att bygga nya studentbostäder så måste det vara
          en omöjlig uppgift att ekonomiskt argumentera för att inte bygga
          små hyresrätter. Det är självklart att företagen måste välja det
          som är mest lönsamt. I stället behövs långsiktiga och tydliga
          regler för allt byggande, inte det lapptäcke av olika tillfälliga
          lösningar som kännetecknar dagens politik.
        </p>
        <p xml:id="i-A8bRsDrD7qFY3SkkQEZUFf">
          I debatten har ministern försvarat sig med att kostnaden för
          att bygga små lägenheter är större för att man till exempel inte
          behöver ha fullt utrustade kök i en studentlägenhet. Det är tråkigt
          att bostadsministern inte är mer insatt i frågan om studentboende.
          Det finns flera faktorer som gör att studentbostädernas kostader
          är minst lika höga som de små lägenheterna. För att ta några exempel
          så är omflyttningstakten (två år jämfört med normalt fem år) betydligt
          högre vilket ökar slitaget, mer administration och ofta kan inte
          den nya hyresgästen flytta in samma dag som den gamla flyttade
          ut och då går man miste om hyresintäkter. Administrationen att
          kontrollera om det verkligen är studenter som bor i studentbostäderna
          kostar också naturligtvis pengar. Att det skulle vara billigare
          med studentbostäder är antagligen en myt och andra motiv för att
          inte vilja satsa på studentbostäder måste därför finnas.
        </p>
        <p xml:id="i-FVaexUgZhGYib82QDhgaMX">
          Tyvärr är det inte bara här som departementspromemorian innebär
          att man trampar snett. I och med regeländringarna så får byggherren
          ansöka i efterhand om att få ta del av den lägre momssatsen som
          tillämpas för studentbostäder om hyrorna anses som "rimliga".
          Detta ger upphov till godtycklighet och innebär en risk för studentbostadsbolagen
          @ en risk som företagen måste inteckna sig för och det innebär
          i förlängningen högre hyror för studenterna. Risker är aldrig
          gratis utan den som tar risken vill ha något för det. Det är mycket
          tråkigt att inte Socialdemokraterna har större förståelse för
          studenternas problem med att hitta en bostad. Metoden för att
          få fart på byggandet är tydliga och långsiktiga regler samt att
          se på hela kostnadspaketet för att pressa ned onödiga kostnader.
        </p>
        <p xml:id="i-9HGpQyV1pwwzPfkNvbF8a">
          Vilka åtgärder avser statsrådet att vidta för att större jämlikhet
          i villkoren för studentbostäder ska åstadkommas?
        </p>
      </div>
    </body>
  </text>
</TEI>
