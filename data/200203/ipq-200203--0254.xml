<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0254">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0254</head>
        <author who="i-J74sVAjCTSxzD8rbnxRRA">Åsa Torstensson</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>stimulans av nyföretagande</topic>
        <docDate when="2003-03-26">den 26 mars</docDate>
        <status when="2003-04-08" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GQ10254</external_id>
        <debate>
          <turn when="2003-04-08 18:42:25" duration="286">Leif Pagrotsky (S)</turn>
          <turn when="2003-04-08 18:47:07" duration="257">Åsa Torstensson (C)</turn>
          <turn when="2003-04-08 18:51:20" duration="224">Lars-Ivar Ericson (C)</turn>
          <turn when="2003-04-08 18:55:01" duration="264">Leif Pagrotsky (S)</turn>
          <turn when="2003-04-08 18:59:21" duration="159">Åsa Torstensson (C)</turn>
          <turn when="2003-04-08 19:01:57" duration="77">Lars-Ivar Ericson (C)</turn>
          <turn when="2003-04-08 19:03:11" duration="196">Leif Pagrotsky (S)</turn>
          <turn when="2003-04-08 19:06:25" duration="121">Åsa Torstensson (C)</turn>
          <turn when="2003-04-08 19:08:22" duration="139">Leif Pagrotsky (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:254 av Åsa Torstensson (c) till näringsminister
          Leif Pagrotsky om stimulans av nyföretagande
        </IPQ_title>
      </div>
      <div type="IPQuestionBody">
        <p xml:id="i-XxESRs7MHULDLAVeZLgUi1">
          Nyföretagandet minskar än en gång visar en ny undersökning av
          Jobs and Society. Det har sagts förut, men det måste tydligen
          påpekas igen. Pengar till statskassan kommer från företagandet.
          Stimulera företagandet och statskassan ökar @ det är de här tankebanorna
          Sverige är i stort behov av.
        </p>
        <p xml:id="i-89LcBCWaKsdvqocFVQsL35">
          I förra veckan presenterade även Nutek nya företagarsiffror.
          Av företag med upp till 50 anställda är det endast 21 % som tror
          att de kan anställa fler. Förutsättningarna för att öka optimismen
          på denna front ökar knappast med regeringens förslag om att arbetsgivaren
          ska få förlängd skyldighet att betala sjuklön. Modellen kommer
          att bromsa nyföretagandet och därmed leda till ökad arbetslöshet.
          Inte minst innebär regeringens förslag om sjuklöneansvaret ett
          stort hot mot handikappade och andra grupper med hög sjukdomsrisk.
        </p>
        <p xml:id="i-NcgYZfH5iqGmYBvorsaXMa">
          Trots att småföretagen har den klart lägsta sjukfrånvaron försämras
          deras redan utsatta läge. Skärpta regler för arbetsgivarens skyldighet
          att göra rehabiliteringsutredningar är rätt medicin för kommuner,
          landsting och storföretag. För småföretagaren innebär det ytterligare
          papper och blanketter! På denna punkt behövs ett undantag för
          de mindre företagen.
        </p>
        <p xml:id="i-3QPwvuipBXkKNr5jcS6U34">
          Centerpartiets politik för att minska ohälsan och indirekt stimulera
          företagandet består bland annat av ett arbetsgivaransvar som står
          i direkt proportion till antalet anställda (1 anställd = 1 dags
          sjuklöneansvar, 2 anställda = 2 dagars sjuklöneansvar etcetera
          upp till 30 sjukdagar). På så vis minskar vi kraftigt de minsta
          företagens risk samtidigt som vi överkompenserar dem vid nedsättningen
          av arbetsgivaravgiften som en tillväxtskapande åtgärd.
        </p>
        <p xml:id="i-GmVsqv4jeaUWMF65gVzve8">
          Att stimulera företagandet handlar också om att underlätta möjligheten
          att pröva på företagandet genom till exempel egenanställning.
          Därför är det ett måste att ålderdomliga regler för f-skattsedel
          tas bort. Över huvud taget är det en bedövande byråkrati som motverkar
          nyföretagandet i landet. Att därför få bort ytterligare av de
          så kallade pomperipossaeffekterna av 3:12-reglerna skulle vara
          en välgärning för att stimulera tillväxten.
        </p>
        <p xml:id="i-PAR1nEio7yKo7pR14K7AfV">
          För att skapa förutsättningar för nyföretagande vill vi att alla
          ska ha möjlighet att själva ta fram startkapital som en grundplåt
          för det egna företaget, och att eget risktagande premieras. Avgörandet
          om man ska starta företag ska ligga hos företagaren, inte hos
          statliga myndigheter. Ett starta-eget-sparande (allemanssparande
          för att starta eget) inrättas, där löntagare skattefritt kan spara
          upp till 40 000 kr om året, totalt högst 120 000 kr, för att ha
          en grundplåt till det egna företaget. Ett personligt riskkapitalavdrag
          införs, där de som tillför företaget eget riskkapital på annat
          sätt (till exempel genom lån eller eget sparande) får göra ett
          riskkapitalavdrag mot inkomst på upp till 40 000 kr om året i
          tre år.
        </p>
        <p xml:id="i-AgiZXvCei4t5LXrfDHqexG">
          Ovanstående förslag från Centerpartiet lägger vi fram sedan vi
          lyssnat på åsikter från Företagarnas Riksförbund. Ökad företagsamhet
          leder till ökade inkomster till statskassan som i sin tur leder
          till ökad välfärd.
        </p>
        <p xml:id="i-7sWYdGtukiXjLrGdoQbDsD">
          Med anledning av ovanstående vill jag fråga näringsministern:
        </p>
        <p xml:id="i-3tz6GoJYgDwTJD1CFCe53Z">
          Vad avser näringsministern att göra för att öka nyföretagandet
          i landet?
        </p>
      </div>
    </body>
  </text>
</TEI>
