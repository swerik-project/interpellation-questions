<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0338">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0338</head>
        <author who="i-FL3Tee8NjTSCkq4XGmHcyw">Carina Adolfsson Elgestam</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>utvecklande av Glasriket</topic>
        <docDate when="2003-05-09">den 9 maj</docDate>
        <status when="unknown" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GQ10338</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:338 av Carina Adolfsson Elgestam (s) till
          näringsminister Leif Pagrotsky om utvecklande av Glasriket
        </IPQ_title>
      </div>
      <div type="IPQuestionBody">
        <p xml:id="i-HPuPXdSpkLzLGdubXfXmtL">
          Glasriket är en nationell angelägenhet, inte något bara för fyra
          kommuner i Kalmar och Kronobergs län. Det handlar om turism, hantverk,
          formgivning, jobb i glesbygd, traditioner och kunskap. Det svenska
          glaset har nått internationell ryktbarhet och är något som vi
          kan känna stolthet över.
        </p>
        <p xml:id="i-UbNsVTjApypJpkHCSrKXjb">
          Men Glasriket har problem. I dag är ca 1 100 personer sysselsatta
          inom den manuella glasindustrin och det är en halvering sedan
          år 1980. Det är mycket oroande eftersom branschen är känslig för
          konjunkturnedgångar. Det kan vi se på de många varsel och nedläggningar
          av bruk som varit inom glasindustrin de senaste åren.
        </p>
        <p xml:id="i-Q7NVvY9RLgGzoJnoWyHjdG">
          Forskning, formgivning och bevarandet av yrkeskunskaper hotas.
          Ägarbilden har förändrats och är i dag av mer kortsiktig karaktär,
          med ekonomisk vinst som huvudintresse. Man följer med andra ord
          samma trista mönster som på många andra håll inom näringslivet.
          Att lägga ned och sälja för att man inte tjänar snabba pengar
          har aldrig fungerat inom den manuella glasindustrin som är och
          ska vara ett hantverk.
        </p>
        <p xml:id="i-JqBp9Jq5zGgHHeKvWtWwp7">
          Men i takt med att alltfler glasbruk försvinner minskar yrkeskunskapen.
          De som lärt till glasblåsare och designer/formgivare försvinner
          med sin kompetens och sina erfarenheter. För att säkra framtiden
          för svenskt glas behövs komplettering med andra former av stöd
          än de som endast ger ekonomisk hjälp. Glasindustrin behöver utveckla
          forskningen och utbildningen för såväl glasblåsare som formgivare.
          Även fortbildningen inom industrin behöver förstärkas. Marknadsföring
          är ett annat mycket angeläget område. Turismen som är en alltmer
          växande näringsgren har stor betydelse för regionen och landet.
        </p>
        <p xml:id="i-2SLCZFv4MJQfevWW13zTMa">
          Det är nödvändigt att staten tar ett ökat ansvar för att utveckla
          Glasriket. Utöver bland annat stöd till utbildning och forskning
          bör också andra åtgärder övervägas. Kanske behövs en nedsättning
          av arbetsgivaravgiften för anställda som arbetar med glasblåsning
          manuellt? Glasblåsning är personalintensiv och en nedsättning
          kan kanske vara ett sätt att möta konkurrensen internationellt.
        </p>
        <p xml:id="i-DMLnMhZ63bjcCA829NwcU5">
          En annan åtgärd som bör övervägas är att ursprungsmärka allt
          glas, alltså att det tydligt ska framgå på produkterna var glaset
          är tillverkat. Ett glas som är tillverkat i Polen men målat i
          Sverige bör vara varudeklarerat så att man som konsument vet när
          man köpt svenskt handgjort glas.
        </p>
        <p xml:id="i-MMoLa1izevJ2NUkzaQbdtE">
          Jag vill understryka att det hela tiden ska vara ett samspel
          mellan statliga insatser och det stora kunnande och de erfarenheter
          som finns i Glasriket. Vi talar om att utveckla nya branscher
          och produkter. Det är förvisso viktigt. Men lika viktigt är naturligtvis
          att utveckla det fina vi har. Vad kan vara ett bättre exempel
          på det än Glasriket?
        </p>
        <p xml:id="i-WmgVtQqvDBC5mrVZAog4WF">
          Jag vill fråga minister vilka åtgärder han är beredd att vidta
          för att säkra den svenska glasindustrins framtid och utvecklingsmöjligheter
          och där sänkt arbetsgivaravgift för hantverksmässiga arbetsuppgifter
          och ursprungsmärkning är två förslag.
        </p>
      </div>
    </body>
  </text>
</TEI>
