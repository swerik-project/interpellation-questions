<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0218">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0218</head>
        <author who="i-SKjAmNScZ7eZ3a8Xy1J8hs">Maria Larsson</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>satsningar på friskvård</topic>
        <docDate when="2003-03-06">den 6 mars</docDate>
        <status when="2003-04-08" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GQ10218</external_id>
        <debate>
          <turn when="2003-04-08 19:29:18" duration="86">Bosse Ringholm (S)</turn>
          <turn when="2003-04-08 19:30:39" duration="222">Maria Larsson (Kd)</turn>
          <turn when="2003-04-08 19:34:18" duration="104">Bosse Ringholm (S)</turn>
          <turn when="2003-04-08 19:35:58" duration="243">Maria Larsson (Kd)</turn>
          <turn when="2003-04-08 19:39:58" duration="102">Bosse Ringholm (S)</turn>
          <turn when="2003-04-08 19:41:37" duration="123">Maria Larsson (Kd)</turn>
          <turn when="2003-04-08 19:43:37" duration="106">Bosse Ringholm (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:218 av Maria Larsson (kd) till statsrådet
          Hans Karlsson om satsningar på friskvård
        </IPQ_title>
      </div>
      <div type="IPQuestionBody">
        <p xml:id="i-7daxoD7nb5p4yKf8SCvjJ5">
          Att förebygga ohälsa, det vill säga att förhindra uppkomsten
          av skador och sjukdom, är ett nödvändigt arbete som kan bespara
          många människor stort lidande. I diskussionen om ohälsan talas
          ofta om de höga kostnaderna för sjukskrivningarna och om produktionsbortfall.
          För oss kristdemokrater är dock inte människan en produktionsfaktor,
          ett medel för att uppnå någonting. Människan är ett mål i sig.
          Att tillvarata den fysiska och psykiska hälsan är en självklarhet
          och därför en oerhört viktig fråga för Kristdemokraterna. Det
          får heller inte bli en ensidig fokusering på ohälsa i arbetslivet.
          Ohälsa måste aktivt bekämpas vare sig man arbetar, är arbetslös,
          student eller pensionär, för att nämna några exempel.
        </p>
        <p xml:id="i-HgH9wN1EUsHvSAix4ZyQmY">
          I debatten om den ökande sjukfrånvaron har det blivit allt tydligare
          att regeringen vill lägga ett större ansvar på arbetsgivarna.
          En ökad andel av sjuklönekostnaderna diskuteras bland annat, vilket
          med all rätt skapar stor oro hos landets företagare.
        </p>
        <p xml:id="i-7wGJTuTtk4uM78zZZ3v8Ce">
          Det systematiska arbetsmiljöarbetet är en viktig källa till att
          i tid identifiera orsaker till dålig hälsa. På lång sikt är det
          förebyggande arbetet av stor betydelse för ett hälsosamt och uthålligt
          arbetsliv. Att förebygga ohälsa, det vill säga att förhindra uppkomsten
          av skador och sjukdom, är ett nödvändigt arbete som kan bespara
          många människor stort lidande.
        </p>
        <p xml:id="i-EtcFMbFyLLjwMfeqAw4oit">
          Genom att aktivt bedriva friskvård mår man bra både fysiskt och
          psykiskt. Grunden för friskvård är fysisk aktivitet. Många arbetsgivare
          tar ett ansvar för sina anställda genom erbjudanden om friskvård
          av olika slag. Det är viktigt att goda incitament skapas för arbetsgivare
          att erbjuda sina anställda god tillgång till förebyggande insatser.
        </p>
        <p xml:id="i-YHR6eNdQ6Z2fjnQSz1gJf5">
          Tyvärr är reglerna för avdrag av kostnader för friskvård så utformade
          att många arbetsgivare hellre avstår från satsningar på friskvård
          än att riskera att dra på sig kostnader som de sedan inte kan
          göra avdrag för.
        </p>
        <p xml:id="i-DRhynY7WWGFVk8PB1rRttS">
          Enligt inkomstskattelagen är motion av mindre värde och av enklare
          slag skattefri om den betalas av arbetsgivaren och erbjuds all
          personal på ett företag samt utförs i egna eller hyrda lokaler.
          Årskort på gym är alltså okej men inte årskort i golfklubb. Förebyggande
          hälsovård i form av massage är inte avdragsgill.
        </p>
        <p xml:id="i-VsR5pcipxZaYamxkgzKtNK">
          Det finns många exempel på företag som drabbats av både arbetsgivaravgift
          och förmånsbeskattning av medel avsatta för friskvård. För ett
          företag är det i dag lättare att göra avdrag för inventarier,
          maskiner eller bilar än för friskvård av personal. Det är en egendomlig
          syn på det humana kapitalet.
        </p>
        <p xml:id="i-4JTiXMgUe4imjwbcSyetTK">
          Miljöteknikföretaget Mercatus i Vimmerby har gjort omfattande
          friskvårdssatsningar på sin personal. Satsningarna har varit mycket
          lyckosamma och man har pressat tillbaka sjukfrånvaron till en
          tiondel av vad den var före satsningen. Men när man tilldelade
          varje anställd en friskvårdscheck, värd 15 000 kr, sade skattemyndigheten
          ifrån. Man fick betala extra arbetsgivaravgifter på sådana aktiviteter
          som tidigare hade varit befriade från avgifter.
        </p>
        <p xml:id="i-XfwHRFfyk3u3VHk5YeSdis">
          Med tanke på den situation vi nu befinner oss i, med skenande
          sjukfrånvaro och ökad ohälsa i allmänhet, borde alla initiativ
          syftande till ökad hälsa välkomnas. Om man gör det i en form med
          stor valfrihet för den enskilde borde det inte straffas med arbetsgivaravgifter
          och förmånsskatter.
        </p>
        <p xml:id="i-Ls1pg9ACs7uELbgoicugZE">
          Med hänvisning till det anförda vill jag ställa följande fråga
          till statsrådet Hans Karlsson:
        </p>
        <p xml:id="i-8jgXG7CzaQSAzrrFrVQ8SN">
          Vilka åtgärder avser statsrådet att vidta för att skapa goda
          incitament för företag att satsa på förebyggande frisk- och hälsovård?
        </p>
      </div>
    </body>
  </text>
</TEI>
