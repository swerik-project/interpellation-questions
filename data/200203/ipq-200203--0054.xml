<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0054">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0054</head>
        <author who="i-nX9ipUS8FhkbQHkWWytwf">Ulf Nilsson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>friskolornas ekonomiska villkor</topic>
        <docDate when="2002-11-22">den 22 november</docDate>
        <status when="2002-12-06" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GQ1054</external_id>
        <debate>
          <turn when="2002-12-06 10:10:07" duration="179">Thomas Östros (S)</turn>
          <turn when="2002-12-06 10:13:02" duration="259">Ulf Nilsson (Fp)</turn>
          <turn when="2002-12-06 10:17:17" duration="189">Thomas Östros (S)</turn>
          <turn when="2002-12-06 10:20:22" duration="238">Ulf Nilsson (Fp)</turn>
          <turn when="2002-12-06 10:24:17" duration="254">Thomas Östros (S)</turn>
          <turn when="2002-12-06 10:28:27" duration="137">Ulf Nilsson (Fp)</turn>
          <turn when="2002-12-06 10:30:40" duration="184">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:54 av Ulf Nilsson (fp) till utbildningsminister
          Thomas Östros om friskolornas ekonomiska villkor
        </IPQ_title>
      </div>
      <div type="IPQuestionBody">
        <p xml:id="i-Voqi1osybEaNLm5MPastrw">
          Många fristående gymnasieskolor hotas av kraftigt sänkta bidrag
          från och med årsskiftet. I värsta fall kan följden bli att väl
          fungerande skolor måste stängas. Hittills har en så kallad riksprislista
          fastställt vilka bidrag en friskola ska få, i de fall kommunen
          och skolan inte kommit överens. Sedan riksdagen våren 2002 beslutade
          att avskaffa den så kallade riksprislistan ska i stället bidraget
          till en friskola baseras på hemkommunens kostnader för motsvarande
          gymnasieprogram. Följden blir i många fall kraftigt sänkta bidrag.
          Preliminära beräkningar från Stockholms- och Göteborgsområdet
          pekar mot en nedskärning på 10@20 % från och med 2003. Även friskolor
          i kommuner med höga bidrag kan drabbas, eftersom skolorna tar
          emot elever från flera kommuner. Ersättningen per elev kan variera
          kraftigt. Som exempel kan nämnas musikskolan Rytmus i Stockholm,
          där eleverna kommer från 70 olika kommuner.
        </p>
        <p xml:id="i-LxtJY9ha8MTYQS7UbDbxNd">
          Folkpartiet röstade emot förslaget om att avskaffa riksprislistan.
          Det nya finansieringssystemet riskerar att leda till att friskolor
          endast etablerar sig i kommuner som ligger över genomsnittet när
          det gäller bidrag till skolan. Därmed blir valfriheten mindre
          för elever i vissa kommuner. Ett viktigt syfte med friskolereformen
          var att öka valfriheten för alla och att valfrihet mellan skolor
          inte skulle vara en plånboksfråga. De nya bidragsreglerna motverkar
          detta syfte.
        </p>
        <p xml:id="i-BsFL58tqcGLF9dt7bW41z4">
          Kommunerna redovisar sina kostnader på olika sätt och det har
          hittills varit svårt att göra korrekta jämförelser mellan olika
          kommuner. Till exempel lokalkostnaderna varierar kraftigt mellan
          kommunerna och redovisas inte alltid fullt ut. Därför är risken
          stor att de fristående skolorna inte får rimlig täckning för sin
          lokalhyra.
        </p>
        <p xml:id="i-JhzKXnoHY4aUgvpnfP4SNC">
          Skolverket har fått ta emot många negativa synpunkter på de nya
          bidragsreglerna. Nu har Skolverket redovisat ett system för redovisning
          av kostnaderna för olika gymnasieprogram, efter initiativ av utbildningsutskottet.
          Det är i dag omöjligt att säga om det nya systemet kommer att
          göra kommunens beräkningar mera lättförståeliga. Men faktum kvarstår;
          ersättningen per elev kommer att skilja sig kraftigt och detta
          kommer att skapa stora svårigheter för friskolorna. Därför är
          det nu viktigt att Utbildningsdepartementet följer utvecklingen
          och har en beredskap att förändra bidragsreglerna om de får negativa
          konsekvenser.
        </p>
        <p xml:id="i-3NkEhcSespcaiX8YQT3UuN">
          Med anledning av ovanstående vill jag fråga utbildningsministern
          om han avser att vidta några åtgärder för att skydda friskolorna
          mot plötsliga och drastiska förändringar i de ekonomiska villkoren.
        </p>
      </div>
    </body>
  </text>
</TEI>
