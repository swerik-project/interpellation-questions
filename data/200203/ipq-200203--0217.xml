<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0217">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0217</head>
        <author who="i-LzYBGnvuhNHdQ7LQKPA6UJ">Gudrun Schyman</author>
        <recipient who="i-S7LcGmD5NuSMrFDW8LBeJ1">Anna Lindh</recipient>
        <topic>värnande av folkrätten</topic>
        <docDate when="2003-03-05">den 5 mars</docDate>
        <status when="2003-03-25" byWhom="Anna Lindh" byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GQ10217</external_id>
        <debate>
          <turn when="2003-03-25 18:00:37" duration="261">Anna Lindh (S)</turn>
          <turn when="2003-03-25 18:04:54" duration="241">Gudrun Schyman (V)</turn>
          <turn when="2003-03-25 18:08:51" duration="222">Göran Lennmarker (M)</turn>
          <turn when="2003-03-25 18:12:30" duration="260">Per Landgren (Kd)</turn>
          <turn when="2003-03-25 18:16:47" duration="272">Anna Lindh (S)</turn>
          <turn when="2003-03-25 18:21:15" duration="252">Gudrun Schyman (V)</turn>
          <turn when="2003-03-25 18:25:24" duration="134">Göran Lennmarker (M)</turn>
          <turn when="2003-03-25 18:27:34" duration="151">Per Landgren (Kd)</turn>
          <turn when="2003-03-25 18:30:01" duration="257">Anna Lindh (S)</turn>
          <turn when="2003-03-25 18:34:15" duration="158">Gudrun Schyman (V)</turn>
          <turn when="2003-03-25 18:36:50" duration="133">Anna Lindh (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:217 av Gudrun Schyman (v) till utrikesminister
          Anna Lindh om värnande av folkrätten
        </IPQ_title>
      </div>
      <div type="IPQuestionBody">
        <p xml:id="i-CnLQRE2MWfzNRS6k5LkzHw">
          Sällskapet riksdagens kvinnor mot krig, SÄRK, har bildats. Med
          anledning av detta vill jag ställa följande interpellation.
        </p>
        <p xml:id="i-BhB51VHz9riTg2Tvyee4Tw">
          Förenta nationernas stadga inleds med följande ord: "Vi de förenade
          nationernas folk, beslutna att rädda kommande släktled undan krigets
          gissel, som två gånger under vår livstid tillfogat mänskligheten
          outsägliga lidanden ."
        </p>
        <p xml:id="i-Ec8ZpdMpYVqiycM3QKrEmA">
          Det talas alltså om att bespara "mänskligheten outsägliga lidanden"
          och om att "rädda den undan krigets gissel". Krig leder till outsägliga
          lidanden. Krig måste förhindras. Detta är andemeningen i Förenta
          nationernas stadga. Men vad är det som nu håller på att ske?
        </p>
        <p xml:id="i-BBprUNdeKPivSEwLS7XMdU">
          Det krig som mänskligheten ska räddas ifrån har inte börjat.
          Men det förbereds. USA och Storbritannien laddar upp för ett storanfall
          mot Irak i Persiska viken. De båda staterna försöker pressa Turkiet
          att upplåta sitt territorium för ett anfall genom norra Irak/irakiska
          Kurdistan. Den stat de avser att angripa är sedan över ett decennium
          av sanktioner och bombningar starkt försvagad. De som kommer att
          drabbas av kriget kommer inte att vara landets obehagliga regim.
          De flesta offren kommer kriget att skörda hos civilbefolkningen.
        </p>
        <p xml:id="i-UrTjdgMkucTkUWMsUcGZdj">
          I FN-stadgan kan man också läsa att i syfte att förhindra krig
          och upprätthålla freden ska man införa "metoder, som ger säkerhet
          för att vapenmakt icke kommer till användning annat än i gemensamt
          intresse". Jag har ytterst svårt att föreställa mig att krigets
          offer och angriparen har några gemensamma intressen och var och
          en kan säkert inse att "metoder som ger säkerhet för att vapenmakt
          icke kommer till användning" anbefaller största försiktighet,
          noggrannhet och tålamod när det gäller konfliktlösning.
        </p>
        <p xml:id="i-M3xhnrjE6CMzqU4J63fsD4">
          I dag handlar det dock om två stormakter beväpnade till tänderna
          som är ytterst ivriga att inleda ett stort militärt anfall mot
          en försvagad befolkning @ en befolkning som försvagats både av
          internationella sanktioner, den egna regimens förtryck och folkrättsstridiga
          bombningar av USA och Storbritannien. Att beskriva denna situation
          som att USA och Storbritannien anfaller Irak i självförsvar är
          absurt.
        </p>
        <p xml:id="i-2XPbUKDdaGyEqzpVUBpFpz">
          Enligt artikel 51 i FN-stadgan förklaras att självförsvarsrätten
          inträder först när väpnad attack har inletts @ och endast då.
          Det räcker inte med att hänvisa till hotbilder. Sådana kan vilken
          aggressiv stat som helst måla upp för att rättfärdiga sina grumliga
          syften.
        </p>
        <p xml:id="i-Bc25pbxNSjzhLBmaAjqL9Q">
          USA förklarar att Saddam Hussein är en fara för sitt lands befolkning
          och att hans regim bryter mot de mänskliga rättigheterna. Det
          är alldeles sant. Men USA:s politik är hycklande. USA motsatte
          sig en resolution i FN som fördömde Saddamregimens massmord på
          kurder i Halabja på 1980-talet.
        </p>
        <p xml:id="i-AekdzvvC7LCEnew562cCMb">
          Det är inte försvaret av freden, folkrätten eller de mänskliga
          rättigheterna som är den drivande kraften i USA:s politik gentemot
          Irak. Detta torde framgå av att USA i olika sammanhang talat om
          användande av kärnvapen, upprättande av en USA-ledd förvaltning
          ledd av en guvernör i Irak (som under ockupationen av Japan) och
          i diskussionerna med Turkiet behandlar den kurdiska befolkningen
          i norra Irak/irakiska Kurdistan som en bricka i ett stormaktspolitiskt
          spel.
        </p>
        <p xml:id="i-RtwGi4yPv5BeNVQeqc74cQ">
          USA med sin sekundant Storbritannien försöker att ge sitt kommande
          angrepp på Irak folkrättslig status genom att på olika sätt hota
          och utöva utpressning mot andra medlemmar av FN:s säkerhetsråd.
          Man hotar till exempel med att tillgripa ekonomiska sanktioner
          mot Tyskland som befinner sig i ett ekonomiskt bekymmersamt läge,
          därför att Tyskland motsätter sig ett krig. Man lockar medlemmar
          av Nato som exempelvis Turkiet med bistånd och så kallade mjuka
          lån för att USA ska få tillgång till turkiskt territorium.
        </p>
        <p xml:id="i-E9BpriWAzugHPum8c7wmRA">
          USA försöker genom ekonomiska och politiska manipulationer att
          upphäva folkrätten och avstå från det som förklaras i Draft Declaration
          on Rights and Duties of States, utarbetad av FN:s folkrättskommission,
          artikel 8: "Every State has the duty to settle its disputes with
          other States by peaceful means in such a manner that international
          peace and security, and justice, are not endangered." (Det är
          varje stats plikt att lösa sina meningskiljaktigheter med andra
          stater med fredliga medel på ett sådant sätt att internationell
          fred och säkerhet, och rättvisa, inte sätts i fara.)
        </p>
        <p xml:id="i-3ihJ68k8GUzhSwYt1BT8dz">
          Att hota och utöva utpressning kan knappast vara något annat
          än att man hotar rättvisan och överskrider vad folkrätten stadgar.
          Enligt den svenska regeringens hittillsvarande uppfattning tolkas
          folkrätten av säkerhetsrådet. Med ett sådant synsätt står alltså
          säkerhetsrådets beslut alltid "över" folkrätten.
        </p>
        <p xml:id="i-GdK2ngb3vnbVkjhvbC8Kei">
          Vid det militära angreppet på Afghanistan gavs för första gången
          rätten till "självförsvar" en ny innebörd. Självförsvarsparagrafen
          tänjdes ut till att också omfatta militära straffexpeditioner
          som repressalier för terrorattacker. Tidigare hade rätten till
          självförsvar endast varit begränsad till att gälla vid en stat
          som attackeras av en annan stat.
        </p>
        <p xml:id="i-UDh5k6skrzyY1gGb2SM7nD">
          Diskussionen nu handlar om att förebygga krig med krig. Detta
          innebär ännu en ny och än mer utvidgad tolkning av vad som stadgas
          om rätten till självförsvar i folkrätten. Vem gynnas av den tolkningen?
        </p>
        <p xml:id="i-2rR1XXYtfaFCsT5tLHWRUg">
          Med utgångspunkt från ovanstående vill jag fråga utrikesministern:
        </p>
        <p xml:id="i-ShtroTu3q1fhFEzTmSWzQj">
          1. Vilka åtgärder avser utrikesministern att vidta för att förmå
          USA att avstå från att utöva ekonomisk och politisk utpressning
          mot stater och folk som har en från USA avvikande mening om USA:s
          planerade angreppskrig på Irak och det irakiska folket?
        </p>
        <p xml:id="i-NiqNK63X7tbhWvVCEt8n7D">
          2. Vilka åtgärder avser utrikesministern att vidta för att värna
          folkrätten och FN:s anseende och förhindra att folkrätten urholkas
          genom att preventiva krig legitimeras?
        </p>
      </div>
    </body>
  </text>
</TEI>
