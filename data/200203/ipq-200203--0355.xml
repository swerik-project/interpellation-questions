<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0355">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0355</head>
        <author who="i-A1WkfiAbmndDMThhAvrWEm">Hans Backman</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>samordningen i arbetsmarknadspolitiken</topic>
        <docDate when="2003-05-09">den 9 maj</docDate>
        <status when="2003-05-26" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GQ10355</external_id>
        <debate>
          <turn when="2003-05-26 19:00:07" duration="219">Hans Karlsson (S)</turn>
          <turn when="2003-05-26 19:03:36" duration="230">Hans Backman (Fp)</turn>
          <turn when="2003-05-26 19:07:15" duration="247">Hans Karlsson (S)</turn>
          <turn when="2003-05-26 19:11:17" duration="244">Hans Backman (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:355 av Hans Backman (fp) till statsrådet
          Hans Karlsson om samordningen i arbetsmarknadspolitiken
        </IPQ_title>
      </div>
      <div type="IPQuestionBody">
        <p xml:id="i-NGCULkTKhQhYSZsTGwc2gz">
          Den bristande samordningen i dagens arbetsmarknadspolitik riskerar
          att få ödesdigra konsekvenser exempelvis när det gäller att skyndsamt
          och effektivt förstärka vårdsektorn med ytterligare personal.
        </p>
        <p xml:id="i-JRYE6L57buECKy15typ3L4">
          Ett exempel från Gävle visar klart och tydligt några av de brister
          som dagens arbetsmarknadspolitik bär på. Gävle drabbades hårt
          av telecomkrisen. En rad åtgärder har därför satts in för att
          hjälpa tidigare telecomanställda att komma tillbaka till arbetslivet,
          men få av dessa har haft tillfredsställande resultat. Bland annat
          har anställda som sagts upp från Ericsson erbjudits att ingå i
          ett så kallat omställningsprogram, vars syfte är att hjälpa de
          drabbade personerna att hitta ett nytt arbete eller en lämplig
          omskolningsutbildning. Hittills har 13 av deltagare i programmet
          anmält sitt intresse att omskola sig till undersköterskor, vilket
          är att betrakta som ett välkommet personaltillskott till vården.
        </p>
        <p xml:id="i-5JCCBLmRGm5GiGesFGWV1n">
          Enligt den kommunala vuxenutbildningen skulle det kosta ca 500
          000 kr att utbilda samtliga 13 personer. Men varken arbetsförmedlingen
          i Gävle eller länsarbetsnämnden har visat sig villig att finansiera
          utbildningen. Båda myndigheterna motiverar sina ställningstaganden
          med argumentet att det inte finns några garantier för att personerna
          i fråga kommer att få något arbete. Omvårdnadsförvaltningens chef
          i Gävle är dock av motsatt uppfattning och menar tvärtom att dessa
          personer med största sannolikhet kommer att få arbete direkt efter
          genomförd utbildning. Som alla vet råder det stor efterfrågan
          på utbildad personal i vården i hela landet, inte minst i Gävletrakten,
          och mot bakgrund av detta är länsarbetsnämndens beslut givetvis
          djupt olyckligt.
        </p>
        <p xml:id="i-GGtztdEds4t7aKb4ghr5s9">
          Exemplet ovan blottlägger de stora brister som finns i dagens
          arbetsmarknadspolitik. Till bilden hör att länsarbetsnämnden i
          Gävleborg tvingas lämna tillbaka miljontals kronor till staten,
          pengar som just är öronmärkta till åtgärder för omskolning av
          arbetskraft. Med facit i handen kan vi därför konstatera att den
          bristande samordningen i dagens arbetsmarknadspolitik lett till
          att vårdsektorn inte får den förstärkning av personal den har
          ett så starkt behov av samtidigt som personer som vill omskola
          sig till ett bristyrke inte får möjlighet att göra det.
        </p>
        <p xml:id="i-EEwavCPcnKpCXZS4UEpkne">
          Mot bakgrund av det ovan nämnda vill jag fråga statsrådet vilka
          åtgärder han planerar att vidta för att förbättra samordningen
          i dagens arbetsmarknadspolitik.
        </p>
      </div>
    </body>
  </text>
</TEI>
