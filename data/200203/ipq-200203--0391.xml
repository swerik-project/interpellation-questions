<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0391">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0391</head>
        <author who="i-TGAeNgQV9rZoovTn5C8JAd">Lena Adelsohn Liljeroth</author>
        <recipient who="i-JchxQfU1zc3XVbvadFgBSn">Marita Ulvskog</recipient>
        <topic>hantverkare inom kulturmiljöområdet</topic>
        <docDate when="2003-05-12">den 12 maj</docDate>
        <status when="2003-05-26" byWhom="Marita Ulvskog" byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GQ10391</external_id>
        <debate>
          <turn when="2003-05-26 10:15:51" duration="298">Marita Ulvskog (S)</turn>
          <turn when="2003-05-26 10:20:41" duration="260">Lena Adelsohn Liljeroth (M)</turn>
          <turn when="2003-05-26 10:24:57" duration="140">Marita Ulvskog (S)</turn>
          <turn when="2003-05-26 10:27:12" duration="142">Lena Adelsohn Liljeroth (M)</turn>
          <turn when="2003-05-26 10:29:30" duration="185">Marita Ulvskog (S)</turn>
          <turn when="2003-05-26 10:32:31" duration="140">Lena Adelsohn Liljeroth (M)</turn>
          <turn when="2003-05-26 10:34:43" duration="170">Marita Ulvskog (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:391 av Lena Adelsohn Liljeroth (m) till
          kulturminister Marita Ulvskog om hantverkare inom kulturmiljöområdet
        </IPQ_title>
      </div>
      <div type="IPQuestionBody">
        <p xml:id="i-8CqKx7T6x4yeGZiuqqrUcV">
          I vårpropositionen föreslår regeringen en höjning av anslaget
          till kulturmiljövården. Det är ett steg i rätt riktning. Men höjda
          anslag blir ändå inte särskilt mycket värda utan skickliga hantverkare,
          som kan vårda denna kulturmiljö.
        </p>
        <p xml:id="i-HncLLXqz1AqqBC3Vw3LpQb">
          Näringslivets organisationer har länge varnat för den dåliga
          tillväxten på hantverksområdet. Inom fältet kulturhantverk och
          kulturvård saknas bildhuggare, förgyllare, tapetserare, kakelugnsmakare,
          möbelrenoverare och så vidare. Listan kan göras lång. Medelåldern
          inom hantverksyrkena är dessutom så hög att runt 100 000 hantverkare
          beräknas gå i pension inom en tioårsperiod och risken är stor
          att deras kunnande inte hinner föras över till en ny generation.
          Om vi inte hade haft många invandrare med hantverkskunskaper,
          hade situationen varit ännu värre.
        </p>
        <p xml:id="i-MyeUTSV7pGzdTM5nuQkuEp">
          Hantverk är kunskapsintensiva yrken, som kräver lång utbildning
          och handledning. Gemensamt för dem är en hög grad av manuellt,
          praktiskt arbete och en småskalig produktion. Men hantverksyrket
          är också ett gott alternativ för de många ungdomar som är praktiskt
          begåvade och inte vill gå en rent teoretisk utbildning.
        </p>
        <p xml:id="i-QXJTPuRK27Ea4HMDN21qj6">
          Med stöd av Europeiska socialfonden driver Stockholms Hantverksförening,
          sedan våren 2001, mål 3-projektet Handkraft. Syftet med projektet
          är framför allt att förändra utbildningen för att säkra den praktiska
          kunskapens överlevnad.
        </p>
        <p xml:id="i-TqNNRtb1xyfu1b4s7Dh4Pu">
          Ett viktigt skäl till bristen på skickliga hantverkare är att
          det inte finns någon fungerande lärlingsutbildning i Sverige.
          I jämförelse med andra europeiska länder har vi extremt få lärlingar
          anställda med lärlingskontrakt, färre än 3 000 ungdomar. Och då
          ska man veta att det i Sverige finns mer än 300 registrerade hantverksyrken.
          I Tyskland utbildas årligen mer än 1,5 miljoner lärlingar och
          i Polen över 300 000.
        </p>
        <p xml:id="i-CLj4zKTZNmzPLdAqw4iNkC">
          Viljan sägs vara stor, men den svenska kommunala skolan svarar
          inte upp mot kraven och förväntningarna. Det saknas såväl "färdigutbildning"
          efter det yrkesförberedande gymnasiet, som vuxenutbildning. Ovärderlig
          kunskap riskerar nu att försvinna och det hotar även det arbete
          som vi vill ska ske inom kulturmiljövården.
        </p>
        <p xml:id="i-LKsWSQYjkUqgBGk1DARvxg">
          Bristen på hantverkare finns även på andra håll i Europa, men
          skillnaden är att engagemanget är betydligt större där än här.
          Det finns pengar att söka via Europeiska socialfonden, men eftersom
          länsarbetsnämnderna, på grund av kraftiga neddragningar, inte
          kan bidra till en medfinansiering, kommer utbildningarna inte
          i gång.
        </p>
        <p xml:id="i-97mRA4dXGthUrf6ANCAGHk">
          Av de statliga forskningspengarna går i stort sett ingenting
          till forskning om hantverkskunnande, vilket naturligtvis också
          påverkar yrkenas status.
        </p>
        <p xml:id="i-BSw8qRNNHQtvCzzzoZFuqJ">
          Jag vill därför fråga statsrådet:
        </p>
        <p xml:id="i-3Zkn476jJym4M3RGkyeTqh">
          1. Vilka åtgärder avser statsrådet att vidta för att säkerställa
          stöd till en moderniserad lärlingsutbildning?
        </p>
        <p xml:id="i-SsKdBZWgL4UvDrhkjaBXAY">
          2. Vilka åtgärder avser statsrådet att vidta för att Sverige
          ska bli mer aktivt i kontakterna med Europeiska socialfonden för
          att underlätta medfinansieringen och på det sättet främja EU-projekt,
          som riktar sig till kulturbevarande hantverksområden?
        </p>
        <p xml:id="i-AG9zbPDpskGo7bDwZAAgZd">
          3. Vilka åtgärder avser statsrådet att vidta för att mer forskningspengar
          avsätts för hantverksområdet?
        </p>
      </div>
    </body>
  </text>
</TEI>
