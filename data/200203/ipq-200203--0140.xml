<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0140">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0140</head>
        <author who="i-BUsYTbnmyQrtHXSA2gEp9T">Torsten Lindström</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>kommunala folkomröstningar</topic>
        <docDate when="2003-01-23">den 23 januari</docDate>
        <status when="2003-02-04" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GQ10140</external_id>
        <debate>
          <turn when="2003-02-04 14:28:34" duration="182">Mona Sahlin (S)</turn>
          <turn when="2003-02-04 14:31:32" duration="232">Torsten Lindström (Kd)</turn>
          <turn when="2003-02-04 14:35:21" duration="174">Nils Fredrik Aurelius (M)</turn>
          <turn when="2003-02-04 14:38:11" duration="267">Mona Sahlin (S)</turn>
          <turn when="2003-02-04 14:42:34" duration="151">Torsten Lindström (Kd)</turn>
          <turn when="2003-02-04 14:45:00" duration="109">Nils Fredrik Aurelius (M)</turn>
          <turn when="2003-02-04 14:46:46" duration="158">Mona Sahlin (S)</turn>
          <turn when="2003-02-04 14:49:21" duration="126">Torsten Lindström (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:140 av Torsten Lindström (kd) till statsrådet
          Mona Sahlin om kommunala folkomröstningar
        </IPQ_title>
      </div>
      <div type="IPQuestionBody">
        <p xml:id="i-LCq3dPRv2NCAQsFEDSzwqg">
          Demokrati betyder i sin bokstavliga mening folkstyre. Ett demokratiskt
          styrelseskick fordrar att det är folkets vilja som avgör hur samhället
          formas och utvecklas. Men demokratin innebär långt mer än en teknisk
          lösning av maktfördelningen i samhället. Ett i sann mening demokratiskt
          samhälle innebär också ett förhållningssätt där respekt för varje
          människas unika och okränkbara värde, tolerans, jämlikhet och
          jämställdhet får råda.
        </p>
        <p xml:id="i-2oVopgUY1JoAoM6xCcLoag">
          Som förtroendevalda har vi ett gemensamt uppdrag att förverkliga
          folkviljan genom ett gott förhållningssätt. Förtroendevalda bör
          inom det demokratiska förhållningssättets ramar följa folkets
          röst även när den inte stämmer med det egna partiets uppfattning.
        </p>
        <p xml:id="i-AugK3fco3KR9qug4VfrebS">
          I Surahammar har föreningen Barnens Rätt till Föräldrars Tid
          samlat in namnunderskrifter motsvarande de 5 % av kommuninvånarna
          som krävs för att en kommunal folkomröstning ska prövas. Syftet
          med den föreslagna folkomröstningen är att möjliggöra ett ställningstagande
          till kommunal vårdlön. Initiativtagarna menar att det i dag föreligger
          en stark orättvisa i samhället. De föräldrar som väljer att vårda
          de egna barnen och därmed inte använder den kommunala barnomsorgen
          får inte någon ekonomisk ersättning av kommunen medan de föräldrar
          som har barn i kommunal barnomsorg får stora ekonomiska subventioner.
        </p>
        <p xml:id="i-8QYohn7LEJ41rEbVVuDNta">
          För att frågan om en kommunal folkomröstning ska prövas krävs
          i dag att 5 % av kommuninvånarna så kräver. Däremot är det kommunfullmäktige
          som avgör om folkomröstningen ska ske eller inte. I det aktuella
          fallet avslogs folkomröstningskravet utan vidare motivering. Detta
          är märkligt och föder givetvis en besvikelse hos de berörda samt
          en berättigad skepsis mot det demokratiska systemet.
        </p>
        <p xml:id="i-2JQVLjTbfNjSk6BL9esysL">
          Visserligen kan fler folkomröstningar, ett ökat inlag av direktdemokrati,
          av somliga upplevas som en urholkning av den representativa demokratin.
          Å andra sidan bör väl demokratin som helhet gynnas av ökat folkligt
          deltagande oavsett vilken form det sker i. Politiken får inte
          vara så snäv att den upplevs bevaka sina egna gränser.
        </p>
        <p xml:id="i-UND1BgwpQd4npQsq8NNTjA">
          Mot bakgrund av det ovan anförda vill jag fråga statsrådet:
        </p>
        <p xml:id="i-4SUbPccbTswWTbLSPoKwiU">
          Vad avser statsrådet att göra för att initiativ till kommunala
          folkomröstningar bättre tillvaratas?
        </p>
        <p xml:id="i-JRibeF8KRYiw6cNAEUeCsS">
          Är statsrådet beredd att skärpa lagstiftningen så att initiativ
          till kommunala folkomröstningar blir svårare att avvärja?
        </p>
        <p xml:id="i-DD9J8ZqSDsi66NriFDzLvo">
          Vilka åtgärder avser statsrådet att vidta för att ett demokratiskt
          förhållningssätt blir gällande i hanteringen av kommunala folkomröstningar?
        </p>
      </div>
    </body>
  </text>
</TEI>
