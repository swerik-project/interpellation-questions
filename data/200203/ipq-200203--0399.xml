<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0399">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0399</head>
        <author who="i-43NmWWYd8vEgZrkoXWWCXx">Rosita Runegrund</author>
        <recipient who="i-LdbVtbdPx3MQxR6GEgCqax">Berit Andnor</recipient>
        <topic>anhörigvården</topic>
        <docDate when="2003-05-12">den 12 maj</docDate>
        <status when="2003-05-26" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GQ10399</external_id>
        <debate>
          <turn when="2003-05-26 15:08:56" duration="218">Lars Engqvist (S)</turn>
          <turn when="2003-05-26 15:12:25" duration="241">Rosita Runegrund (Kd)</turn>
          <turn when="2003-05-26 15:16:16" duration="214">Lars Engqvist (S)</turn>
          <turn when="2003-05-26 15:19:40" duration="265">Rosita Runegrund (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:399 av Rosita Runegrund (kd) till statsrådet
          Berit Andnor om anhörigvården
        </IPQ_title>
      </div>
      <div type="IPQuestionBody">
        <p xml:id="i-Ja9ZsEGcLRfVbQv1vGfYHv">
          Anhörigvården utgör basen i vård- och omsorgsarbetet. Det ligger
          i sakens natur att dessa insatser inte kan mätas eller värderas
          i precisa tal, men viss forskning pekar på att upp emot två tredjedelar
          av all omvårdnad och vissa sjukvårdsinsatser sköts av närstående
          som maka eller make, barn, släkting eller vän. För många är tillgången
          till en anhörig i själva verket en förutsättning för att man ska
          kunna vårdas i hemmet.
        </p>
        <p xml:id="i-CTHVCzruSQ8QJc5rNp9ynb">
          Äldreomsorgen har aldrig fungerat utan de anhöriga. Trots att
          anhörigvårdarna ska vara ett komplement till den offentliga vården
          är sanningen den motsatta; anhörigvården utgör basen i vården
          och omsorgen och utan den skulle den offentliga vården helt haverera.
        </p>
        <p xml:id="i-SHwJQH8AGAsRC1Sirenxmn">
          Det behövs ett nationellt resurscenter för anhörigstöd. Det skulle
          kunna fungera som en kunskapsresurs för kommunernas arbete med
          anhörigvård. I vissa kommuner finns gott om goda exempel på idéer
          och arbetssätt som skulle kunna användas av fler kommuner. Kunskap
          om detta skulle kunna finnas i resurscentret.
        </p>
        <p xml:id="i-6CbTPmffLvfFWd9anGypQ2">
          Socialstyrelsen har vid ett flertal tillfällen varnat för utvecklingen
          i anhörigvården. Jag har inte kunnat finna, vare sig i budgetpropositionen
          eller i andra dokument, att några förslag för att förbättra situationen
          för anhörigvårdarna är på gång. Det är i så fall mycket olyckligt.
        </p>
        <p xml:id="i-XmA3xd5mTiFFJQWcmm81Tz">
          Med anledning av ovanstående vill jag fråga:
        </p>
        <p xml:id="i-6ZRypJt62gYdTYV5TR7S1i">
          Avser statsrådet att vidta åtgärder för att inrätta ett nationellt
          resurscenter för anhörigstöd?
        </p>
        <p xml:id="i-CBN8LDseHm4rd42KHaRzZZ">
          Vilka konkreta åtgärder avser statsrådet att föreslå för att
          förbättra för de personer som vårdar anhöriga?
        </p>
      </div>
    </body>
  </text>
</TEI>
