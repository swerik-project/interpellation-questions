<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0228">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0228</head>
        <author who="i-4htYS85JpBwxyYZ32aVtBc">Gunilla Tjernberg</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>idrottskonto</topic>
        <docDate when="2003-03-10">den 10 mars</docDate>
        <status when="2003-04-08" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GQ10228</external_id>
        <debate>
          <turn when="2003-04-08 19:45:20" duration="58">Bosse Ringholm (S)</turn>
          <turn when="2003-04-08 19:46:14" duration="193">Gunilla Tjernberg (Kd)</turn>
          <turn when="2003-04-08 19:49:23" duration="217">Lennart Hedquist (M)</turn>
          <turn when="2003-04-08 19:52:56" duration="88">Bosse Ringholm (S)</turn>
          <turn when="2003-04-08 19:54:21" duration="188">Gunilla Tjernberg (Kd)</turn>
          <turn when="2003-04-08 19:57:26" duration="116">Lennart Hedquist (M)</turn>
          <turn when="2003-04-08 19:59:18" duration="153">Bosse Ringholm (S)</turn>
          <turn when="2003-04-08 20:01:47" duration="138">Gunilla Tjernberg (Kd)</turn>
          <turn when="2003-04-08 20:04:02" duration="84">Bosse Ringholm (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:228 av Gunilla Tjernberg (kd) till statsrådet
          Mona Sahlin om idrottskonto
        </IPQ_title>
      </div>
      <div type="IPQuestionBody">
        <p xml:id="i-QRRNmkFmvgof3BRFmMhdVs">
          Karriären för en professionell idrottsman eller -kvinna skiljer
          sig från de flesta andra yrken. Oftast är den på grund av fysiska
          skäl begränsad till några få år tidigt i livet. Inom vissa idrotter
          är det därför vanligt att idrottaren tjänar mycket pengar under
          några år för att sedan tjäna avsevärt mindre. Resultatet av detta
          blir att idrottaren tvingas betala mycket höga skatter under de
          år han eller hon tjänar som mest trots att det är väl känt att
          inkomsten kommer minska kraftigt inom några år. På grund av detta
          är det i dag vanligt att framgångsrika idrottare flyttar utomlands.
        </p>
        <p xml:id="i-9asD9WDFaJiNXzMAaptt7r">
          För att lösa detta problem finns möjligheten att införa så kallade
          idrottskonton vilket finns bland annat i Norge och Finland. Syftet
          är att plana ut livsinkomsten. Idrottaren sätter en viss del av
          sin inkomst på kontot, ofta maximalt en viss del av inkomsten,
          och så länge pengarna finns där är de skattebefriade. Idrottaren
          skattar i stället på inkomsten när den tas ut från kontot vilket
          sker under några år när idrottskarriären är över. Systemet kan
          jämföras med det så kallade skogskontot där skogsägare kan sprida
          sin inkomst över flera år.
        </p>
        <p xml:id="i-VbuMqt3pd4beW547cWUimN">
          Naturligtvis finns det svårigheter med att införa idrottskonton.
          Bland annat krävs att vissa avgränsningsfrågor utreds ordentligt.
          Vi anser dock att det finns stora fördelar med ett sådant system
          och menar därför att det finns anledning att utreda om det går
          att införa konton av detta slag i Sverige. Socialdemokraterna
          har tidigare varit mycket negativa till idrottskonton och avslog
          så sent som i höstas ett förslag från oss om att utreda frågan.
          Idrottsminister Mona Sahlin har dock under senare tid visat en
          viss öppenhet inför idéen vilket är positivt. Hennes utspel har
          dock mötts av kritik från bland annat finansminister Bodde Ringholm.
          Regeringens syn på frågan ter sig därför minst sagt splittrad.
        </p>
        <p xml:id="i-KSieT9pxEHJ8jNw5xkXfjA">
          För att få klarhet i detta frågar jag idrottsministern vilka
          åtgärder idrottsministern kommer att vidta för att utreda möjligheten
          att införa ett system med idrottskonton i Sverige.
        </p>
      </div>
    </body>
  </text>
</TEI>
