<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0008">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0008</head>
        <author who="i-9CH1KbWwyrj8DRqAQB3Fza">Gustav Fridolin</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>polisens interna personalansvar</topic>
        <docDate when="2002-10-10">den 10 oktober</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GQ108</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:8 av Gustav Fridolin (mp) till justitieminister
          Thomas Bodström om polisens interna personalansvar
        </IPQ_title>
      </div>
      <div type="IPQuestionBody">
        <p xml:id="i-Lz7cBeJKDmwZRwLgLxXUqc">
          Den 16 juni 2001 lärde sig 80 personer att den svenska rättsstaten
          knakar i fogarna. Vid stormningen av Schillerska gymnasiet i Göteborg
          tvingades så många människor, lättklädda och frusna, ligga på
          magen på asfalten utanför gymnasiet. Deras brott var att de rest
          till Göteborg för att de tror på ett annat samhälle, global rättvisa
          och att makten inte ska centraliseras till EU-staten. Deras straff
          var att bli hotade med skarpladdade automatvapen, hånade med sexistiska
          och rasistiska tillrop och, i vissa fall, misshandlade.
        </p>
        <p xml:id="i-UkVmXMCZwEivMq8X47gQmd">
          I veckan inleddes rättegången i anledning av de enda åtalen som
          kommit ut av händelserna vid Schillerska gymnasiet. Fyra poliser
          är åtalade för tjänstefel på grund av "oaktsamt olaga frihetsberövande".
          Det finns anledning att kritisera det åtalet. Poliserna är inte
          åtalade för de allvarligare brott man utförde, misshandel och
          hets mot folkgrupp. De som verkligen är ansvariga, chefen för
          nationella insatsstyrkan Bertil Olofsson och dåvarande chefen
          för Göteborgspolisen Håkan Jaldung, är inte åtalade.
        </p>
        <p xml:id="i-BqfpMuRbPFrgZZEtQUQ7cH">
          Men allra märkligast i historien är det beslut som Rikspolisstyrelsens
          personalansvarsnämnd fattat. Oavsett utgången i rättegången är
          de fyra åtalade poliserna lovade att få behålla jobbet. Det är
          mot bakgrund av detta uppenbart att systemet med en intern polisiär
          personalansvarsnämnd inte fungerar. Om de fyra poliserna fälls
          har de förlorat det förtroende som krävs för att kunna fortsätta
          som innehavare av statens våldsmonopol. Om de fyra poliserna fälls
          men får fortsätta att arbeta naggas förtroendet för polisen ytterliggare,
          inte bara bland de 80 personer som blev utsatta för polisernas
          brott, utan i hela samhället. Det borde vara självklart att poliser
          som fälls för tjänstefel mot bakgrund av händelserna vid Schillerska
          gymnasiet den 16 juni 2001 inte längre kan fortsätta som poliser.
        </p>
        <p xml:id="i-7FDij78KYfnpa7Q1eeXVMQ">
          Med anledning av detta vill jag fråga justitieministern:
        </p>
        <p xml:id="i-F8RJHBrjVP9qo4YDKRbL8k">
          Avser justitieministern att vidta några åtgärder vad avser Rikspolisstyrelsens
          personalansvarsnämnd för att komma till rätta med de missförhållanden
          som beskrivs ovan?
        </p>
      </div>
    </body>
  </text>
</TEI>
