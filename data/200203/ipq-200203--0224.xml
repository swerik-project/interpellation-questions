<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0224">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0224</head>
        <author who="i-RYmzRLEx8QvF7KzEiVDL2U">Lars Ångström</author>
        <recipient who="i-S7LcGmD5NuSMrFDW8LBeJ1">Anna Lindh</recipient>
        <topic>gemensamma operationer och tolkningen av Ottawakonventionen</topic>
        <docDate when="2003-03-10">den 10 mars</docDate>
        <status when="2003-03-25" byWhom="Anna Lindh" byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GQ10224</external_id>
        <debate>
          <turn when="2003-03-25 18:38:59" duration="216">Anna Lindh (S)</turn>
          <turn when="2003-03-25 18:42:32" duration="251">Ingegerd Saarinen (Mp)</turn>
          <turn when="2003-03-25 18:46:39" duration="94">Anna Lindh (S)</turn>
          <turn when="2003-03-25 18:48:10" duration="150">Ingegerd Saarinen (Mp)</turn>
          <turn when="2003-03-25 18:50:36" duration="97">Anna Lindh (S)</turn>
          <turn when="2003-03-25 18:52:08" duration="55">Ingegerd Saarinen (Mp)</turn>
          <turn when="2003-03-25 18:53:00" duration="93">Anna Lindh (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:224 av Lars Ångström (mp) till utrikesminister
          Anna Lindh om gemensamma operationer och tolkningen av Ottawakonventionen
          Svenskt samarbete med "minstater"
        </IPQ_title>
      </div>
      <div type="IPQuestionBody">
        <p xml:id="i-7qyCG596ieENCnMkFdRXoQ">
          Svenskt samarbete med "minstater"
        </p>
        <p xml:id="i-G1xY8Mbsy1tSHuMwE2iiZd">
          Ottawakonventionen förbjuder parterna till konventionen att använda,
          utveckla, tillverka, på annat sätt förvärva, lagra, bibehålla
          eller till någon direkt eller indirekt överföra antipersonella
          minor. Konventionen förbjuder också parterna att "hjälpa, uppmuntra
          eller på något sätt förmå någon att inlåta sig på verksamhet som
          är förbjuden enligt denna konvention".
        </p>
        <p xml:id="i-Vcsvi8qwiTQsnDpz2jWEKB">
          En ouppklarad fråga vad gäller tolkningen av Ottawakonventionen
          handlar om deltagande i gemensamma militära operationer och betydelsen
          av "hjälpa". Organisationer som till exempel den internationella
          kampanjen mot landminor (ICBL) och Human Rights Watch samt flera
          länder som är parter till Ottawakonventionen har deklarerat att
          de anser att konventionen förbjuder deltagande i en gemensam militär
          operation med en icke-part som använder antipersonella minor.
        </p>
        <p xml:id="i-xAwMQ8ii5xKVAj7dd2B3G">
          Utrikesminister Anna Lindh har i en tidigare fråga från mig sagt
          att "vårt deltagande i en gemensam militär operation där någon
          av de deltagande staterna använder antipersonella minor skulle
          kunna anses strida mot konventionens anda om vi inte på alla sätt
          motverkade användandet av antipersonella minor".
        </p>
        <p xml:id="i-BpQA2rB6WAxtw4t5FyavPp">
          Enligt min åsikt, som jag delar med ICBL, HRW, samt med flera
          andra länders regeringar, skulle ett svenskt deltagande i en gemensam
          militär operation där någon av de deltagande staterna använder
          antipersonella minor strida mot Ottawakonventionen, inte bara
          mot dess "anda", detta oavsett om Sverige "på alla sätt motverkade
          användandet av antipersonella minor" eller ej. Jag anser därför
          att regeringen otvetydigt ska deklarera att Sverige inte under
          några omständigheter kommer att delta i en gemensam operation
          med någon stat som planerar för, tränar med eller använder antipersonella
          minor.
        </p>
        <p xml:id="i-BxCZVprrjHHmcEYEe33Yrs">
          Svenska stridsvagnsminor
        </p>
        <p xml:id="i-TkHjJZhgorBstseGBw2efZ">
          Fordonsminor som är försedda med röjningsskydd eller känsliga
          tändningar som detonerar av en persons oavsiktliga handling fungerar
          som antipersonella minor och är därför förbjudna under Ottawakonventionen.
          Det är dock oklart vilka fordonsminor som faller inom denna kategori.
        </p>
        <p xml:id="i-TJ81WX2xpgJGdd29LgWTqX">
          För att ytterligare skapa klarhet i vilka typer av fordonsminor
          med röjningsskydd eller känsliga tändningar som är förbjudna har
          alla parter till Ottawakonventionen uppmanats av konventionens
          standing committees att göra en inventering av sina förråd av
          fordonsminor med röjningsskydd och att identifiera problematiska
          minor för avrapportering till avtalets parter.
        </p>
        <p xml:id="i-KUTq9UXqQscGkr1tc2dvQq">
          Anna Lindh har som svar på en tidigare fråga i riksdagen sagt
          att "regeringen anser att de stridsvagnsminor med röjningsskydd
          som innehas av Sverige är förenliga med Ottawakonventionen. Regeringen
          avser därför inte att göra en ytterligare inventering av fordons-
          och stridsvagnsminor med röjningsskydd."
        </p>
        <p xml:id="i-84CRHL6rVC7y1KSG9ySEgt">
          För att följa uppmaningen från Ottawakonventionens standing committees
          bör regeringen nu redogöra för konventionens parter hur Sverige
          kom fram till slutsatsen att Sveriges stridsvagnsminor med röjningsskydd
          är förenliga med Ottawakonventionen. Regeringen bör bland annat
          redogöra för hur minorna testades samt vilka kriterier som användes
          för att avgöra om minorna var tillåtna under konventionen eller
          ej. Denna rapportering till parterna kan Sverige antingen göra
          vid möten med de så kallade standing committees eller i den så
          kallade artikel-7-rapporten om Ottawakonventionen som regeringen
          är skyldig att lämna in till FN i slutet av april varje år.
        </p>
        <p xml:id="i-8CEhtJmT9QoFC1tTwB7dmh">
          Förbud mot transport av minor
        </p>
        <p xml:id="i-54DQwPAqrZCQ4uCPHK1cgw">
          Ottawakonventionen förbjuder parterna till konventionen att använda,
          utveckla, tillverka, på annat sätt förvärva, lagra, bibehålla
          eller "till någon direkt eller indirekt överföra antipersonella
          minor". Konventionen förbjuder också parterna att "hjälpa, uppmuntra
          eller på något sätt förmå någon att inlåta sig på verksamhet som
          är förbjuden enligt denna konvention".
        </p>
        <p xml:id="i-CYn814csSu3QgynxWsFa1n">
          Ända sedan Ottawakonventionen trädde i kraft den 1 mars 1999
          har stater som inte är parter till konventionen överfört minor
          som är lagrade i länder som är parter till konventionen samt flyttat
          dem över territorium som tillhör stater som är parter till konventionen
          för möjlig användning i väpnad konflikt.
        </p>
        <p xml:id="i-JqiQfMn79bhARzyWKpxP6s">
          Det är oklart hur Ottawakonventionen ska tolkas i fråga om förbudet
          att överföra minor och förbudet att hjälpa eller uppmuntra någon
          att inlåta sig på verksamhet som är förbjuden under konventionen.
          Flera länder som är parter till konventionen har deklarerat att
          de inte skulle tillåta ett land som inte är part till konventionen
          att överföra antipersonella minor över det egna territoriet eftersom
          de anser att detta är förbjudet enligt Ottawakonventionen.
        </p>
        <p xml:id="i-F75U2MpqGcqTp5FiPgDhpC">
          Olagliga minor
        </p>
        <p xml:id="i-3YbBdmD9NVP8VJ1tHQQoub">
          Enligt Ottawakonventionen ska parterna förstöra samtliga lagrade
          antipersonella minor senast fyra år efter att konventionen trätt
          i kraft för landet. Sverige avslutade förstöringen av sina antipersonella
          minor i december 2001. Enligt Ottawakonventionen är det dock tillåtet
          att behålla antipersonella minor för utbildning, forskning och
          utveckling av minröjningskapacitet. Antalet ska dock inte vara
          högre än vad som är absolut nödvändigt för ändamålet i fråga.
        </p>
        <p xml:id="i-5YMYPWsj3X45X95S495nWq">
          I Ottawakonventionens obligatoriska artikel-7-rapport som Sverige
          lämnade in den 25 april 2002 står att Sverige totalt behåller
          13 948 antipersonella minor som i enlighet med konventionens artikel
          3 ska användas till utbildning, forskning och utveckling av minröjningskapacitet.
        </p>
        <p xml:id="i-EXcEv7pGTuR6NwXBpp2nVE">
          Av de 13 948 minorna är 9 948 minor i förvar hos Försvarsmakten.
          I artikel-7-rapporten redogörs för hur försvaret planerar att
          använda respektive förstöra dessa minor i utbildning och test
          under de kommande tio åren.
        </p>
        <p xml:id="i-8K6mQYyucNEJyHKks77iLs">
          Av de 13 948 antipersonella minorna finns också 4 000 minor i
          förvar hos Bofors Defence. I Sveriges artikel-7-rapport står att
          dessa 4 000 minor ska användas till utveckling av minröjningsutrustning.
          I rapporten redogörs dock inte närmare för hur Bofors planerar
          att använda och förstöra dessa minor.
        </p>
        <p xml:id="i-22UN2kChHPgS7vEb87S52p">
          Det har nu kommit till min kännedom att Bofors i december 2002
          beslutade att helt lägga ned verksamheten kring företagets minröjningsmaskin
          Mine-Guzzler. Bofors anser sig inte kunna fortsätta att arbeta
          med projektet eftersom det innebär en förlust för företaget, och
          har därför beslutat att lägga ned all verksamhet kring Mine-Guzzler.
        </p>
        <p xml:id="i-WBoR5xUBNNizrzBhdBtifS">
          Med tanke på att Mine-Guzzler var Bofors i särklass största projekt
          vad gäller minröjningsutrustning kan det nu när projektet är nedlagt
          omöjligt finnas anledning för Bofors att behålla 4 000 minor.
          Det tycks orimligt att Bofors skulle behöva 4 000 minor för de
          mindre projekt kring minröjningsutrustning som företaget eventuellt
          har kvar.
        </p>
        <p xml:id="i-Ns9ndqymUDjmmuhatHx14k">
          Sverige, vilket inkluderar Bofors, får enligt Ottawakonventionen
          endast behålla det antal minor som är absolut nödvändigt för utbildning
          eller utveckling och test av minröjningsutrustning. Det är därför
          viktigt att regeringen kräver att Bofors specificerar hur många
          minor som krävs för företagets utveckling och test av minröjningsutrustning.
          De minor som Bofors inte behöver för detta syfte måste omedelbart
          förstöras. Om så inte sker bryter Sverige mot Ottawakonventionen.
        </p>
        <p xml:id="i-HwT38RKzC12ai8wnJTGoHD">
          Har utrikesministern gjort bedömningen att Sverige inte under
          några omständigheter kommer att delta i en gemensam operation
          med någon stat som planerar för, tränar med eller använder antipersonella
          minor?
        </p>
        <p xml:id="i-N1nADmcZb49ac8T9ApMyWW">
          Avser ministern att nu i april i enlighet med förpliktelserna
          i Ottawakonventionen rapportera till Ottawakonventionens parter
          om hur Sverige har kommit fram till slutsatsen att Sveriges stridsvagnsminor
          med röjningsskydd är förenliga med Ottawakonventionen samt vilka
          test och kriterier som legat till grund för denna slutsats?
        </p>
        <p xml:id="i-26Gb2V4DVfuDXyZtATT7k7">
          Har utrikesministern gjort några bedömningar huruvida överföring
          av antipersonella minor över svenskt territorium av ett annat
          land som inte är part till Ottawakonventionen är förbjudet enligt
          Sveriges åtaganden under Ottawakonventionen?
        </p>
        <p xml:id="i-Lr81GhoJcBnrtAheUhwN7C">
          Vilka åtgärder ämnar ministern vidta för att se till att Bofors
          Defence redogör för hur många antipersonella minor som företaget
          behöver för test och utvecklingsprojekt samt att företaget förstör
          resterande minor?
        </p>
      </div>
    </body>
  </text>
</TEI>
