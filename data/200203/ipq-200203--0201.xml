<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0201">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0201</head>
        <author who="i-UnkrZ3NAvoWXY6Krxbkudq">Tobias Krantz</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>CSN:s service gentemot studenterna</topic>
        <docDate when="2003-02-24">den 24 februari</docDate>
        <status when="2003-03-18" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GQ10201</external_id>
        <debate>
          <turn when="2003-03-18 15:10:28" duration="231">Thomas Östros (S)</turn>
          <turn when="2003-03-18 15:14:15" duration="236">Tobias Krantz (Fp)</turn>
          <turn when="2003-03-18 15:18:06" duration="150">Thomas Östros (S)</turn>
          <turn when="2003-03-18 15:20:32" duration="209">Tobias Krantz (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:201 av Tobias Krantz (fp) till utbildningsminister
          Thomas Östros om CSN:s service gentemot studenterna
        </IPQ_title>
      </div>
      <div type="IPQuestionBody">
        <p xml:id="i-NAZSZBBt1hFtZ4fSc5HrBv">
          Centrala Studiestödsnämnden, CSN, är ett sorgebarn i svensk utbildningspolitik.
          Ständigt kommer vittnesbörd om studenter som har drabbats av problemen
          i studiestödssystemet. Våren 2000 riktade också Riksdagens revisorer
          skarp kritik mot Centrala Studiestödsnämnden, CSN, för bristande
          effektivitet och service hos myndigheten.
        </p>
        <p xml:id="i-5gib2pZPBsPu3Ko7pD5pii">
          Nyligen presenterade Riksdagens revisorer en ny granskningsrapport
          om CSN och dess verksamhet (Rapport 2002/03:7). Revisorernas granskning
          visar att myndighetens tillgänglighet har ökat och att handläggningstiderna
          för år 2002 har sjunkit. Om trenden håller i sig återstår att
          se. Skulle så vara fallet är det naturligtvis positivt för studenterna.
        </p>
        <p xml:id="i-JRzERCh8wRrLdrX9SdrYvt">
          Men revisorerna pekar också på en rad problem hos Centrala Studiestödsnämnden.
          Trots stora resurstillskott under senare år handlägger myndigheten
          fortfarande ansökningar om studiemedel långsammare än man gjorde
          1996. Och CSN har ännu långt kvar innan myndigheten når målet
          om att 80 % av studiemedelsärendena ska vara behandlade inom tre
          veckor.
        </p>
        <p xml:id="i-TLxbD2Sxzj8cXYENspgX4H">
          Samtidigt tar Centrala Studiestödsnämnden ut allt högre avgifter
          av studenterna. Sedan slutet av 1980-talet har CSN:s avgiftsintäkter
          ökat med över 500 %. Påminnelseavgifterna för dem som betalar
          sina studielån för sent ligger högt över den nivå som privata
          företag tvingas rätta sig efter. Under 2002 stod avgifter för
          närmare hälften av CSN:s intäkter, enligt Riksdagens revisorers
          senaste rapport.
        </p>
        <p xml:id="i-SZp96A94YDV5ca3xmYHjRL">
          Kombinationen av långa handläggningstider och allt högre avgifter
          är stötande. Studenter förväntas betala allt högre avgifter för
          en service som de alltför sällan får. Och studenter får ett dubbelt
          budskap: Det är mycket viktigt att de betalar in sina studiemedel
          i tid men inte alls lika viktigt att myndigheten betalar ut studiestödet
          till studenterna i tid. Det är ett budskap som många studenter
          känner stor frustration över.
        </p>
        <p xml:id="i-HEAzD5vb95VUfzEcSguUJ7">
          Med anledning av vad som ovan har anförts vill jag ställa följande
          frågor till utbildningsministern:
        </p>
        <p xml:id="i-2eaMxmFGHqrRj26ALjxp5s">
          1. Vilka åtgärder avser utbildningsministern att vidta för att
          se CSN:s service förbättras och studenterna får sina studiemedel
          i rimlig tid?
        </p>
        <p xml:id="i-9ery1At42S6HFUcLdKCWMt">
          2. Är utbildningsministern beredd att införa en rätt för studenter
          att få en straffavgift från CSN om de inte får sina studiemedel
          i tid på samma sätt som människor i dag tvingas betala en straffavgift
          till CSN om de betalar av på sina studielån för sent?
        </p>
      </div>
    </body>
  </text>
</TEI>
