<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0225">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0225</head>
        <author who="i-Q6T8pKy9pERdSQEuTcARyR">Lotta N Hedström</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>GATS</topic>
        <docDate when="2003-03-10">den 10 mars</docDate>
        <status when="unknown" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GQ10225</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:225 av Lotta N Hedström (mp) till näringsminister
          Leif Pagrotsky om GATS BAKGRUND
        </IPQ_title>
      </div>
      <div type="IPQuestionBody">
        <p xml:id="i-4jy5bNxqV1DzN5N1eYUYQE">
          BAKGRUND
        </p>
        <p xml:id="i-QpShM6oryTmvwPtVZBvLY7">
          Sverige gick in i WTO 1995. I WTO:s arbete med världshandeln
          ligger öppnandet av även tjänste- och servicemarknaden, den snabbast
          växande av världens alla kommersiella sektorer. En delprocess,
          som heter GATS, uttytt General Agreement on Trade in Services,
          och som berör detta, kommer snart att gå in i ett avgörande skede.
        </p>
        <p xml:id="i-9rXvzDcedfYtUxFaTvpFB3">
          För EU:s del, på vars "förhandlingsbiljett" Sverige åker, är
          ett slutdatum för att redovisa "speciella åtaganden" satt till
          den 31 mars. Det innebär en redovisning av på vilka områden de
          ingående länderna kan tänka sig öppna upp för utländsk konkurrens.
        </p>
        <p xml:id="i-2X9nbmFJZ3WgpVu5ZRXPap">
          De avtalsslutande parterna, WTO-länderna, har i första vändan
          får definiera vad de önskar få avreglerat av andra länder till
          sin egen fördel, och vilka områden man själv som nation kan tänka
          sig och inte tänka sig att öppna för avreglering.
        </p>
        <p xml:id="i-NDjGtTdVhZfB576BAMdZjB">
          Servicesektorn innefattar all produktion av tjänster, varför
          vidden av berörda samhällsområden i princip kan bli mycket stor.
          Berörda områden kan vara bibliotek, undervisning, hårklippning,
          redovisning, turism kommunikation, vattenförsörjning, sjukvård,
          polisväsende etcetera, samt mycket av den kommunala och offentliga
          service som i dag bedrivs med skattemedel. Formellt förefaller
          dock den svenska offentliga sektorns verksamheter säkrade, i och
          med att 1 § 3 b i avtalet är struken från vår lista. Politiskt
          kan emellertid denna spärr vara i fara, dels som lojal EU-medlem
          i ett läge av yttre påtryckning, dels i ett läge med en borgerlig
          svensk regering som kan tänkas ändra denna inriktning.
        </p>
        <p xml:id="i-UpzM9MivbobCdCmVi92J4B">
          GATS överenskommelser är direkt bindande för svensk regering
          och riksdag och på alla andra politiska nivåer.
        </p>
        <p xml:id="i-8CuXPaLWk54dYSkvtBJkre">
          INFORMATION
        </p>
        <p xml:id="i-Pmi2p9ZM4ibcLs4ZjuAS1P">
          Den process som förevarit under de gångna åren har till stora
          delar skett i tysthet. Svenska regeringen, liksom EU, har varit
          sparsmakad med offentlig information och inga företrädare för
          regeringen eller riksdagspartierna har öppnat upp för diskussion.
          Den fullödiga kunskapen som nu finns tillgänglig är resultatet
          av ideellt arbete från krafter, vilka hellre ser en världshandelsordning
          byggd på underifrån kommande globalisering och solidaritet med
          utvecklingsländerna, snarare än med renodlad frihandel.
        </p>
        <p xml:id="i-EP5atkBsp8uuFFGNXVGNZz">
          Framför allt har det varit omöjligt, fram till nyligen då en
          ren läcka fann listan med EU:s krav på 109 länder (varav 94 så
          kallade fattiga), att kunna ta del av vilka förhandlingspositioner
          Sverige och EU kan tänka sig, det vill säga öppna upp för konkurrens.
          EU:s handelskommissionär har klart deklarerat att listan inte
          ska offentliggöras och svenska UD anser att den begränsade information
          som finns på regeringens hemsida varit tillfyllest.
        </p>
        <p xml:id="i-AKvQs2tDNLhVLSmsr6pKS1">
          DEBATTEN
        </p>
        <p xml:id="i-B6YYwDLMNtsKwkh4QV6BDf">
          Debatten har just på grund av den nyss nämnda informationsbristen
          med nödvändighet blivit väldigt tunn eller till och med uteblivit,
          trots att detta avtals tillämpande i vårt land skulle kunna medföra
          en stor samhällsomvandling, för att inte tala om vilka konsekvenser
          det skulle få i utvecklingsländer. De känner sig under rådande
          omständigheter ofta tvingade att exponera sin ekonomi för utländsk
          konkurrens, för att över huvud taget komma i åtnjutande av livsnödvändiga
          investeringar.
        </p>
        <p xml:id="i-9FkF1oFW9NxcybXqAmPSyU">
          Några svenska fackförbund har dock reagerat kraftigt på att vad
          de betraktar som verksamheter, vilka bör ligga inom demokratisk
          kontroll, som kan komma att exponeras för utländsk och inhemsk
          privat konkurrens på ett okontrollerbart sätt. Bland annat företrädare
          för skola och undervisning, musei- och biblioteksväsende har uttalat
          sig.
        </p>
        <p xml:id="i-9uKQtshmDpmjjyT6FNoFmR">
          Av riksdagens partier och ledamöter har i princip inga tagit
          upp tråden, inte heller har utskott eller förvaltning initierat
          frågan under alla år som WTO:s allmänna eller GATS-specifika förhandlingsarbete
          förevarit.
        </p>
        <p xml:id="i-M2wqwzKLaAwMiBqwTQb5aw">
          Det seminarium som undertecknad arrangerade i februari var mig
          veterligt det första i GATS-frågan som hörts inom riksdagens väggar
          sedan WTO-beslutet togs 1994. Näringsutskottet tar upp frågan
          först nu i mars 2003, strax innan bindningslistan för Sverige
          och EU ska bli klar.
        </p>
        <p xml:id="i-K4yZb9kQq2NYN1mCTox7Pu">
          ATTAC är den globaliseringskritiska organisation som hittills
          initierat publikdebatten på svensk botten, och lyckats samla de
          kritiska rösterna. Genom dess försorg finns kunskap även i Sverige
          om den berömda kompletta listan med EU:s alla önskemål för att
          låta europeiska företag göra intrång på 109 marknader.
        </p>
        <p xml:id="i-4ytW4cwSwtT92kZuaqun7f">
          FARHÅGOR OCH KRITIK
        </p>
        <p xml:id="i-UwbyT1kUp4UQwdmWCj8ypP">
          Det som påpekats är bland annat risken för att framför allt vattenförsörjningens
          privatisering drastiskt kan försämra hälsoläget i fattiga länder,
          att inhemska tjänsteleverantörer i både rika och fattiga länder
          diskrimineras till förmån för globala storbolag. EU:s kravlista
          på de fattiga länderna har betecknats som "aggressiv", det vill
          säga sakna varsamhet med de sköra ländernas behov av visst protektionistiskt
          skydd. Vidare föreligger risk för tolkningstvister då texterna
          i vissa avseenden upplevs som mångtydiga. Slutligen kan det lokala
          självbestämmandet och offentlig verksamhet över huvud taget vara
          i fara.
        </p>
        <p xml:id="i-UWWiazMfPfw3P6VcG5FKzf">
          Mina frågor är:
        </p>
      </div>
    </body>
  </text>
</TEI>
