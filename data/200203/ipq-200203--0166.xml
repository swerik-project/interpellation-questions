<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0166">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0166</head>
        <author who="i-7KBbQxMwamQ8aEQRXJRw1j">Henrik Westman</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>adekvat sysselsättningsmål</topic>
        <docDate when="2003-02-05">den 5 februari</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GQ10166</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:166 av Henrik Westman (m) till statsrådet
          Hans Karlsson om adekvat sysselsättningsmål
        </IPQ_title>
      </div>
      <div type="IPQuestionBody">
        <p xml:id="i-P4ML5aSALuNPVvWUtG72zp">
          Regeringens mål om sysselsättningen är inte seriöst. Så som det
          nu är formulerat ökar chanserna för varje dag att uppfylla målet
          till följd av att fler och fler människor hela tiden blir sjukskrivna.
          Regeringens sysselsättningsmål är nämligen så fiffigt konstruerat
          att ju fler människor som är sjukskrivna desto bättre utvecklas
          sysselsättningsmålet.
        </p>
        <p xml:id="i-7LS4NFuKSvW844yMFEFSkB">
          I verkligheten är det en vanlig vardag sammantaget uppemot 1,5
          miljoner svenskar i arbetsför ålder som inte arbetar eller arbetar
          mindre än de önskar. Det innebär att var fjärde vuxen människa
          i arbetsför ålder inte arbetar. Om nuvarande utveckling fortsätter
          kommer snart fler att vara sjukskrivna mer än ett år än vad det
          finns personer i öppen arbetslöshet.
        </p>
        <p xml:id="i-9uzQPJmgWoBbWgqe1b5NEy">
          Denna utveckling kan sammanfattas med att den sysselsättningsökning
          som skett under åren 1997@2001 till ungefär 70 % ätits upp av
          ökad sjukfrånvaro och förtidspensionering. Andelen människor som
          faktiskt är i arbete har bara ökat med ungefär 0,5 procentenheter
          under perioden 1997@2001.
        </p>
        <p xml:id="i-ArvjfdfoqJCsjx4WTX1jgF">
          Utgifterna för sjukpenning respektive förtidspension fortsätter
          att öka under perioden januari@september 2002. Utgifterna för
          förtidspension och sjukbidrag uppgår till 33,1 miljarder kronor
          och för sjukpenning till 30,7 miljarder kronor. Jämfört med motsvarande
          period förra året har utgifterna för sjukpenning ökat med 14 %
          och för förtidspension och sjukbidrag med 8,5 %.
        </p>
        <p xml:id="i-HW3XSrTxwpHWhBxYUSm6JW">
          Var sjunde skattekrona används i statsbudgeten för att betala
          alla långa sjukskrivningar och förtidspensioner. Regeringen avsatte
          48,9 miljarder kronor till sjukskrivningar och 50,1 miljarder
          kronor till förtidspensioneringar i statsbudgeten för år 2002.
          Det motsvarar kostnaden för att driva alla grundskolor och alla
          gymnasieskolor samt alla fritidshem i Sverige.
        </p>
        <p xml:id="i-NPkySqT3Vw8dfnd3B3vNcK">
          Regeringen har i sin budget angivit att kostnaderna för sjukskrivningarna
          ska börja minska redan under 2003. Regeringen antar att kostnaderna
          för sjukskrivningarna kommer att minska med 10 %. Detta antagande
          framstår som ytterligt osäkert och nästintill provocerande med
          tanke på att alla prognoser tyder på den motsatta utvecklingen.
        </p>
        <p xml:id="i-7WhBum4kgmn4ZxTo7M1WLx">
          Med hänvisning till dessa fakta vill jag till statsrådet Hans
          Karlsson ställa följande frågor:
        </p>
        <p xml:id="i-MgUcxWif2njygMr3rJ4Xt9">
          1. Vilka initiativ avser statsrådet att vidta för att formulera
          ett sysselsättningsmål som på ett relevant sätt motsvarar hur
          verkligheten ser ut?
        </p>
        <p xml:id="i-C6eRrDHKqD2sNBiHubjapv">
          2. Vilka initiativ avser statsrådet att vidta för att fler människor
          ska vara sysselsatta och verkligen vara på sin arbetsplats?
        </p>
      </div>
    </body>
  </text>
</TEI>
