<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0099">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0099</head>
        <author who="i-991obiMTz36s9V7z3YpuZk">Gunilla Wahlén</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>slutrapporten vad gäller omställningsavtalen</topic>
        <docDate when="2002-12-16">den 16 december</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GQ1099</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:99 av Gunilla Wahlén (v) till statsrådet
          Ulrica Messing om slutrapporten vad gäller omställningsavtalen
        </IPQ_title>
      </div>
      <div type="IPQuestionBody">
        <p xml:id="i-NfjAPvShe62X95WwL18KTw">
          Den så kallade omställningen innebar att det i samband med förändringen
          av Försvarsmaktens verksamhet år 2000 beslutades om ett omställningsprogram
          för nio kommuner runtom i landet som särskilt drabbades av förändringen.
          Vänsterpartiet har deltagit i arbetet för att skapa ett särskilt
          utvecklingsprogram för dessa kommuner. Uppgiften har varit att
          skapa förutsättningar för uthållig ekonomisk tillväxt och ökad
          sysselsättning i dessa kommuner med aktivt deltagande av kommunerna
          och regionerna själva.
        </p>
        <p xml:id="i-KNMLyimGaTZE43W94i2pbg">
          Några av de viktigaste punkterna i omställningsprogrammet har
          varit lokalisering av statlig och privat verksamhet i berörda
          kommuner. Dessutom har omvärlds- och sårbarhetsanalyser utarbetats.
        </p>
        <p xml:id="i-ArguqtGSKNq297bL7Hiu3b">
          Rapporter har kommit under arbetets gång som har visat på att
          vissa kommuner har haft en relativt smärtfri omställning till
          civila jobb. Det är bra men dock finns undantag.
        </p>
        <p xml:id="i-86zJxFA2gdaQWHbG3nQ4QF">
          Gotland har inte fått sin målsättning uppfylld och är dessutom
          drabbat av Flextronics neddragningar som har slagit hårt mot hela
          ön. Allvarligast är dock situationen i Sollefteå. Det löfte om
          600 statliga och privata jobb, som gavs har inte på något sätt
          uppfyllts. Sollefteå identifierades tidigt, som kanske den svåraste
          kommunen vad gäller omställningen och som därför behövde särskild
          omsorg. Ett svårt geografiskt läge kombinerat med ett extremt
          beroende av Försvarsmakten bidrog till slutsatsen.
        </p>
        <p xml:id="i-34oEmSsJ7RJbVbaueXUcnP">
          Här måste man säga att omställningen i Sollefteå skändligen misslyckats.
          Hur många jobb som i dagsläget egentligen skapats är svårt att
          säga. Löften har brutits, etableringar har efter en kort tid nedgraderats,
          utlovade utlokaliseringar har dröjt. Det senaste är att Proffcom
          flyttar jobb från glesbygdskommunen Dorotea till Sollefteå och
          därmed erhåller omställningsstöd. Att dra jobb från en glesbygdskommun
          till en annan är verkligen ingen god politik.
        </p>
        <p xml:id="i-Ao8TXDuZuMGGJ6kY9Gh5v7">
          Ett stort problem är också att den slutrapport från omställningsarbetet
          som utlovades till våren 2002 ännu inte har presenterats. Därför
          vet vi egentligen inte i dag hur läget är och frågan är om regeringen
          tänker ta ytterligare initiativ för att lösa Sollefteås problem
          eller om man nu anser att omställningsarbete är klart.
        </p>
        <p xml:id="i-2P9WRm8Zqqpjr66gLfkk6M">
          Jag vill därför fråga statsrådet:
        </p>
        <p xml:id="i-Xcx23y4JcKP7ek6PpanPrW">
          1. Kommer statsrådet att verka för att slutrapporten från omställningsarbetet
          färdigställs?
        </p>
        <p xml:id="i-MNpN39M24bpAxkajBVQ9G6">
          2. Avser ministern att ta några initiativ så att Sollefteå får
          de utlovade jobben?
        </p>
        <p xml:id="i-Bu2iR8AXY1edh1SSC8xYdB">
          3. Avser ministern att ta något initiativ så att målen för omställningsarbetet
          på Gotland kommer att uppfyllas?
        </p>
      </div>
    </body>
  </text>
</TEI>
