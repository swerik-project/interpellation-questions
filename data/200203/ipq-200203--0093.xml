<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0093">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0093</head>
        <author who="i-J74sVAjCTSxzD8rbnxRRA">Åsa Torstensson</author>
        <recipient who="i-6qjD2tsSCtsrmXQjy7mtCJ">Lars-Erik Lövdén</recipient>
        <topic>kommunsammanslagning</topic>
        <docDate when="2002-12-10">den 10 december</docDate>
        <status when="unknown" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GQ1093</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:93 av Åsa Torstensson (c) till statsrådet
          Lars-Erik Lövdén om kommunsammanslagning
        </IPQ_title>
      </div>
      <div type="IPQuestionBody">
        <p xml:id="i-PiCheHrVYvKEu2HTuLNUoD">
          I dag finns det 289 kommuner i Sverige. Från och med den 1 januari
          2003 så föds den 290:e kommunen, Knivsta, en födelse som kommer
          till stånd efter de många människornas engagemang och efter att
          invånarna har fått säga sitt i en folkomröstning. Detta engagemang
          återfinns på många platser och i många kommuner runtom i Sverige.
          Ett engagemang som bygger på en stark tilltro till att kommunernas
          utveckling har ett tydligt samband med människors delaktighet
          i de beslut och de avvägningar som behöver göras för det gemensammas
          bästa och för demokratins utveckling.
        </p>
        <p xml:id="i-FhTTfJyfB7b3dAA6zKVvRE">
          Parallellt med detta arbete så har många kommuner de senaste
          åren haft en mycket negativ befolkningsutveckling med därtill
          svåra ekonomiska situationer för att få tillräckliga skatteintäkter
          för den samhällsservice som kommuninvånarna önskar, har rätt till
          och har behov av. Både befolkningsutveckling och kommunalbudget
          är starkt beroende av att den nationella politiken har respekt
          för det kommunala självstyret och att det bedrivs en regionalpolitik
          som stärker alla delar av landet vad gäller både modern infrastruktur
          och bra vägar och järnvägar. Att införa maxtaxereformer, som kommunerna
          i princip inte kan säga nej till, och som inte är fullt ut finansierade
          från statens sida är direkt förödande för både ekonomin och för
          det demokratiska arbetet i en kommun när lokal prioritering ska
          göras.
        </p>
        <p xml:id="i-DysvvTN2K6YXPUS2jaRyLN">
          Det är därför intressant och viktigt att läsa att kommunministerns
          idealkarta har färre kommuner och därmed betydligt större kommuner,
          som en lösning för den kommunala ekonomin och för befolkningsutvecklingen.
        </p>
        <p xml:id="i-QAEhbM7cVzjPjqiKp8kDe4">
          När ansvarigt statsråd formulerar sina tankar om kommunernas
          utveckling så anges därmed också i vilken riktning som den socialdemokratiska
          regeringens eget arbete och utvecklingsstrategi går. Det är tydliga
          inriktningssignaler för aktiva kommunpolitiker och för kommuninvånare
          såväl som att det ger en indikation om att regeringens och den
          nationella politiken kommer att drivas mot en kommunsammanslagning.
          Precis på liknande sätt lyftes resonemanget och styrdes diskussionerna
          vid den senaste kommunsammanslagningsreformen.
        </p>
        <p xml:id="i-6vzBpGxuFDnKpcA2Az1Fzv">
          I 2000-talets Kommun-Sverige borde det vara intressant om kommunministern
          lyfte visionerna i syfte att stärka kommunernas självstyre, överföra
          makt och befogenheter till den lokala nivån och till människorna
          direkt samtidigt, som den nationella nivån valde att ge de regionalpolitiska
          redskapen som stimulerar tillväxt i alla delar av landet och skapar
          egen kraft i stället för bidragsberoende. Kommunvisionen om att
          nyskapa 100 nya kommuner i Sverige sätter naturligt fart på både
          det demokratiska arbetet och på idéerna om hur nya strukturer
          för att stärka ekonomin kan utvecklas.
        </p>
        <p xml:id="i-LcDqBMjkEzmC23fiLZUwh6">
          Mina frågor till kommunminister Lövdén blir därför:
        </p>
        <p xml:id="i-GMpbtNSRMDnAX3i6e5h57p">
          1. Vad avser statsrådet att vidta för åtgärder som stärker kommunernas
          ekonomi och som skapar förutsättningar för tillväxt och positiv
          befolkningsutveckling i drabbade kommuner?
        </p>
        <p xml:id="i-3CxsLFAey6x5mbCFBSUNeu">
          2. På vilket sätt avser statsrådet, när det gäller kommunindelningen,
          motverka den negativa befolkningsutveckling som pågår i många
          kommuner?
        </p>
        <p xml:id="i-8HuaJCLUQRmh14pzuda2P8">
          3. Hur avser statsrådet att stärka de, för kommuninvånarna och
          de kommunala förtroendevalda, viktiga demokratiska arbetet som
          sker på den kommunala nivån?
        </p>
        <p xml:id="i-UupQz83PB4ZwzECk9zbRNF">
          4. Hur avser statsrådet att kompensera kommunerna för ökade utgifter
          som uppstår i samband med att den lagstiftning som riksdag och
          regering beslutat om genomförs?
        </p>
      </div>
    </body>
  </text>
</TEI>
