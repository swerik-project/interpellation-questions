<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0280">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0280</head>
        <author who="i-5QNmudGpnjjRJCTYzakn9H">Karin Svensson Smith</author>
        <recipient who="i-LdbVtbdPx3MQxR6GEgCqax">Berit Andnor</recipient>
        <topic>bilavgifterna på Öresundsbron</topic>
        <docDate when="2003-04-10">den 10 april</docDate>
        <status when="2003-04-29" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GQ10280</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:280 av Karin Svensson Smith (v) till statsrådet
          Berit Andnor om bilavgifterna på Öresundsbron
        </IPQ_title>
      </div>
      <div type="IPQuestionBody">
        <p xml:id="i-23XpeHpwJNhXJ3ELkQTsAb">
          I egenskap av minister med ansvar för Nordenfrågor har statsrådet,
          enligt referat i medierna, sagt sig vilja verka för sänkta bilavgifter
          på Öresundsbron. Tidigare har samma krav rests med anledning av
          att Riksgäldskontoret påtalat hur dålig Öresundsbrobolagets, Svedab:s,
          ekonomi är. Riksgäldkontorets skrivelse används som argument för
          krav på sänkta bilavgifter. Fler bilar sägs öka integrationen
          med Danmark och vara bra för dem som tycker att det är omväxlande
          och lönsamt att handla på andra sidan sundet.
        </p>
        <p xml:id="i-98AW2vgPjdcBMhW4RsXbRn">
          Minnet hos många som kräver sänkta bilavgifter är kort. Debatten
          som föregick bron @ en av de största miljödebatterna i Sveriges
          historia @ verkar bortglömd. En förutsättning för beslutet om
          bron var att den skulle bli en järnvägssatsning och inte leda
          till en kraftig ökning av biltrafiken, samt att färjetrafiken
          mellan Helsingborg och Helsingör skulle upprätthållas på en acceptabel
          nivå.
        </p>
        <p xml:id="i-HmEkTKzAJ2Sy9djK2177vr">
          Det viktigaste miljöargumentet innan brobeslutet togs var att
          en bilbro ökar vägtrafiken och därmed dess allvarliga miljöeffekter.
          Det var ytterst nära att bron inte blev av.
        </p>
        <p xml:id="i-VhD71WaE4jczCV5qj4GQs4">
          Mycket hängde på det starka motståndet inom socialdemokratin.
          I Socialdemokraternas rådslag om Öresundsförbindelser svarade
          sammanlagt 75 % att de ville ha antingen en borrad järnvägstunnel
          eller fortsatt färjetrafik. Socialdemokraternas partistyrelse
          tog emellertid inte hänsyn till rådslagets resultat. I stället
          lanserades en kombinerad bil- och järnvägsbro som "en väldig satsning
          på järnvägen" (Ingvar Carlsson i april 1990) för att blidka den
          mycket negativa opinionen.
        </p>
        <p xml:id="i-DUw4NqA5y9MJdydHmTpSYY">
          I den kraftiga opinionen mot bron ingick samtliga miljöorganisationer,
          alla politiska ungdomsförbund utom MUF, en stark opinion inom
          Socialdemokraterna, forskare, Transport och andra fackförbund.
          Efter granskning kom Koncessionsnämnden för miljöskydds historiska
          nej till brobygget 1993 @ nämnden konstaterade att ett brobygge
          inte var förenligt med dåvarande naturresurslag därför att Östersjön
          med flera vattenområden kunde skadas och med hänsyn tagen till
          samhällets mål för miljöanpassning av transporterna.
        </p>
        <p xml:id="i-BymrLUR2KfeQj88QL3BKXR">
          Socialdemokraternas motstånd, den kraftiga miljökritiken och
          miljöprövningen ledde till att det svensk-danska broavtalet formulerades
          så att bron skulle främja järnvägen. "Tillkomsten av en fast förbindelse
          syftar till att främja en rationell och ändamålsenlig järnvägstrafik
          mellan länderna. Avgifterna skall utformas med beaktande av detta
          syfte" står det i avtalets artikel 16. Miljöprövningen ledde till
          att biltaxorna på bron skulle sättas i nivå med Helsingborg@Helsingör-ledens
          biljettpriser. Om bilavgifterna på bron skulle sänkas riskerar
          färjetrafiken att hamna i ett hopplöst konkurrensläge.
        </p>
        <p xml:id="i-CFcS4iCuFmV7QvPyACNcp4">
          Sedan brobeslutet togs har Sveriges riksdag beslutat om femton
          nationella miljömål för att lösa de stora miljöproblemen inom
          en generation. Vid miljömålsrådets första redovisning framkom
          att trafikökningen är det största hindret för att flera av målen
          ska kunna nås; försurning, övergödning, hälsovådlig luft, buller
          och klimatförändringar påverkas alla negativt av väg- och flygtrafiken.
        </p>
        <p xml:id="i-2KxYxrHSA2GJtopuxZnRYG">
          Koldioxidutsläppen, som är den viktigaste orsaken till växthuseffekten,
          har stadigt ökat under hela 1990-talet. Trafiken är den största
          källan till koldioxidutsläpp. Länsstyrelsen har för närvarande
          ett förslag till miljömålsprogram för Skåne ute på remiss. Även
          i vårt landskap är biltrafiken det största hindret för att målen
          ska nås. Transittrafiken med lastbil genom Skåne är nu uppe i
          samma volymer som i Österrike.
        </p>
        <p xml:id="i-RMWxcbr9V7vfLXUtGrYrrV">
          Att sänka brotaxorna skulle göra det ännu svårare att nå miljömålen
          och är därför inte förenligt med regeringens ambition att vara
          föregångsland vad gäller ekologisk omställning. Öresundsbron är
          dimensionerad för 50 000 bilöverfarter per dygn. Att intäkterna
          från ca 9 000 bilöverfarter inte räcker till att betala räntor
          och amorteringar på brolånen är därför inte särskilt underligt.
          Järnvägstrafiken går däremot ihop.
        </p>
        <p xml:id="i-FN2dBsTGbu1rEDnfcZzjEU">
          Därför frågar jag ministern:
        </p>
        <p xml:id="i-HRZY7G4qpXsb94J9Xrgmfz">
          1. Avser statsrådet att verka för integration genom biltrafik
          på bekostnad av integration genom tåg eller färja?
        </p>
        <p xml:id="i-WyRLphxpkBZN83Szim4V1H">
          2. Om svaret på förra frågan blir ja, har statsrådet gjort bedömningen
          att värdet av bilburen integration är tillräckligt stort för att
          kompensera för de miljö- och hälsoskador som den extra biltrafiken
          ger upphov till?
        </p>
        <p xml:id="i-XzwuxzvXX5xwzDfNVCsaba">
          3. Har statsrådet gjort någon kalkyl över den integration som
          de täta färjeförbindelserna i den norra Öresundsregionen är en
          förutsättning för?
        </p>
        <p xml:id="i-2R1tk4oedFMnu8eBDwpxFV">
          4. Avser statsrådet att, mot bakgrund av den allvarliga miljösituationen,
          förespråka en sänkning av biltrafikens avgifter på Öresundsbron?
        </p>
      </div>
    </body>
  </text>
</TEI>
