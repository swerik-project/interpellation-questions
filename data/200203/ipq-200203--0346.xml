<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0346">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0346</head>
        <author who="i-Ha5uZXGHudhTidCuW8UjXN">Ragnwi Marcelind</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>rättssystemets syn på våldtäkt</topic>
        <docDate when="2003-05-09">den 9 maj</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GQ10346</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:346 av Ragnwi Marcelind (kd) till justitieminister
          Thomas Bodström om rättssystemets syn på våldtäkt
        </IPQ_title>
      </div>
      <div type="IPQuestionBody">
        <p xml:id="i-3uJw9jm3nMfEpEZWU5bYVi">
          Än en gång har löpsedlarna förmedlat budskapet till oss om hur
          rättssystemet har svikit. En ung kvinna har utsatts för övergrepp
          av en grupp män som sedan friades i domstolen. Om de som bestämde
          i domstolen hade juridiska skäl till att låta dessa män gå fria
          måste det vara något fel på lagstiftningen.
        </p>
        <p xml:id="i-VQovMTbJxc3Zk5aYCugvH3">
          Två femtonåriga flickor utsattes i somras för grova sexuella
          övergrepp. En av flickorna våldtogs av tre män, den andra av en
          man. Men flickan som våldtogs av tre män våldtogs inte i juridisk
          mening. Hon var kraftigt påverkad av läkemedel och kunde därför
          inte göra motstånd. Hon hade själv tagit läkemedlen och därmed
          försatt sig själv i vanmakt. Hon skrek inte heller på hjälp. Hennes
          kompis som samma kväll våldtogs av en man var nykter, därför rubricerades
          hennes fall som våldtäkt. Avgörande för om våldsmannen döms för
          våldtäkt eller ej är alltså vem som försatt kvinnan i vanmakt.
        </p>
        <p xml:id="i-JJC2b99t7iBzPMPViuySe5">
          Det är vanligt att kvinnor som utsatts för våldtäkt i rätten
          tvingas svara på frågor om hur hon betett sig vid brottstillfället.
          Om hon varit inbjudande, utmanande klädd eller om hon haft flera
          sexuella relationer tas detta upp under rättegången. Hon ställs
          på det sättet till svars för ett brott begånget mot henne. I domarna
          förekommer sedan beskrivningar av hur kvinnan var klädd, om hon
          druckit och så vidare. Mycket sällan beskrivs gärningsmannens
          eller -männens nykterhetstillstånd eller sexuella erfarenheter.
          Varför inte?
        </p>
        <p xml:id="i-6gDiy7qpQ4Pi6Awb4eY88A">
          En jämförelse med en annan typ av brott kan vara på sin plats:
          En person blir rånad och misshandlad. Ingen frågar då om personen
          gjorde motstånd, skrek på hjälp, var berusad, var utmanande klädd
          eller kanske hade dåligt rykte. Inte heller noterar domstolen
          om mannen som blivit bestulen på sin plånbok varit utmanande dyrbart
          klädd.
        </p>
        <p xml:id="i-TtZTyvvuxsxPJyE5Y9Qm7z">
          Kristdemokraterna har länge förordat en lagändring då det gäller
          bedömningen om en våldtäkt är en våldtäkt. Det är inte acceptabelt
          att en och samma gärning rubriceras olika. Det lagförslag som
          ska rätta till denna skevhet och som har remissbehandlats har
          märkligt nog inte lagts fram. I stället fortsätter sveket mot
          kvinnorna genom att det i domskälen skrivs om brottsoffrets beteende,
          sexualhistoria eller andra ovidkommande uppgifter som rör brottsoffret,
          medan den tilltalade mannen slipper allt skärskådande.
        </p>
        <p xml:id="i-S1WYxjmbRSweWrJueEAoMC">
          Mina frågor till justitieministern är därför:
        </p>
        <p xml:id="i-TEHVyKteBJqSfAsXZonGjA">
          Vilka åtgärder avser ministern att vidta för att kvinnor som
          blivit utsatta för våldtäkt inte ska kränkas av rättssystemet?
        </p>
        <p xml:id="i-NfjzGfv83qRfGgk8F52BG9">
          Vilka åtgärder avser ministern att vidta för att förstärka rättsläget
          så att utnyttjande av en redlöst berusad kvinna ska kunna bedömas
          som våldtäkt, inte som ett mindre allvarligt brott?
        </p>
        <p xml:id="i-8P1hNCwdk9WcYkbJAvmLP1">
          Vilka åtgärder avser ministern att vidta för att ändra lagstiftningen
          så att lagens utgångspunkt verkligen blir att det är straffbart
          att ha sex med en kvinna mot hennes vilja?
        </p>
        <p xml:id="i-6h9Ukyi5YbwkVjwwu6AAqF">
          Vilka åtgärder avser ministern att vidta för att tydliggöra att
          hänsyn ska tas till våldtäktsmännens vanor och beteende?
        </p>
      </div>
    </body>
  </text>
</TEI>
