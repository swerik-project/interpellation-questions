<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0023">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0023</head>
        <author who="i-Ry3pP9VZKrW87Vcxq73jQG">Carl B Hamilton</author>
        <recipient who="i-3kVCtR7mCK6mW2F6oaBMR5">Göran Persson</recipient>
        <topic>direktiven till utredning om partibidrag</topic>
        <docDate when="2002-11-04">den 4 november</docDate>
        <status when="2002-11-29" byWhom="Pär Nuder" byWhomId="i-HNvivTxAPySuVXe8X3z3LJ" status="answered">besvarad</status>
        <external_id source="rdwebb">GQ1023</external_id>
        <debate>
          <turn when="2002-11-29 09:01:29" duration="279">Pär Nuder (S)</turn>
          <turn when="2002-11-29 09:06:02" duration="208">Carl B Hamilton (Fp)</turn>
          <turn when="2002-11-29 09:09:27" duration="83">Pär Nuder (S)</turn>
          <turn when="2002-11-29 09:10:47" duration="169">Carl B Hamilton (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:23 av Carl B Hamilton (fp) till statsminister
          Göran Persson om direktiven till utredning om partibidrag 1. Sverige
          är unikt.
        </IPQ_title>
      </div>
      <div type="IPQuestionBody">
        <p xml:id="i-Q2SvEfTrNshQiWMLsZFyXt">
          1. Sverige är unikt.
        </p>
        <p xml:id="i-HJBNbTaHM7JMPtdnvJvzWq">
          Frågan om partibidrag är en omdebatterad fråga i de flesta demokratier.
          Tyskland är ett exempel från senare år. Lagstiftning finns i bland
          annat Finland, Danmark och Norge. Det som gör Sverige till ett
          undantagsland bland demokratierna är främst två förhållanden.
        </p>
        <p xml:id="i-F8TWA6AQ6aWHssERU5GiGk">
          Den stora resurs- och maktobalansen. Fackets stora och delvis
          hemliga resursöverföringar till Socialdemokraterna är en av förklaringarna
          till att detta parti har extremt stora resurser jämfört med övriga
          partier för sina valrörelser. Enligt egna uppgifter till riksdagens
          utredningstjänst ligger det sammanlagda stödet från LO till Socialdemokraterna
          år 2002 någonstans mellan 75 och 85 miljoner kronor (Dnr 2002:144).
          När man räknar in flödet till Socialdemokraterna av dels statligt
          partistöd, dels medlemsavgifter, lotteriinkomster med mera innebär
          detta att Socialdemokraternas valbudget ensam är långt större
          än alla andra partiers sammanlagda valbudgetar.
        </p>
        <p xml:id="i-JJq3Mv9dXzEd3WAhdA6dBT">
          Till LO-sfärens penningbidrag bör läggas även andra former av
          resursstöd till Socialdemokraterna, framför allt värdet av "gratis"
          facklig arbetskraft i valrörelsen.
        </p>
        <p xml:id="i-MRW8paPvFR3odtZQPGv319">
          Partibidragen och demokratin. Sveriges politiska system är unikt
          med sin frånvaro av regler om utomståendes ekonomiska inflytande
          över politiska beslutsfattare och partier.
        </p>
        <p xml:id="i-RTKrJU2T2jhTgnWdLNNLGn">
          Demokratiutredningen (SOU 2000:1) aktualiserade frågan om en
          rättslig reglering av partibidrag i Sverige.
        </p>
        <p xml:id="i-QVEagWt8pSMRJUucaXaJzZ">
          När hon just tillträtt förordade demokratiminister Britta Lejon
          ny lagstiftning och ökad öppenhet kring partibidragen: "Det finns
          starka skäl för att bidrag till partiväsendet bör offentliggöras.
          Väljarna har rätt att veta vilka intressen som står bakom partierna
          och de kandidater de har att välja emellan", skrev Lejon i Aftonbladet
          den 3 februari 2000. "Jag är [sålunda] beredd att förespråka en
          reglering där partierna offentliggör alla bidragsgivare som skänkt
          mer än ett visst belopp, det kan röra sig om några tusen kronor,
          under en mandatperiod. Denna regel bör gälla [vare sig] det är
          en juridisk eller enskild person. @ @ @ Jag har i samtal med ledningen
          för det socialdemokratiska partiet inhämtat att man där är beredd
          att redovisa partiintäkterna på central, regional och lokal nivå."
        </p>
        <p xml:id="i-GKiKhrbz73KESpZDPryqMy">
          Lejon tvingades dock snabbt att backa. Någon socialdemokratisk
          redovisning blev det inte. En tid efter uttalandet i Aftonbladet
          hade Lejon kommit på andra tanker. I en kommentar till demokratiutredningen
          (SOU 2000:1) rättade hon sig själv: "Jag tror vi kan komma längre
          med en frivillig överenskommelse än med lagstiftning" (Aftonbladet
          den 16 februari 2000).
        </p>
        <p xml:id="i-GrU8xEZCdq4udEeSw6FDAX">
          Britta Lejon har dock nyligen återkommit i saken genom att tillsätta
          en utredare, professorn i statskunskap Gullan Gidlund. Hon ska
          "överväga hur allmänhetens insyn i partiernas finansiering kan
          ökas samt följa och analysera den överenskommelse om öppen redovisning
          av extern finansiering som riksdagspartierna ingått" (pressmeddelande
          den 26 juni 2002). I samband med tillsättandet av Gullan Gidlund
          sade Britta Lejon i en skriftlig kommentar "att det är viktigt
          att medborgarna kan se varifrån partierna får sin finansiering.
          Med tanke på att partierna i hög grad är offentligt finansierade
          är det också rimligt att allmänheten tillförsäkras en god insyn
          i partiernas ekonomi. Det måste vara möjligt att följa kopplingen
          mellan finansiella bidrag och politiska åsikter." Vidare konstaterade
          Lejon att det vore bra om alla partier deltar i en typ av öppen
          redovisning. "Om detta skulle kräva lagstiftning så är det något
          vi noga får överväga." Som visats är LO:s stora bidrag dels i
          stor utsträckning oredovisade och hemliga, dels kan de genom direktivens
          utformning komma att undantas från granskning i Gidlunds utredning
          (dir. 2002:83).
        </p>
        <p xml:id="i-Kt2sTZ7eZ9YWHaGVNkNWYh">
          Denna interpellation fokuserar på det senare problemet.
        </p>
        <p xml:id="i-ECFxiwkNxZ2TY9nQfLfzcr">
          Det som är påtagligt när man läser direktiven till Gidlunds utredning
          är att den främst resonerar kring dels frågan om finansiering
          av personvalskampanjer, dels användningen av offentliga medel
          (statligt partistöd), men undviker frågan om till exempel klumpsummebidrag
          från en facklig organisation till ett politiskt parti.
        </p>
        <p xml:id="i-VmQ1tQLMuttDexinU8zbXf">
          Det finns dock en liten öppning för utredaren att även undersöka
          andra typer av stöd till partierna än personvalsstöd. Fackens
          partibidrag förefaller dock regeringen i direktiven så långt som
          möjligt ha sökt undanta från granskning: "Det är rimligt att information
          om partiernas intäkter är offentlig, särskilt som andra viktiga
          maktcentra inom såväl det allmänna som näringslivet är underkastade
          vissa offentlighetskrav". Observera alltså att regeringen i direktiven
          inte nämner fackföreningsrörelsen utan bara pekar ut näringslivet
          och "det allmänna" som maktcentra. Eller ingår facket i någon
          av dessa två kategorier?
        </p>
        <p xml:id="i-N4DwkCsxDcw5TkCLciTyL4">
          Än mera märklig är avgränsningen att inte alls nämna fackets
          penningbidrag samtidigt som regeringen i direktiven explicit fokuserar
          på partistöd i form av stödannonsering: "Även frågan om insyn
          i lämnat indirekt stöd i form av exempelvis stödannonsering, subventionering
          av annonskostnader och personella resurser omfattas av uppdraget."
        </p>
        <p xml:id="i-QB2VrCnVB61yAA99G53B8M">
          Det allra sista @ personella resurser @ öppnar dock för insyn
          i fackets resursöverföring i form av "gratis" facklig arbetskraft.
        </p>
        <p xml:id="i-KtpbsVZiCm8Xki8A9mADQG">
          För att verkligen understryka att de fackliga partibidragen på
          intet sätt är marginella eller någon bagatell i sammanhanget,
          utan tvärtom med allra största sannolikhet står för huvuddelen
          av den externa finasieringen av politiska partier i Sverige redovisas
          ett ambitiöst försök till kartläggning och uppskattning i nästa
          avsnitt. Av den framgår även bidragens hel- och halvhemliga natur,
          svårigheten att få fram information och den bristande öppenheten.
        </p>
        <p xml:id="i-WiCdP1cJpcoW8zxrapCVvn">
          2. LO:s bidrag valåret 1998.
        </p>
        <p xml:id="i-96Kyx3hL5qze1Xz5SVWq3r">
          Dåvarande riksdagsmannen Anders Johnson skrev 1998 boken Vi står
          i vägen. Om LO, pengarna och politiken där han kartlade delar
          av LO-fackens stora bidrag till Socialdemokraternas valrörelser,
          och den styrning av regerings- och riksdagsbeslut som LO-facken
          åstadkommit.
        </p>
        <p xml:id="i-6y7qUuvYt1SCdwkmBXj9oY">
          Bidrag på central nivå 1998. Johnsons uppskattning, som var baserad
          på svar från SAP till riksdagens utredningstjänsts enkät (Dnr
          1998:504), var att SAP enligt egna uppgifter fick 19,4 miljoner
          kronor per år 1994@1998. Det innebär att Socialdemokraterna 1994@98
          kunde fondera ca 80 miljoner kronor i bidrag från LO och dess
          förbund för användning i valrörelsen 1998. Därtill gav så kallad
          organisationsanslutning (se nedan) av medlemmar ca 2,3 miljoner
          kronor per år, det vill säga drygt 9 miljoner kronor för mandatperioden.
          Extra LO-bidrag till Socialdemokraterna under valåret 1998 uppskattade
          Johnson i reda pengar till mer än 20 miljoner kronor. Det var
          bland annat valinformation för drygt 6 miljoner kronor med mera.
          Sammanlagt innebar detta stöd från LO-sfären ett belopp som översteg
          100 miljoner kronor. Johnsons beräkning 1998 ifrågasattes aldrig
          av LO och Socialdemokraterna. Det betyder att den antingen låg
          nära sanningen eller var en underskattning. Beräkningen var @
          som Johnsson själv påpekade @ också av rena metodskäl en underskattning.
          Sålunda ingick i Johnssons beräkningar bara överslagsvis fackförbundens
          bidrag på lokal nivå.
        </p>
        <p xml:id="i-RjhXx4pVEjvojbkwD2S1Ju">
          Bidrag på lokal nivå 1998. Bristen på information om det lokala
          stödet har delvis avhjälpts med hjälp av riksdagens utredningstjänst
          (Dnr 1998:504). Undersökningen omfattade inte alla län och nådde
          heller inte ned till botten men fick dock ut i ljuset nya uppgifter
          om både öppna bidrag, skumraskstöd och hemligheter (se nedan).
        </p>
        <p xml:id="i-TndUZCtwSjU1SJdX4rPK2Z">
          "Organisationsanslutning" @ en kollektivanslutning av medlemmarnas
          plånböcker. Ett slags kollektivanslutning @"organisationsanslutning"
          @ finns på flera håll inom LO. "Organisationsanslutning" kan sägas
          innebära att man kollektivansluter fackets medlemmars plånböcker
          till det socialdemokratiska partiet. Det sker genom att en hel
          facklig avdelning går in som medlem i partiet och avdelningen
          sedan på olika sätt stöder partiet.
        </p>
        <p xml:id="i-F7Qz64ULy53Ed3851jKChT">
          Några exempel från 1998: Svenska Livsmedelsförbundet avdelning
          4 i Stockholm hade "organisationsanslutna" medlemmar. Det rörde
          sig om ca 1 800 personer som på så sätt är anslutna till Stockholms
          arbetarkommun, enligt förbundets egna uppgifter till riksdagens
          utredningstjänst. Samma sak gällde medlemmarna i Livsmedelsarbetarförbundet
          i Göteborg. De bidrog genom sin socialdemokratiska "organisationsanslutning"
          till att finansiera arbetarkommunen i Göteborg. Metall i Malmö,
          avdelning 4, organisationsanslöt sina medlemmar till den lokala
          socialdemokratin. Det innebar att medlemmarna, vare sig de ville
          eller inte, bidrog med ca 200 000 kronor om året till de malmöitiska
          socialdemokraterna. Elektrikerförbundet i Göteborg "organisationsanslöt"
          också sina medlemmar, och förbundet stödde på det sättet Göteborgs
          socialdemokrater med 80 000 kronor.
        </p>
        <p xml:id="i-AaJGic7M6rahe9R4hP6vFr">
          Stöd till Socialdemokraterna genom fackliga s-föreningar. En
          uttalad strategi i några förbund är att organisera ett långsiktigt
          stöd till Socialdemokraterna genom att fackets lokalavdelningar
          inom sig bildar en socialdemokratisk arbetsplatsförening. En sådan
          s-förening kan sedan över den fackliga avdelningens budget erhålla
          bidrag till sin verksamhet, framför allt under valår. Ett exempel:
          "Bildandet av nya SEKO (s) föreningar har fortsatt. Målsättningen
          är att till den 31/12 2002 ska 30 SEKO (s) föreningar finnas."
          (SEKO:s verksamhetsberättelse för 2001, s. 7). Fler exempel framgår
          av översikten nedan.
        </p>
        <p xml:id="i-TKtetNPn3Kwoc8LKHgx6Wj">
          Annat gråzonsstöd. SEKO lokalt sätter av pengar till LO:s valfond.
          Eftersom bidrag till LO:s valfond är bidrag för att Socialdemokraterna
          ska vinna valet skulle dessa bidrag redovisas som partistöd om
          Sverige hade haft lagstiftning om partibidrag.
        </p>
        <p xml:id="i-PCxA1aWwPgi9QKwFAVoNoE">
          Industrifacket beslöt i november 1997, vid ett och samma sammanträde,
          dels att satsa 2 miljoner kronor på "egna valaktiviteter" och
          "facklig-politisk samverkan", dels att ge 1,3 miljoner kronor
          i stöd till Socialdemokraterna. Med tanke på sambandet i tid och
          rum bör rimligen Industrifackets beslut om 2 miljoner i bidrag
          innehållsmässigt räknas som ett beslut om partibidrag till Socialdemokraterna.
        </p>
        <p xml:id="i-8J4kHgd1NoztAZMmD8SJko">
          Fastighetsanställdas förbund i Göteborg gav ut en valtidning
          och drev gemensamma aktiviteter med Socialdemokraterna. Även detta
          var ett klart partistöd.
        </p>
        <p xml:id="i-N5KzMY12YfK3eNBrhHHSj4">
          Livsmedelsarbetarförbundet i Malmö genomförde "aktiviteter" med
          Socialdemokraterna @ också det ett ekonomiskt bidrag @ om än sannolikt
          av mindre omfattning.
        </p>
        <p xml:id="i-YDj1vF29QwUi8U2rxHhjcM">
          Elektrikerförbundet, avd. 1 i Stockholm, avsatte 300 000 kronor
          "till eget valarbete" (för vilket parti ville man dock inte uppge).
        </p>
        <p xml:id="i-XhwUg6u6PgSzoASS9JbnWR">
          Transport sade sig inte stödja SAP lokalt, men "bjuder in de
          fackligt förtroendevalda i SAP till förbundet i studiesyfte",
          och stod för resor.
        </p>
        <p xml:id="i-VPtZyVtpVSiwofkr8WVoTB">
          Grafiska fackförbundet ordnade lokalt "vissa frivilliga aktiviteter
          i samarbete med politiska partier" och "gemensamma utbildningsåtgärder
          LO-SAP i bl.a. arbetsrättsfrågor".
        </p>
        <p xml:id="i-FHMDy6YCztDkHvPsWMwsKX">
          LO och dess förbund inrättar "riksdagsskolor" för s-ledamöter.
          Det är ett stöd, naturligtvis, men kanske lika mycket att ses
          som försök till en instruktion av förtroendevalda socialdemokrater
          om fackets synpunkter inför ställningstaganden i valrörelsen och
          senare i riksdagen.
        </p>
        <p xml:id="i-7hcxjCuKb1bUR3gHV1tHj9">
          Det hemliga stödet. En hel del stöd är hemligt, och kommer sannolikt
          att så att förbli om inget görs. Det ligger i sakens natur att
          det är svårt att få grepp om omfattningen av hemlighetsmakeriet.
          En viss vägledning ger oviljan att svara öppet och mängden uteblivna
          svar (se nedan), trots upprepade förfrågningar från riksdagens
          utredningstjänst. I vilken utsträckning som stödet i praktiken
          är hemligt även för de medlemmar som är med och finansierar det
          är hemligt.
        </p>
        <p xml:id="i-Uyniabmu5ZomskHGaJK6aT">
          Bleck- och Plåtslagarförbundet, avd. 6 i Stockholm, gav 1998
          bidrag både till Socialdemokraterna och Vänsterpartiet, men vägrade
          att uppge hur mycket pengar det rör sig om. Svenska Målarföbundet,
          avd. 1 i Stockholm, vägrade också att ge utomstående information
          om sitt partistöd. Byggnadsarbetarförbundet, avd. 1 i Stockholm,
          vägrade att ge information om sitt partistöd, liksom sina kamraterna
          i Byggnads i Göteborg. Metall, avd. 41, i Göteborg vägrade att
          svara på frågan om lokalt partistöd. Skogs- och Träfacket i Hultsfred
          meddelade att de bidrar till Socialdemokraterna vid varje val,
          men hur mycket bidrag man ger vet man inte eller vill hålla hemligt.
          På Svenska Elektrikerförbundet centralt kunde ingen ansvarig svara
          på riksdagens utredningstjänst frågor om partibidrag "trots upprepade
          förfrågningar". Hemlighetsmakeriet har fortsatt även 2002.
        </p>
        <p xml:id="i-9RZCkL2KSTHFKaWLXvoAAo">
          3. LO:s bidrag valåret 2002.
        </p>
        <p xml:id="i-CjGqWt5EjFR7CmT1UV5ZbA">
          För att följa upp resultaten avseende valåret 1998 gjorde riksdagens
          utredningstjänst en enkät våren 2002 (Dnr 2002:144). Utredningstjänsten
          kontaktade SAP:s partistyrelse, LO:s ekonomiska sektion, LO:s
          fackförbund, och dessas avdelningar i Stockholm, Göteborg, Malmö
          och Norrbotten. Även en del andra avdelningar kontaktades för
          att få jämförbarhet med 1998. Tyvärr var det år 2002 bara två
          tredjedelar av de tillfrågade som uppgav om de gav @ och i så
          fall hur mycket @ bidrag till det regeringsbärande partiet.
        </p>
        <p xml:id="i-4dbWXmzVqufTBVi7RGGgyE">
          Man hade kunnat vänta sig att i en välutvecklad demokrati som
          den svenska @ och även mot bakgrund av demokratiminister Lejons
          uttalanden @ att uppgifter om fackets bidrag till Socialdemokraterna
          skulle finnas redovisat på LO:s eller SAP:s hemsidor. Så är dock
          inte fallet. Inte heller finns bidragen angivna i LO:s eller dess
          förbunds årsredovisningar. De göms i någon klumpsumma för kostnader.
          I LO:s årsredovisning för 2001 får läsarens sålunda inte veta
          mer än att "grundläggande för LO:s ekonomiska verksamhet är att
          nå kostnadstäckning för den fackliga verksamheten. I detta ingår
          även att lämna ekonomiska bidrag till LO närstående organisationer."
          (s. 3).
        </p>
        <p xml:id="i-KVUma1unfhxs6Yp9QQkrE9">
          3.1. LO centralt
        </p>
        <p xml:id="i-NRCCYkZ8Ts9GbLZyxBDJdD">
          SAP:s partistyrelse anger i sitt svar till utredningstjänsten
          2002 att man "budgeterat" med ett anslag från LO och dess förbund
          på "totalt 15 milj kr". Av dessa är 6 miljoner kronor från LO
          centralt. LO rekommenderar att förbunden ger 6 kr per medlem,
          vilket skulle innebära ca 12 miljoner kronor. Nu ger inte alla
          förbund detta bidrag, och medlemsbasen är definierad på något
          olika sätt i olika förbund. Till exempel är det inte säkert att
          pensionerade medlemmar alltid ingår. En jämförelse av SAP:s svar
          valåren 1998 och 2002 avslöjar att LO centralt dragit ned sitt
          stöd med ca 30 % (inflationsrensat). I undersökningen 1998 angav
          SAP att man åren 1995@1998 från LO och dess förbund fick 19,4
          miljoner kronor per år.
        </p>
        <p xml:id="i-E3ZH2uQ5Sp3QcZjqSKcgxw">
          Byggnads svarar år 2002 att Byggnads ger 1 miljon kronor till
          Socialdemokraterna på sin kongress år 2002. Byggnads svarade i
          1998 års undersökning att man gav ett totalbidrag på 2 miljoner
          kronor för valåret, och 650 000@720 000 kronor per år under övriga
          åren 1994@97.
        </p>
        <p xml:id="i-WRoYD5vreDdb5NEE9e1Kwp">
          Svenska Elektrikerförbundet. Förbundet vägrar år 2002 att svara
          på frågorna från riksdagens utredningstjänst. Valårets bidrag
          kan därmed vara hemligt även för förbundets egna medlemmar. Valåret
          1998 angav förbundet att man gav 1 miljon kronor i valrörelsebidrag
          till Socialdemokraterna.
        </p>
        <p xml:id="i-SXCxJWTsfNRxLg4DZVQHrG">
          Fastighetsanställdas förbund. Förbundet vägrar svara på frågorna
          från riksdagens utredningstjänst. Bidragets storlek kan därmed
          vara hemligt även för förbundets egna medlemmar. 1998 uppgav Fastighetsanställdas
          förbund att man gav 250 000 kronor per år (det vill säga 6 kr
          per medlem) i bidrag till Socialdemokraterna, och inget extra
          bidrag för valåret 1998.
        </p>
        <p xml:id="i-YAEpdXKZU6o9sx99dr7BeW">
          Grafiska fackförbundet. Förbundet "har beredskap för ett gemensamt
          agerande med LO i denna fråga". Vad detta innebär kan vara hemligt
          även för deras medlemmar.
        </p>
        <p xml:id="i-VyKcMnzDrfj51jQDmmfwGP">
          Handelsanställdas förbund. Förbundet ger ett bidrag om 3,51 miljoner
          kronor för valperioden 1999@2002, det vill säga 877 000 kronor
          per år. Föregående valperiod gav förbundet ca 1 miljon kronor
          per år.
        </p>
        <p xml:id="i-E8SEvEboGCMj1MvDy3CPSb">
          Hotell- och Restaurangfacket. Förbundet planerade våren 2002
          att ge stöd. Förutom 6 kr per medlem, som innebär ett bidrag om
          ca 370 000 kronor, är det okänt hur mycket stöd man eventuellt
          ger.
        </p>
        <p xml:id="i-7izG6KQAdQVzfVrfMKkbsQ">
          Industrifacket. Under 2002 fördubblas stödet till ca 900 000
          kronor jämfört med andra år under den gångna valperioden (ca 450
          000 kronor per år). Ett bidrag från Industrifacket valåret 2002
          på 900 000 kronor innebär en real minskning av förbundets bidrag.
          1998 var bidraget enligt egna uppgifter 1,2 miljoner kronor.
        </p>
        <p xml:id="i-5jXkqCQ8EizenRsfaJR8zN">
          Svenska Kommunalarbetarförbundet. Förbundet uppger att man bidrar
          med 3 572 000 kronor. Vi utgår från att det avser valåret 2002.
          Svaret innebär att förbundet valåret 2002 ger ett lägre bidrag
          till Socialdemokraterna än under något år sedan 1991. I genomsnitt
          under 1991@1998 gav Kommunal 4 070 000 kronor, och valåret 1998,
          3 810 000 kronor.
        </p>
        <p xml:id="i-JTLyVTdtSghnJ3hejKrSjR">
          Svenska Livsmedelsarbetarförbundet. Förbundet säger sig ge 6
          kr per medlem, det vill säga ca 300 000 kronor.
        </p>
        <p xml:id="i-79N6sVJeNbYfyxb5WXsaNu">
          Metall uppger sig för år 2002 ge 6 kr per medlem, det vill säga
          1,8 miljoner kronor.
        </p>
        <p xml:id="i-BWGtnZyW1NgFSTr6bR9bXv">
          Svenska Musikerförbundet. Förbundet har inte svarat riksdagens
          utredningstjänst. Enligt uppgift 1998 hade förbundet inte under
          1990-talet givit något bidrag till Socialdemokraterna.
        </p>
        <p xml:id="i-4kPJ8v7iCDzqG3FwCNWtYt">
          Svenska Målareförbundet. Förbundet säger sig inte ha tagit något
          beslut om partibidrag (i våras). Om man inget bidrag ger innebär
          det en minskning eftersom man gav 6 kr per medlem 1998, det vill
          säga ca 100 000 kronor.
        </p>
        <p xml:id="i-MzWfwtFo89Y5dNCFDoXLd">
          Pappers. Förbundet uppger sig ge 6 kr per medlem, det vill säga
          150 000 kronor. Det är samma besked som 1998.
        </p>
        <p xml:id="i-HExesTtEmuiKHLQSBsBQKX">
          SEKO. Förbundet vägrar svara på frågorna från riksdagens utredningstjänst.
          Bidragets storlek kan därmed i praktiken vara hemligt även för
          förbundets egna medlemmar. 1998 uppgav man att förbundet under
          perioden 1990@1994 gav ca 3,4 miljoner kronor per år och därefter
          ca 3,2 miljoner kronor per år.
        </p>
        <p xml:id="i-6WeuFQSBAsowpJE8ry89U1">
          Skogs- och träfacket. Förbundet uppger sig ge 6 kr per medlem
          och år, det vill säga ca 390 000 kronor.
        </p>
        <p xml:id="i-4WkQjeZAfwXJ8mJjAy29E5">
          Transport. "0 kronor" anger förbundet som bidrag i sitt kortfattat
          lakoniska svar till riksdagens utredningstjänst. Det är samma
          besked som valåret 1998. Däremot inbjuder man förtroendevalda
          i SAP "i utbildningssyfte" och betalar då resa, övernattning,
          kurskostnader etc.
        </p>
        <p xml:id="i-AtjZyeHR7YomDVtVM5kxmg">
          Summering av centrala bidrag. SAP:s, LO:s och förbundens egna
          uppgifter till riksdagens utredningstjänst innebär att LO-sfärens
          stöd till Socialdemokraterna har minskat väsentligt jämfört med
          1998. LO säger själv att man satsar bara 70 miljoner kronor (inklusive
          10 miljoner kronor för LO:s vårkampanj Stolt men inte nöjd), vilket
          kan ställas mot Johnsson oemotsagda beräkning om drygt 100 miljoner
          kronor för valåret 1998.
        </p>
        <p xml:id="i-FCwb3vhp6qt6QjtRkLcmdR">
          3.2. LO lokalt
        </p>
        <p xml:id="i-L5FFpZNvYwxmbDsDzgcAHy">
          De lokala bidragen i reda pengar är naturligtvis mindre, men
          bidragen i form av gratis LO-personal i valrörelsen är desto större.
          Här följer ett axplock av bidrag i reda pengar. (I några enstaka
          fall kommer uppgiften från partitidningen Aktuellt i Politiken,
          AiP.). Man kan lägga märke till att dels många län saknas, dels
          att även om ett län är relativt litet kan det mycket väl finnas
          bidrag som i formen är av stort principiellt intresse (olika bulvankonstruktioner,
          hemliga bidrag, etc.).
        </p>
        <p xml:id="i-939569Vv5uYR3bgSBM2vRg">
          Byggettan i Stockholm: Inget svar lämnat (hemligt även för medlemmar?).
        </p>
        <p xml:id="i-Np1WmBTNoviYtwQ1Mq8MuQ">
          Bygg 6:an Väst: Inget "direkt" bidrag.
        </p>
        <p xml:id="i-P8yTyV85QUqiMGCk5N3qoj">
          Bygg 12:an i Göteborg: Inget svar lämnat (hemligt även för medlemmar?).
        </p>
        <p xml:id="i-SpFvciERt24Qu3j9YD15GX">
          Bygg 23:an i Luleå: Inget svar lämnat (hemligt även för medlemmar?).
        </p>
        <p xml:id="i-CM7cXR8yLwCMsfx5wg41rM">
          Bygg 42:an i Kalix: Inget bidrag.
        </p>
        <p xml:id="i-8VnyTgKau6AzAY7PnWyuAz">
          Byggnads Kiruna: Inget svar lämnat (hemligt även för medlemmar?).
        </p>
        <p xml:id="i-J6xNxApjK36HMEFJ3YZSFC">
          Byggnads Malmö: Inget svar lämnat (hemligt även för medlemmar?).
        </p>
        <p xml:id="i-9yKDFFMfeKoqBkstWn8fsg">
          Byggnads Piteå: Inget bidrag.
        </p>
        <p xml:id="i-BJ6Z4qoRd3UzBj9fcJkUQQ">
          Avdelning 1 Stockholm, El-ettan, skriver i sitt svar till utredningstjänsten:
          "Vi har litet dubier mot att lämna ut uppgifter om vi inte vet
          vad dessa skall användas till. Vem har beställt? På förfrågan
          får dessa uppgifter inte lämnas ut. Vi kommer inte att lämna ut
          några uppgifter. Om någon av er vet vem som vill ha uppgifterna
          så hör av er." I ett senare meddelande skärpte avdelningen sin
          hållning till offentlighet, och meddelade utredningstjänsten att
          även om man visste vem som var uppdragsgivare skulle man inte
          lämna ut uppgifterna.
        </p>
        <p xml:id="i-NvGrk4FrHiZNregxK64Sgk">
          Avdelning 2 Göteborg: "Normalt" ger avdelningen inga bidrag,
          men genom att avdelningen är "organisationsansluten" till SAP
          "betalar vi en medlemsavgift om kr 72 000:- per år". Dessutom:
          "När det är valår brukar vårt representantskap besluta om ett
          valanslag."
        </p>
        <p xml:id="i-MYkmwSGALtLA4akvD4hesZ">
          Avdelning 28 Nord Skellefteå: Avdelningen ger inget generellt
          bidrag till SAP. "Däremot är avdelningen kollektivt ansluten till
          SAP." (Hoppsan, blev inte kollektivanslutningen avskaffad också
          i Skellefteå 1991?)
        </p>
        <p xml:id="i-DXweVb6d8m3vFrDKeDJNmU">
          Avdelning 8 Region Syd Malmö: Inget svar lämnat (hemligt även
          för medlemmar?).
        </p>
        <p xml:id="i-CHBuzgVG3gvhAarKvdDr1W">
          Avd 501, Stockholm: Inget bidrag.
        </p>
        <p xml:id="i-UaXsFRnyo2VZWE8hKanmF2">
          Avd 502, Göteborg: Inget svar lämnat (hemligt även för medlemmar?).
        </p>
        <p xml:id="i-VciXgzsGMryTM8DLkY2jNU">
          Avd 503, Malmö: Ca 15 000 kronor per år.
        </p>
        <p xml:id="i-Ax2cpZMr2tbcod7AyM24JG">
          Avd. 541, Luleå: Inget bidrag.
        </p>
        <p xml:id="i-59sMhuBDVsP9wGa1gzcm63">
          Avd 1, Södra Skåne: Inget bidrag.
        </p>
        <p xml:id="i-GzZ66hAW4QA2ueZhmJiQGu">
          Avd 5, V Götaland: Inget svar lämnat (hemligt även för medlemmar?).
        </p>
        <p xml:id="i-MRNGLcURBGLsLsFmFGsbzK">
          Avd. 10, Stockholm: Inget bidrag.
        </p>
        <p xml:id="i-X8C69KC9Npw7vUrCuYBM5Z">
          Avd 14, Norrbotten: Inget svar lämnat (hemligt även för medlemmar?).
        </p>
        <p xml:id="i-TcAEeEf7mNXbBFz7aUrXHV">
          Avd 1, Malmö: Inget svar lämnat (hemligt även för medlemmar?).
        </p>
        <p xml:id="i-C6c5LexB8KyLaTPA6cHphb">
          Avd 20, Stockholm: Inget svar lämnat till utredningstjänsten.
          AiP uppger dock 362 000 kronor.
        </p>
        <p xml:id="i-9fxgyhpFPNgqsYJUkzBroU">
          Avd 24, Göteborg: 340 000 kronor till Göteborg arbetarkommun.
        </p>
        <p xml:id="i-LLZMFonpCG2jh855y6c1sp">
          Avd 28, Luleå: Inget svar lämnat (hemligt även för medlemmar?).
        </p>
        <p xml:id="i-SK49byQR4izNbJxF6Sd53a">
          Avd 30, Malmberget: Inget bidrag.
        </p>
        <p xml:id="i-9B6hQV87PtM4dYQmGthUE5">
          Avd 34, Umeå: Inget svar lämnat (hemligt även för medlemmar?).
        </p>
        <p xml:id="i-JwudLS295A7gj8XjqRzFy8">
          Avd 5, Skåne: Inget bidrag.
        </p>
        <p xml:id="i-HqkVsfsah2w8J6EfBXUUvo">
          Avd Göteborg: Inget bidrag.
        </p>
        <p xml:id="i-HBMzdnSoZAbkY3S93B31CY">
          Avd Stockholm: Inget bidrag.
        </p>
        <p xml:id="i-GLRskDV3bmnTp8F5YeA8jP">
          Avd Norrbotten: Inget bidrag beslutat (mars 2002).
        </p>
        <p xml:id="i-ALgUnKrKhiDqtw6Z2KzyzJ">
          Avd 1, Södra Skåne: Inget bidrag, men avdelningen har gjort konstruktionen
          att avdelningens egna "två fackliga s-klubbar får verksamhetsbidrag
          [från avdelningen] för att bedriva facklig-politisk verksamhet".
        </p>
        <p xml:id="i-7V7VarA1LyQhmFmxM77THU">
          Avd 2, NV Skåne: Inget svar lämnat (hemligt även för medlemmarna?).
        </p>
        <p xml:id="i-YFxFumyf76JpbpQPPi6MRB">
          Avd 9, Göteborg: Inget bidrag.
        </p>
        <p xml:id="i-WojyH9TpXs3rri16ZoNtSz">
          Avd 10, Södra Älvsborg: 150 000 kronor i bidrag år 2002.
        </p>
        <p xml:id="i-7BeRJG6trKMUDdU8g5qbJw">
          Avd 16, Stockholm: 2 500 kronor i bidrag, plus "ideella insatser".
        </p>
        <p xml:id="i-DPcheF4PhxaLvE8EHLcbyK">
          Avd 15, Stockholm: 40 000 kronor (AiP).
        </p>
        <p xml:id="i-GJsZ8Zi841LC5DgKeUi2QJ">
          Avd 22, Norr- och Västerbotten: Inget bidrag.
        </p>
        <p xml:id="i-YQNGJFTFVFaiQKcVYyh28i">
          Väst/Göteborg: Bidrag om 950 000 kronor.
        </p>
        <p xml:id="i-MU7pKVipHUHjkuqVPBKHxv">
          Norrbotten: "Organisationsanslutning för 5 sektioner", eventuellt
          hemligt för de flesta medlemmarna.
        </p>
        <p xml:id="i-He7pNXv6kMC6oWa4hipoWE">
          Skåne: 10 kr per medlem.
        </p>
        <p xml:id="i-5YiufGXZkCDZVKVNJNZsYX">
          Stockholm: Inget bidrag.
        </p>
        <p xml:id="i-HVUjcr6tJtFeY2WnWD8SyP">
          Avd 1, Bohuslän: Avdelningen skriver följande till utredningstjänsten:
          "Ni får inget svar på era frågor." Hemligt, alltså (även för medlemmar?).
          Enligt egen uppgift 1998 gav då avdelningen regelbundet "organisationsbidrag"
          till Göteborgs arbetarkommun.
        </p>
        <p xml:id="i-Ch83gLWRNTh2izui26vx5k">
          Avd 4, Stockholm: Inget svar lämnat (hemligt även för medlemmar?).
          Enligt egen uppgift 1998 är "medlemmar [sic! individer!] som är
          bosatta i Stockholm organisationsanslutna till arbetarkommunen".
          Det innebar 1998 ett bidrag på drygt 60 000 kronor.
        </p>
        <p xml:id="i-LoojF8K1RhQDmbLeDXNuNG">
          Avd 5, Malmö: Inget bidrag. 1998 förekom "aktiviteter" tillsammans
          med Socialdemokraterna.
        </p>
        <p xml:id="i-BPDqYJrjmnEDSfcu61NZGw">
          Avd 9, Linköping: 73 000 kronor till Arbetarkommunen.
        </p>
        <p xml:id="i-V7z9w9wWTMgHiwhHFAEmhH">
          Avd 57, Norrbotten: Inget bidrag.
        </p>
        <p xml:id="i-VkS2W4FmkJikghhp9VzwWq">
          Avd 1, Stockholm: Inget svar lämnat till utredningstjänsten.
          AiP uppger 100 000 kronor. År 1998 gav avd.1 200 000 kronor till
          partidistriktet.
        </p>
        <p xml:id="i-Y9f2uT6jLTn1T5rmmMosyA">
          Avd 4, Malmö: Inget svar lämnat (hemligt även för medlemmar?).
          1998 innebar det faktum att avdelningen är "organisationsansluten"
          ett bidrag om 200 000 kronor.
        </p>
        <p xml:id="i-98LCTM4zn5kGxr88yYpGZL">
          Avd 41, Göteborg: Inget svar lämnat (hemligt även för medlemmar?).
        </p>
        <p xml:id="i-Tw6kfdtwXaJEiGnjf3DwVz">
          Avd 49, Norra Västerbotten: Inga pengar anslås till SAP, men
          100 000 kronor är budgeterade för att användas i valrörelsen.
        </p>
        <p xml:id="i-NWbkczeQNZz9AL6emSmgtL">
          Avd 105, Malmfälten: Inget bidrag till SAP, men bidrag till Unga
          Örnar.
        </p>
        <p xml:id="i-XFYxn1VAQ2JRxdhW6S86wL">
          Avd 173, Luleå: En socialdemokratisk fackklubb inom avdelningen
          ingår i avdelningens egen budget @ en bulvanliknande konstruktion
          för stöd till SAP.
        </p>
        <p xml:id="i-3fXdmb6r76xQKAemV7NbVn">
          Avd 294, Kalix: Inget svar lämnat (hemligt även för medlemmar?).
        </p>
        <p xml:id="i-T8dd96hypYnw6ojLBN4vYb">
          Avd 604, Malmberget: Inget svar lämnat (hemligt även för medlemmar?).
        </p>
        <p xml:id="i-9bkNxJMWFFMpcyvKykG77G">
          Avd 612, Kiruna: "Inget!" bidrag.
        </p>
        <p xml:id="i-76dCnh91wG8XzYnW3U2pvk">
          Avd 635, Svappavaara: Inget svar lämnat (hemligt även för medlemmar?).
        </p>
        <p xml:id="i-BNBiCjW43Bq3UqksP9xS85">
          Avd 636, Aitek: Inget bidrag.
        </p>
        <p xml:id="i-VCTKJzZdZXLNY7kdNjGDQr">
          Avd 640, Svartöstaden: Inget bidrag.
        </p>
        <p xml:id="i-DDbm2Eihmyhqsih1bgA4My">
          Avd 10, Stockholm: Inget bidrag.
        </p>
        <p xml:id="i-SYXiFA5GjN4eTeuJ1gWh7u">
          Avd 20, Göteborg: Inget svar lämnat (hemligt även för medlemmar?).
        </p>
        <p xml:id="i-Uh6gdbo3VCzPuFPhWNDLe4">
          Avd 41, Skellefteå: Inget bidrag.
        </p>
        <p xml:id="i-Beyo6C5DFEnzMpmbbLpAdc">
          Avd 30, Malmö: Inget bidrag.
        </p>
        <p xml:id="i-RVJFg3HhvQRQYQzH4FvnqZ">
          Avd 1, Stockholm: Inget svar lämnat. En hemlighetsinställning
          rådde även 1998: "Avdelningen vill inte ge information". AiP uppger
          dock sammanlagt 202 000 kronor i bidrag.
        </p>
        <p xml:id="i-NZVBD6rdWoHUMAqtoxGTgi">
          Avd 2, Syd (Malmö): Inget svar lämnat (hemligt även för medlemmar?).
          1998 gav avdelningen ca 100 000 kronor i bidrag.
        </p>
        <p xml:id="i-BowjXzyZA6TkczDeNqtVNd">
          Avd 3, Väst (Göteborg): Inget svar lämnat (hemligt även för medlemmar?).
          1998 gav avdelningen 36 000 kronor i bidrag.
        </p>
        <p xml:id="i-CxhBEWSG3YbZcAG1ZxhQJC">
          Avd 5, Norr- och Västerbotten 8 000 kronor till SAP.
        </p>
        <p xml:id="i-JDd2WDk6VHcLUEZmmfbLoe">
          Avd 3, Gävle/Karskär: Inget svar lämnat (hemligt även för medlemmar?).
          1998 gav avdelningen 30 000 kronor till SAP och (sic!) 10 000
          kronor till Vänsterpartiet.
        </p>
        <p xml:id="i-ToBTVdNnyJu35KGpYDBV4z">
          Avd 36, Skoghall: Brukar ge bidrag. 1998 gav avdelningen 27 000
          till SAP och (sic!) 9 000 till Vänsterpartiet.
        </p>
        <p xml:id="i-UGsT4Hy8edkkZJBCE64ywg">
          Avd 68, Hallstavik: Inget bidrag. Samma sak 1998.
        </p>
        <p xml:id="i-SXuKtk1u55JZ4hpNW4JPmA">
          Avd 158, Munksund: Bidrag 4 000 kronor per år och extra bidrag
          valår (ingen uppgift finns om valåret 2002).
        </p>
        <p xml:id="i-E9mxJXf5fKr75gcD6oM6Rt">
          Avd 165, Karlsborg: Inget svar lämnat (hemligt även för medlemmar?).
        </p>
        <p xml:id="i-Q1eP9wRfq1fu89AKMihWvy">
          Norrbotten: Bidrag ges till LO-Norrbotten "för en (S)eger" (hemligt
          även för medlemmar?).
        </p>
        <p xml:id="i-523QatYMtq9xiv3nQfSb9m">
          Skåne: Inget svar lämnat (hemligt även för medlemmar?).
        </p>
        <p xml:id="i-A6uX67VUqtoAifezJUNYvQ">
          Stockholm: Inget svar lämnat (hemligt även för medlemmar?).
        </p>
        <p xml:id="i-Kb9dVyzVKWi1mFcwp7LTLw">
          Västra Götaland: Inget bidrag.
        </p>
        <p xml:id="i-4S2zHSk5WtwYndpyLVZDgt">
          Avd 1, Norrbotten: Inget svar lämnat (hemligt även för medlemmar?).
        </p>
        <p xml:id="i-SaTedi58FzwUyR9DBMnSpN">
          Avd 2, Västerbotten: Inget svar lämnat (hemligt även för medlemmar?).
        </p>
        <p xml:id="i-SHCTjTJ3fCDveHwQDaUoSN">
          Avd 3, Östersund: Inget svar lämnat (hemligt även för medlemmar?).
        </p>
        <p xml:id="i-LeTCCFUzo79zGhNL8jmm2j">
          Avd 11, Västsverige: Tar särskilt beslut under valår, vilket
          ännu inte hade gjorts i mars 2002.
        </p>
        <p xml:id="i-75zq74sfnv3hbQdM3pvA8U">
          Avd 12, Smålands högland: Inget bidrag.
        </p>
        <p xml:id="i-9QwHEd6Wn88QHG24bjX76T">
          Avd 13, Hultsfred: Inget svar lämnat (hemligt även för medlemmar?).
        </p>
        <p xml:id="i-8knbsF2oFopFA7XKzThtRq">
          Avd 7, Stockholm: 7 880 kronor.
        </p>
        <p xml:id="i-GcJKCpgsTTjXiGG71HGuST">
          Avd. 2, Göteborg: Inget bidrag.
        </p>
        <p xml:id="i-NpW2MMAubFnAMNC7HqQC49">
          Avd 3, Göteborg: "Bidrag och andra insatser till politiska- och
          övriga folkrörelseorganisationer är avdelningens interna angelägenhet."
          Hemliga bidrag, alltså.
        </p>
        <p xml:id="i-QxADZ5u3aGw4ZvzFfWvEMf">
          Avd 5, Stockholm: 100 000 kronor uppgivet till utredningstjänsten
          och 75 000 kronor uppgivet i AiP. 100 000 kronor gav avdelningen
          år 1998.
        </p>
        <p xml:id="i-Vcw2pwRrFGaeVQwSZLRp8R">
          Avd 12, Malmö: Inget bidrag.
        </p>
        <p xml:id="i-CAHBiPvfhnrpx4EBZkYXDo">
          Avd 26, Luleå: Inget bidrag.
        </p>
        <p xml:id="i-RC5R2mwL3Ljki2JtgcUaU2">
          Summering av lokala penningbidrag. En försiktig uppskattning
          @ baserad på ovanstående begränsade öppna information @ är att
          det verkliga lokala stödet, som enligt egna LO och SAP:s uppgifter
          existerar men man inte vill lämna ut, är minst det dubbla redovisade,
          det vill säga sannolikt omkring 5 miljoner kronor.
        </p>
        <p xml:id="i-KMHoj8Y2ih4HMKPCnjWLDe">
          4. LO-arbetskraft ställd till förfogande
        </p>
        <p xml:id="i-EPoNLa18scqF7Zpi1u7z5C">
          LO och dess förbund har totalt nära 4 000 anställda (1999). Anställda
          i LO och dess förbund måste vara s-medlemmar och bör arbeta för
          Socialdemokraterna i valrörelsen, enligt en regel införd under
          Stig Malms tid som LO-ordförande. Värdet av den extra arbetskraft
          som LO ställer till Socialdemokraternas förfogande ett valår kan
          uppskattas till mycket belopp.
        </p>
        <p xml:id="i-M9mbgdY2MurCPdor6PuZsm">
          Med anledning av ovanstående vill jag ställa följande frågor:
        </p>
        <p xml:id="i-2h5nBvABzsVn4Xjh7uLXEM">
          Är det regeringens avsikt att frågan om penningbidragen på central
          nivå från fackliga organisationer till politiska partier ska behandlas
          i utredningen Offentlighet för partiers och valkandidaters intäkter
          (dir. 2002:83)?
        </p>
        <p xml:id="i-DGmFxk15mDiF575VFWPzi9">
          Är det regeringens avsikt att frågan om penningbidragen på lokal
          nivå från fackliga organisationer till politiska partier ska behandlas
          i utredningen Offentlighet för partiers och valkandidaters intäkter
          (dir. 2002:83)?
        </p>
        <p xml:id="i-2psE1ZiQDnUtyw9NAZqA9g">
          Är det regeringens avsikt att frågan om resursbidrag i form av
          arbetskraft på lokal och central nivå från lokala och centrala
          fackliga organisationer till politiska partier ska behandlas i
          utredningen Offentlighet för partiers och valkandidaters intäkter
          (dir. 2002:83)?
        </p>
      </div>
    </body>
  </text>
</TEI>
