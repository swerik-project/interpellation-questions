<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0383">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0383</head>
        <author who="i-2ggBvfkHRn3s8FvFEPLxjs">Agne Hansson</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>Postens regionalpolitiska ansvar</topic>
        <docDate when="2003-05-12">den 12 maj</docDate>
        <status when="2003-05-20" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GQ10383</external_id>
        <debate>
          <turn when="2003-05-20 14:58:43" duration="195">Ulrica Messing (S)</turn>
          <turn when="2003-05-20 15:01:50" duration="265">Agne Hansson (C)</turn>
          <turn when="2003-05-20 15:06:11" duration="160">Lennart Beijer (V)</turn>
          <turn when="2003-05-20 15:08:48" duration="187">Ulrica Messing (S)</turn>
          <turn when="2003-05-20 15:11:50" duration="247">Agne Hansson (C)</turn>
          <turn when="2003-05-20 15:15:53" duration="93">Lennart Beijer (V)</turn>
          <turn when="2003-05-20 15:17:20" duration="136">Ulrica Messing (S)</turn>
          <turn when="2003-05-20 15:19:31" duration="163">Agne Hansson (C)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:383 av Agne Hansson (c) till statsrådet
          Ulrica Messing om Postens regionalpolitiska ansvar
        </IPQ_title>
      </div>
      <div type="IPQuestionBody">
        <p xml:id="i-8PNfBFybnE6eS7WGe8oEb8">
          En fungerande postservice är grundläggande för att alla delar
          av landet ska kunna utvecklas. Därför har Posten AB getts ett
          regionalpolitiskt ansvar uttryckt i riksdagsbeslut.
        </p>
        <p xml:id="i-16rrdouRHmtzVU3z9zU613">
          För närvarande finns mycket i övrigt att önska vad gäller det
          sätt på vilket Posten AB lever upp till detta regionalpolitiska
          ansvar. Postutdelningen till enskilda hushåll försämras. Med jämna
          mellanrum kommer hot om att postlådor dras in och boende på landsbygden
          och mindre orter tvingas hämta sin post på allt längre avstånd
          i anslutning till större genomfartsvägar. Detta är betydande problem
          för mindre företag som dagligen är beroende av en snabb postgång
          för sin verksamhet.
        </p>
        <p xml:id="i-NkvuQDcJMSkQcCfpyi7YiL">
          En särskilt iögonfallande åtgärd är att Posten AB minskar sina
          inlämningsställen för tidningar och tidskrifter från 95 till 33,
          det vill säga med två tredjedelar. Alla inlämningsställen i regionala
          utvecklingsområden försvinner. Det innebär ett direkt hot mot
          alla tryckeriföretag som inte ligger centralt. I dag hämtar Posten
          AB trycksakerna direkt vid tryckeriet. Efter förändringen får
          vissa tryckeriföretag själva bekosta transporten till närmaste
          inlämningsställe som kanske ligger tio mil bort enkel sträcka.
          Det innebär att konkurrensförhållandena helt snedvrids genom att
          de tryckerier som ligger i periferin får betydande merkostnader
          upp mot 700 000@800 000 kr per år mot de företag som ligger i
          anslutning till inlämningsställena. Det innebär ett direkt hot
          om nedläggning för perifera tryckeriföretag och styr direkt i
          centralistisk riktning och mot en utveckling av företag och service
          i regionalpolitiska utvecklingsområden.
        </p>
        <p xml:id="i-LETXnarfVRbkxf9MQTEDxz">
          Samtidigt som Posten av kostnadsskäl motiverar klara försämringar
          för de som redan har att brottas med regionalpolitiska problem
          har samma företag ekonomiskt utrymme att betala fantasilöner till
          en nyanställd vd. Detta rimmar illa.
        </p>
        <p xml:id="i-HLoN2GrryoeEQVwkeoMUa6">
          Med hänvisning till det anförda vill jag fråga statsrådet Messing:
        </p>
        <p xml:id="i-J4N4MxfviZfcr3ewxokmvr">
          Vilka åtgärder är statsrådet beredd att vidtaga för att Posten
          AB ska leva upp till sitt regionalpolitiska ansvar så att konkurrensvillkoren
          för företagsamheten blir likartade och klyftorna regionalt inte
          ökar?
        </p>
      </div>
    </body>
  </text>
</TEI>
