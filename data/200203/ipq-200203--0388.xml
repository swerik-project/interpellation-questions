<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0388">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0388</head>
        <author who="i-AyN7HRP1y38PeQoLunJifb">Jörgen Johansson</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>folkstyrets utveckling</topic>
        <docDate when="2003-05-12">den 12 maj</docDate>
        <status when="2003-06-02" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GQ10388</external_id>
        <debate>
          <turn when="2003-06-02 12:19:45" duration="211">Lars-Erik Lövdén (S)</turn>
          <turn when="2003-06-02 12:23:12" duration="236">Jörgen Johansson (C)</turn>
          <turn when="2003-06-02 12:27:05" duration="154">Lars-Erik Lövdén (S)</turn>
          <turn when="2003-06-02 12:29:36" duration="60">Jörgen Johansson (C)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:388 av Jörgen Johansson (c) till statsrådet
          Mona Sahlin om folkstyrets utveckling
        </IPQ_title>
      </div>
      <div type="IPQuestionBody">
        <p xml:id="i-J3KkGCiNDdkdRkkZ4V27ws">
          Samhället och demokratin är och ska vara i ständig förändring.
          Det innebär dock inte att grundläggande demokratiska värderingar
          ska urvattnas. För att motverka en sådan utveckling krävs en ständig
          debatt om demokratins utformning.
        </p>
        <p xml:id="i-EnegX79igZ96hEnuZ2iLY9">
          Såväl landets kommuner och landsting som rikets styre har ekonomiska
          problem. Ofta används det demokratiska styret, i debatten, som
          en av orsakerna till en dålig ekonomi och ofta höjs röster för
          att minimera den demokratiska organisationen. Få är de som analyserat
          det demokratiska systemets kostnad i relation till den totala
          budgetomslutningen i respektive demokratisk församling.
        </p>
        <p xml:id="i-gyvyHxVTRYqDJwy6NNNhA">
          Sverige har ett folkstyre. Den förtroendevalde är i det sammanhanget
          den ansvarige för kommunen och landstingets förvaltning och ledning.
          Det är alltså en uppgift som ålagts den förtroendevalde av väljaren.
          Att minimera, koncentrera och därmed utarma en förtroendemannaorganisation
          är därmed ett angrepp på folkstyret. Ansvar ska inte koncentreras
          till ett ensriktat pampstyre eller en utpräglad demokratisk organisation
          som i realiteten styrs av tjänstemän. Tyvärr har den ekonomiska
          situationen allt för ofta inneburit att lösningar valts som knappast
          är förenliga med begreppet aktivt folkstyre. Detta stimulerar
          knappast nya medborgare att engagera sig i det politiska livet
          utan den "moderne" förtroendemannen framstår allt mer att bli
          en professionell politiker. Det är långt ifrån den ärbare förtroendemannen
          som fanns i våra kommuner och landsting för några decennier sedan.
        </p>
        <p xml:id="i-wiVr2Df6xDeyb3wmm1C43">
          Demokratin måste ständigt återerövras. Detta ska ske utifrån
          en grundsyn där allas rätt till lika villkor i samhället betonas.
          I dag sker alltför flyktiga förändringar utifrån en tilltänkt
          effektivitets ledstjärna vilket knappast har likhetstecken med
          demokratins ledstjärna.
        </p>
        <p xml:id="i-PYpgHsPJ5apTn72JXQEFXv">
          Givetvis är förtroendemannaorganisationen en naturlig del av
          det kommunala självstyret men bakgrunden till de mindre lyckliga
          lösningarna är ofta ekonomin som till stor del styrs av den nationella
          nivån. En helhetssyn i det demokratiska styret erfordras därför
          att vi utifrån realistiska begrepp ska kunna tala om ett levande
          folkstyre och ett kommunalt självstyre. I det sammanhanget visar
          händelser och förslag i samhället i dag att finansieringsprincipen
          i relationen nationell och kommunal nivå spelar en framträdande
          roll.
        </p>
        <p xml:id="i-F9adSh6Uwmieu9k8pzztCQ">
          Min fråga till statsrådet är:
        </p>
        <p xml:id="i-TTvmqyC9Z47dTxURuXUwrb">
          Hur avser statsrådet att agera för att folkstyret i samhället
          inte ska utvecklas i den negativa riktning som här redovisats?
        </p>
      </div>
    </body>
  </text>
</TEI>
