<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0270">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0270</head>
        <author who="i-NZES3NTTAs3ZaBTU3RVkYE">Lars Leijonborg</author>
        <recipient who="i-3kVCtR7mCK6mW2F6oaBMR5">Göran Persson</recipient>
        <topic>politikens anseende</topic>
        <docDate when="2003-04-03">den 3 april</docDate>
        <status when="2003-05-05" byWhom="Göran Persson" byWhomId="i-3kVCtR7mCK6mW2F6oaBMR5" status="answered">besvarad</status>
        <external_id source="rdwebb">GQ10270</external_id>
        <debate>
          <turn when="2003-05-05 13:00:46" duration="216">Göran Persson (S)</turn>
          <turn when="2003-05-05 13:04:19" duration="240">Lars Leijonborg (Fp)</turn>
          <turn when="2003-05-05 13:08:13" duration="245">Göran Persson (S)</turn>
          <turn when="2003-05-05 13:12:14" duration="239">Lars Leijonborg (Fp)</turn>
          <turn when="2003-05-05 13:16:09" duration="220">Göran Persson (S)</turn>
          <turn when="2003-05-05 13:19:46" duration="132">Lars Leijonborg (Fp)</turn>
          <turn when="2003-05-05 13:21:54" duration="197">Göran Persson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:270 av Lars Leijonborg (fp) till statsminister
          Göran Persson om politikens anseende Inledning
        </IPQ_title>
      </div>
      <div type="IPQuestionBody">
        <p xml:id="i-HUzBYYQEwMtVNFjfDepo93">
          Inledning
        </p>
        <p xml:id="i-FKSkpWCeG3ZE4SsgjHHhoY">
          I olika framträdanden på senare tid, bland annat i Örebro den
          29 mars, har statsministern diskuterat vilka av socialdemokratins
          vallöften som kommer att hållas och vilka som tills vidare kommer
          att svikas. En tankegång som förekommit är att socialdemokratins
          löfte att värna sysselsättning och sunda statsfinanser är av övergripande
          karaktär och att det tar över andra löften om konflikt uppstår.
        </p>
        <p xml:id="i-XQrRAF6qopzGmJjQHf2mv4">
          Partiernas hantering av sina vallöften är av central betydelse
          för demokratins funktionssätt. Folkpartiet liberalerna valde mitt
          under valrörelsen 2002 att ta till den mycket ovanliga åtgärden
          att ta tillbaka vallöften för 11 miljarder kronor. Regeringen
          offentliggjorde i går en budgetöverenskommelse med samarbetspartierna
          om en besparingslista på 11 miljarder kronor som nästan uteslutande
          består av poster som står i strid med givna vallöften.
        </p>
        <p xml:id="i-GJa48kmAwD7EGaZjHrcgL9">
          För väljarna blir detta mycket frustrerande. Å ena sidan delar
          de flesta uppfattningen att pengar som inte finns inte kan spenderas.
          Å andra sidan har flera väljare deklarerat i medier och på annat
          sätt att löften om reformer, inte minst takhöjningen i föräldraförsäkringen,
          blev avgörande för deras partival. Också för oppositionen innebär
          detta dilemma. Det är nämligen ekonomiskt rätt men moraliskt fel
          att bryta ett antal kostnadskrävande socialdemokratiska vallöften.
          Det påminner om en tidningsrubrik från en tidigare valrörelse:
          Kan vi lita på att socialdemokratin inte håller sina vallöften?
        </p>
        <p xml:id="i-DZwdToApvQGKJbmtc5oNAz">
          Jag tycker det skulle vara av intresse om statsministern inför
          riksdagen ville utveckla sina tankar om dessa problem. Jag antar
          att statsministern delar uppfattningen att det inte är bra att
          bryta vallöften, men att statsministern rättfärdigar löftesbrott
          med att effekterna på politikerföraktet skulle bli ännu större
          om politikerna stod handfallna inför ett försämrat ekonomiskt
          läge.
        </p>
        <p xml:id="i-XE95XyQY62BvZgotDqz4dr">
          Men det resonemanget leder till följdfrågor: Kan konflikten mellan
          löften av olika dignitet undvikas? Har det faktum att vissa löften
          var villkorade framförts tillräckligt tydligt? Hur ska man se
          på specialfallet med taken i sjuk- och föräldraförsäkringen, som
          var villkorat, men där vallöftet innehöll beskedet att villkoret
          nu var uppfyllt? Och är, i det konkreta fallet, förutsättningarna
          i april 2003 egentligen så mycket annorlunda än i september 2002?
        </p>
        <p xml:id="i-MzbEd21uP5F6fc7Kej5YTk">
          Låt mig teckna bakgrunden som jag ser den. Jag börjar med en
          genomgång av läget när det gäller väljarnas förtroende för politikerkåren.
          Jag övergår sedan till min bild av regeringens löftessvek. Jag
          är nämligen helt övertygad om att det finns ett mycket tydligt
          samband mellan dessa båda fenomen.
        </p>
        <p xml:id="i-5nQpYYgmdQv4dYsiTyUsNN">
          Förtroendet för politiker
        </p>
        <p xml:id="i-MsT9Vcp4ASksxUrEse2eUN">
          Förtroendet för politiker sjunker. Partiernas förmåga att rekrytera
          medlemmar sjunker. Valdeltagandet sjunker. Det är tre fenomen
          som, enligt min uppfattning, hänger samman med den utbredda uppfattningen
          att politiker inte håller sina löften.
        </p>
        <p xml:id="i-D6Qk8EEDhzW3LQHQ8kNeeg">
          Valdeltagandet i riksdagsvalen har haft en sjunkande trend det
          senaste kvartsseklet. 2002 avstod var femte väljare från att utnyttja
          sin rösträtt i riksdagsvalet. I kommunal- och landstingsvalen
          är deltagandet ännu sämre @ 22,6 % av de röstberättigade skolkade
          från landstingsvalet .
        </p>
        <p xml:id="i-QxMv3rzVKXHoSCrRJ5wo6Q">
          Valdeltagandet i riksdagsvalet var:
        </p>
        <p xml:id="i-YX4PWUbf5t175FypbjpVzS">
          År 1976 91,8 %,
        </p>
        <p xml:id="i-46D5KpkgSDC3S5TWAVx6RX">
          År 1979 90,7 %
        </p>
        <p xml:id="i-TbVw2MGH3ipzz19PZwo6wP">
          År 1982 91,4 %
        </p>
        <p xml:id="i-W2NxNvYqmmG5cDL9nSjDVt">
          År 1985 89,9 %
        </p>
        <p xml:id="i-EDTn9CrcWhEfxyUTgo5W5Y">
          År 1988 86,0 %
        </p>
        <p xml:id="i-5DiG1GRpx6sZ4SPexWuQbo">
          År 1991 86,7 %
        </p>
        <p xml:id="i-WXoqydA3PGsBT8BNxHdUbM">
          År 1994 86,8 %
        </p>
        <p xml:id="i-THoYoPgigwtmyHpxfNpEeS">
          År 1998 81,4 %
        </p>
        <p xml:id="i-Hia6SBwZsKzbkK2NPszxx1">
          År 2002 80,1 %
        </p>
        <p xml:id="i-8wMupc9Z7KqSUWxni8Z5NC">
          Häromveckan kunde Kommun Aktuellt berätta att de politiska partierna
          förra året ökade i medlemstal för första gången på tio år. Vid
          årsskiftet hade de, preliminärt, 346 000 medlemmar, en ökning
          med 3 000 jämfört med 2001.
        </p>
        <p xml:id="i-XeQcDyqTY4xf1bWn1RBEam">
          Kommun Aktuellt skriver:
        </p>
        <p xml:id="i-BPD13Ryzqs17aZWz61HrgG">
          "Totalt hade partierna vid årsskiftet ca 346 000 medlemmar. För
          s och v är siffrorna ännu preliminära.
        </p>
        <p xml:id="i-Q8QZ7jS7CPPnyhXT9TcSoV">
          S ökar med omkring 1 000 (till drygt 153 000).
        </p>
        <p xml:id="i-Mmm8eLpyyoC6eZEVj62dX3">
          M står oförändrat på 69 700.
        </p>
        <p xml:id="i-9dKxSSDrMwUAijNxxKyMVt">
          C minskar med 2 200 (till 54 125).
        </p>
        <p xml:id="i-EVVCLQd4rGrawp6Twe7xbZ">
          Kd ökar med 1 250 (till 25 861).
        </p>
        <p xml:id="i-CZZVJJK8sbxBCJitRCmu5H">
          Fp ökar med 1 100 (till 20 912).
        </p>
        <p xml:id="i-UYb8z8xmM1gg3R7VF9o18y">
          V ökar med mellan 500 och 1 000 (till knappt 14 500).
        </p>
        <p xml:id="i-9gfDVMB5qne8nZ7c7heh4F">
          Mp ökar med 1 300 (till 8 011)."
        </p>
        <p xml:id="i-83JoxY9YFFpPzrxwZQmCHr">
          346 000 medlemmar är bara obetydligt mer än det sammanlagda medlemstal
          partierna skulle ha år 2002, enligt den uppmärksammade prognos
          SNS demokratiråd gjorde år 2000. De skrev då fram partiernas medlemsutveckling
          1991@1999 (från 631 000 till 409 000 medlemmar) och förutspådde
          att de skulle vara utplånade år 2013.
        </p>
        <p xml:id="i-BSbyWPndL2BMzsMtoD3T6V">
          Men det finns mycket som tyder på att detta knappast är något
          trendbrott. Det var valår, det ökar intresset för politik @ och
          i synnerhet ökar det intresset för de partier som går framåt,
          som Folkpartiet gjorde.
        </p>
        <p xml:id="i-VZT2JVpQFHN6zPt2edcvqY">
          Terrorattackerna den 11 september 2001, och kanske också kravallerna
          i samband med EU-toppmötet i Göteborg tidigare samma sommar har
          fått människor att lita mer på partierna och politiken.
        </p>
        <p xml:id="i-PmzgaUGp94LQepDQWaT7Wj">
          Den långsiktiga trenden är dyster. Årets ökning skjuter upp det
          scenario SNS demokratiråd förutspådde i sin rapport för år 2000,
          att partierna skulle sakna medlemmar år 2013, men det förändrar
          det knappast.
        </p>
        <p xml:id="i-CSk27JJ9wFUFXPrFRrDEqZ">
          Förtroendet för politiken och partierna har sjunkit under lång
          tid. Det syns till exempel i de långtidsstudier som Forskningsgruppen
          för Samhälls- och informationsstudier, FSI, bedriver. År 1973
          instämde 35 % i påståendet "politikerna har tappat kontakten med
          dem de regerar och styr över". Under 1990-talet har motsvarande
          siffra ofta legat uppemot 70 %. Förtroendet för politiken stiger
          i valrörelser och vid kriser, som efter mordet på Olof Palme och
          efter den 11 september.
        </p>
        <p xml:id="i-5VEoU2MUg7A484FXhdbh5G">
          Medlemskrisen är inget isolerat fenomen. Flera studier pekar
          på att medlemsraset bara är den mest framträdande aspekten av
          ett mångfasetterat problemkomplex, som kommer till uttryck på
          många sätt. Minskande valdeltagande och avtagande förtroende för
          politiker är två kända exempel. Kända är också partiernas svårigheter
          att uppfylla sina mest grundläggande demokratiska funktioner,
          som att föra fram medborgarnas krav och önskemål och få fram lämpliga
          personer till förtroendeuppdrag. I förlängningen hotar en allmän
          legitimitetskris för vårt demokratiska system.
        </p>
        <p xml:id="i-NKCkLzudYRmSnhsxbj9tex">
          Svikna löften
        </p>
        <p xml:id="i-WBFycYcmJ6phQMNWfiaVDw">
          Socialdemokraterna gav före valet ett bestämt intryck av att
          biståndet skulle höjas, sjuk- och föräldraförsäkringen förbättras
          och stödet till de arbetslösa byggas ut.
        </p>
        <p xml:id="i-GJUjgpEKEGeCQ73NezkvSu">
          I går kväll, den första april, meddelade regeringen att politiken
          på dessa områden kommer att gå i motsatt riktning. Det blir besparingar
          på biståndet, enprocentsmålet skjuts på framtiden. Sjukförsäkringen
          förbättras inte utan försämras. Det blir ingen höjning av taket
          i föräldraförsäkringen.
        </p>
        <p xml:id="i-C4AiHwSZhNFumAhWrmUc6Z">
          Frågan om takhöjningen är av särskilt intresse. Den 15 augusti
          skrev finansministern i ett pressmeddelande att det skulle finnas
          pengar till att höja taken i sjuk- och föräldraförsäkringen från
          den 1 juli i år: "Jag har tidigare sagt att höjningen av taket
          i sjuk- och föräldraförsäkringen från 7,5 till 10 basbelopp ska
          göras om det statsfinansiella läget så tillåter. Jag kan nu konstatera
          att det finns ett sådant utrymme. Om vi socialdemokrater får det
          svenska folkets förtroende avser vi att höja taken den 1 juli
          2003."
        </p>
        <p xml:id="i-4kLxmSnTLnKerADT4Ggrz1">
          Av löftet att höja sjukpenningen för många blev alltså intet.
          I stället sänks ersättningen för ännu fler.
        </p>
        <p xml:id="i-8o9c4yrpdnV17zP9HyR2B6">
          Följande exempel illustrerar effekterna. En familj där hon är
          universitetslärare med 32 000 kr i månadslön och han är gymnasielärare
          med 24 000 i månaden märks löftessveket högst påtagligt. Hon lovades
          höjd sjukpenning från 19 300 kr per månad till 25 600 @ en förbättring
          med 6 300 kr. Av det blir intet. Han, som har haft en normal löneutveckling
          som lärare, får sänkt ersättning från 19 200 kr till 18 700, en
          sänkning med 500 kr per månad. Familjen som lovades en förbättring
          med 6 300 kr får i stället en försämring med 500.
        </p>
        <p xml:id="i-QANPukoLnnqTL4KPsYDw7s">
          Jag delar som bekant bedömningen att det ekonomiska läget är
          allvarligt, och att det krävs kraftfulla åtgärder. Men dessa åtgärder
          hade inte behövt vara löftesbrott. Det hade varit möjligt att
          låta väljarna ta ställning till realistiska alternativ redan i
          valrörelsen. Konjunkturinstitutet varnade redan då för att utgiftstaket
          för 2003 skulle komma att spräckas med 20 miljarder kronor. Ekonomistyrningsverket
          varnade några dagar senare för att utgiftstaket skulle spräckas
          med 18,5 miljarder. De ansvariga tjänstemännen på Bosse Ringholms
          eget finansdepartement menade att det riskerade att spräckas med
          16 miljarder.
        </p>
        <p xml:id="i-MrJ8An1uzX72RyxLUc24Wk">
          Folkpartiet valde då att dra tillbaka några av våra vallöften
          @ inte för att vi ändrat uppfattning om de förslagen, men för
          att vi inte ansåg oss ha råd med dem. Men den socialdemokratiska
          valretoriken låg fast.
        </p>
        <p xml:id="i-SwFb1YUr9hhge5ZFitqv3x">
          Vi har sett det förut. 1988 års överbudsval följdes av ett mer
          eller mindre fritt fall i statsfinanser, tillväxt, välfärd och
          sysselsättning. I efterhand har Kjell-Olof Feldt beskrivit socialdemokraternas
          agerande i valrörelsen 1988 som "valfeber". I valrörelsen därpå,
          1991, präntade dåvarande finansministern Allan Larsson in budskapet
          att "alla kurvor vänder". Det var i och för sig sant, men de vände
          ju inte uppåt som han ville göra gällande, utan brant nedåt. Även
          1998 skönmålades det ekonomiska läget. Det var förvisso mitt i
          IT-boomens högkonjunktur, men i stället för att utnyttja de goda
          tiderna till strukturella reformer talade Göran Persson om "sju
          feta år" och Leif Pagrotsky om en "kommande guldålder".
        </p>
        <p xml:id="i-H2iGEeE17fEzsanrGf88Kd">
          Jag menar att det finns ett betydande samband mellan dessa händelser,
          och det minskande förtroendet för politiken. Löftesbrotten har
          ett pris, som inte betalas av dem som brutit löftena, utan av
          hela den svenska demokratin.
        </p>
        <p xml:id="i-UH54GYvovRDdqntJGbyVZ2">
          Mot denna bakgrund vill jag fråga statsministern:
        </p>
        <p xml:id="i-8hSzQHm4qWq3cAfLD7idjD">
          Hur avser statsministern motverka den utbredda uppfattningen
          att politiker sviker sina vallöften?
        </p>
      </div>
    </body>
  </text>
</TEI>
