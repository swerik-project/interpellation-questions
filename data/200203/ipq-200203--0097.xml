<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0097">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0097</head>
        <author who="i-4SAiMdwrEthd2M8z2yjtkv">Ana Maria Narti</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>invandrarnas arbetsgrupper</topic>
        <docDate when="2002-12-13">den 13 december</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GQ1097</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:97 av Ana Maria Narti (fp) till statsrådet
          Hans Karlsson om invandrarnas arbetsgrupper
        </IPQ_title>
      </div>
      <div type="IPQuestionBody">
        <p xml:id="i-UaeX3cAAgZTn6qJcbWToRS">
          De flesta svenska politiska dokument och uttalanden understryker
          vikten av invånarnas deltagande i samhällslivet: Otaliga gånger
          lyfts denna tanke upp i förhållande till landets nya befolkning
          @ de invandrade grupperna.
        </p>
        <p xml:id="i-2FmrfvkTe6a62oXq1CRt6q">
          I teorin är alltså partier, ledande myndigheter och betydande
          organisationer överens: Initiativ och ansvarstagande ska uppmuntras
          hos invandrarnas organisationer och arbetsgrupper. De behövs i
          vår demokrati. I praktiken är tyvärr relationerna mellan minoriteter
          och majoritet annorlunda. Den gamla vanan att ta hand om invandrarna
          leder till program och arbetssätt som bestäms på högre nivå och
          sedan uppifrån och ned ska implementeras hos de berörda.
        </p>
        <p xml:id="i-9PRvozWXGirjPpHPC7YKsb">
          Detta blev uppenbart under den första perioden med projekt finansierade
          med medel från EU:s sociala fonder (ESF-medel); det gäller åren
          1995@1999. Enbart en procent av de beviljade projekten var initierade
          och ledda av invandrarnas arbetsgrupper. De största stödbeloppen
          gick till den offentliga sektorn @ arbetsförmedlingar och kommuner
          @ och till traditionella starka svenska organisationer (ABF, TBV,
          Röda korset och andra). Detta motverkade syftet med denna sociala
          verksamhet. ESF-medlen är inte avsedda att förstärka den svenska
          offentliga sektorn som räknas bland de starkaste i världen och
          inte heller att ge nya möjligheter till väletablerade organisationer
          med stora resurser: Grundtanken med ESF-medlen är empowerment,
          det vill säga makt till de maktlösa. Dessa medel ska öppna nya
          möjligheter för grupper som annars har få chanser att själva förbättra
          sin situation, bland dem också invandrarnas arbetsgrupper.
        </p>
        <p xml:id="i-B7F5PBb9FrFMbmKJGYL3C5">
          Den andra perioden med ESF-insatser skulle börja år 2000 men
          blev kraftigt försenad på grund av oklarheter och ständiga omorganisationer
          i och mellan svenska myndigheter. Den egentliga lanseringen av
          nya projekt kom i gång först i mitten av år 2001. Under denna
          långa väntetid förlorade en del aktiva grupper och småföretag
          många möjligheter att agera, eftersom både finansiering och regelverk
          saknades. När arbetet äntligen startade visade det sig att ännu
          färre invandrargrupper än tidigare hade fått sina projekt godkända.
          Antalet invandrargrupper som deltog i verksamheten riskerade från
          starten att sänkas till mindre än en procent av alla beviljade
          projekt.
        </p>
        <p xml:id="i-SPuHrteF1t6YREuTNc1ynT">
          I slutet av november 2002 när några få invandrargrupper och småföretag
          trots allt redan har kommit en bit på vägen med sitt arbete som
          finansieras med ESF-medel (så kallat mål 3-projekt och Equalprojekt)
          då stoppas plötsligt utbetalningarna av medel från europeiska
          socialfonden! EU:s medel administreras i Sverige av AMS kassatjänster.
          Godkända verksamheter som är under utveckling sedan flera månader
          riskerar att förlamas. Löner för genomförda arbetsmoment och hyror
          för arbetslokaler kan inte betalas. Kommuner, arbetsförmedlingar
          och rika svenska organisationer kan kanske rädda sina startade
          verksamheter genom att hämta medel från annat håll: De som hotas
          att helt gå under är invandrarnas arbetsgrupper @ African Vision,
          Internationella Företagarföreningen i Sverige (IFS), Stiftelsen
          Kunskapsforum och de småföretag som har litat på de svenska myndigheternas
          planering för ESF-verksamheten.
        </p>
        <p xml:id="i-AcXV2g9TPGPPJzYgHbyStF">
          Detta kan bli ett dråpslag för integrationspolitiken. De få invandrarorganisationer
          som har engagerat sig i kampen mot arbetslöshet @ ESF-projektens
          huvudsyfte @ står utan medel. Hur ska dessa grupper kunna samarbeta
          med de svenska myndigheterna efter detta? Långtidsarbetslösa deltar
          i denna verksamhet och hoppas att genom den finna en ingång till
          arbetslivet. Hela deras planering för den närmaste framtiden rasar.
          Hur ska de efter detta kunna mobilisera förtroende och energi
          för att på nytt försöka ta sig ut ur arbetslöshet och bidragsberoende?
        </p>
        <p xml:id="i-UM52mfENv1R5ZopdBKBCxQ">
          Med bakgrund i den redan beskrivna krisen vill jag fråga arbetslivsministern:
        </p>
        <p xml:id="i-6RzkwbUtFNHR7CG9ZT3Dy2">
          Vilka åtgärder avser arbetslivsministern att vidta för att invandrarnas
          organisationers och arbetsgruppers kamp mot arbetslöshet och utanförskap
          inte ska stoppas?
        </p>
        <p xml:id="i-U3PtAfBg8NYpYVu41SzaMH">
          På vilket sätt avser ministern att förbättra förutsättningarna
          för en sund nationell finansiering av initiativ och handlingsplaner
          som kommer direkt från de långtidsarbetslösas aktiva grupper?
        </p>
      </div>
    </body>
  </text>
</TEI>
