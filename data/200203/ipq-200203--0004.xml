<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0004">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0004</head>
        <author who="i-2ggBvfkHRn3s8FvFEPLxjs">Agne Hansson</author>
        <recipient who="i-S7LcGmD5NuSMrFDW8LBeJ1">Anna Lindh</recipient>
        <topic>kvinnornas situation i Iran</topic>
        <docDate when="2002-10-07">den 7 oktober</docDate>
        <status when="2002-10-15" byWhom="Anna Lindh" byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GQ104</external_id>
        <debate>
          <turn when="2002-10-15 14:33:45" duration="308">Anna Lindh (S)</turn>
          <turn when="2002-10-15 14:38:49" duration="268">Agne Hansson (C)</turn>
          <turn when="2002-10-15 14:43:11" duration="252">Helena Bargholtz (Fp)</turn>
          <turn when="2002-10-15 14:47:19" duration="192">Sermin Özürküt (V)</turn>
          <turn when="2002-10-15 14:50:27" duration="136">Rosita Runegrund (Kd)</turn>
          <turn when="2002-10-15 14:52:38" duration="257">Anna Lindh (S)</turn>
          <turn when="2002-10-15 14:56:50" duration="189">Agne Hansson (C)</turn>
          <turn when="2002-10-15 14:59:55" duration="178">Helena Bargholtz (Fp)</turn>
          <turn when="2002-10-15 15:02:48" duration="42">Sermin Özürküt (V)</turn>
          <turn when="2002-10-15 15:03:26" duration="77">Rosita Runegrund (Kd)</turn>
          <turn when="2002-10-15 15:04:39" duration="234">Anna Lindh (S)</turn>
          <turn when="2002-10-15 15:08:29" duration="110">Agne Hansson (C)</turn>
          <turn when="2002-10-15 15:10:13" duration="106">Helena Bargholtz (Fp)</turn>
          <turn when="2002-10-15 15:11:55" duration="131">Anna Lindh (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:4 av Agne Hansson (c) till utrikesminister
          Anna Lindh om kvinnornas situation i Iran
        </IPQ_title>
      </div>
      <div type="IPQuestionBody">
        <p xml:id="i-Qzhw88F1pAqas8HEmU4mF5">
          Grova kränkningar av de mänskliga rättigheterna pågår kontinuerligt
          i Iran. Därom råder inget som helst tvivel. Kvinnor är särskilt
          utsatta. Sverige och EU måste göra mer för att stödja Irans kvinnor
          och en demokratisk utveckling i landet. Det behövs en mer aktiv
          utrikespolitik för demokrati och respekt för mänskliga rättigheter.
          Att se på men tiga vid kränkningar av de mänskliga rättigheterna
          oavsett omfattning eller var de sker är att ge sitt samtycke.
        </p>
        <p xml:id="i-QmbKhMy3qX3v2X38ep9rNj">
          Det politiska systemet i Iran är underordnat landets religiösa
          ledning och ytterst landets s.k. andlige ledare, ayatolla Khamenei.
          Presidentkandidater, parlamentskandidater och parlamentsledamöter
          m.fl. måste godkännas av den religiösa makten innan de tillträder
          sina befattningar även om dessa redan är valda. Ingen kan heller
          ställa upp i val, utan att först ha godkänts av landets religiösa
          ledning. Radikala reformivrare, dvs. studenter, intellektuella
          och sympatisörer med demokrati- och frihetsrörelserna, som vill
          begränsa prästerskapets maktställning har kriminaliserats och
          försökts tystas ned av det iranska rättsväsendet.
        </p>
        <p xml:id="i-HDsKgWqgXVRU6vzvunSxBx">
          MR-organisationer såsom t.ex. Amnesty International samt FN:s
          kommission för de mänskliga rättigheterna riktar kritik mot att
          de individuella rättigheterna liksom minoriteternas och då i synnerhet
          bahaiernas rättigheter förvägras under rättegångar under åberopande
          av Irans nationella säkerhet och att dödsstraff och kroppslig
          stympning verkställs offentligt. Iran fortsätter att verkställa
          dödsstraff offentligt genom hängning eller halshuggning, och det
          finns färska exempel på att kvinnor har stenats i domstolens regi.
          För inte så länge sedan kunde vi i medierna läsa om och se bildbevis
          på hur fem personer avrättades inför publik med hjälp av lyftkranar.
          Detta är fullkomligt oacceptabelt och kräver omvärldens fördömanden.
        </p>
        <p xml:id="i-VB7KpVd4C2BHzMSk4Vsw1G">
          Visserligen har vissa förbättringar skett för de iranska kvinnorna,
          såsom att fler i dag har större möjligheter att studera vid universiteten.
          Men trots detta har i princip ingenting förändrats när det gäller
          den systematiska diskrimineringen av kvinnor, en omständighet
          som kan härledas inte så mycket till den iranska lagen som till
          hur denna tolkas av några manliga rättslärda på området. De reformlagar
          som parlamentet har antagit har senare tillbakavisats av Väktarnas
          råd. Som en följd av detta kan nämnas att flickor fortfarande
          kan bli gifta vid nio års ålder och inte vid 14 som parlamentet
          hade krävt.
        </p>
        <p xml:id="i-VHe8CVjSckJjDLDuAQ6Evw">
          Jag vill ställa följande frågor till utrikesministern:
        </p>
        <p xml:id="i-8gBcz46Ai9qY7fwGn2oxNu">
          1. Vilka åtgärder är utrikesministern beredd att vidta för att
          intensifiera arbetet med att stödja en demokratisk utveckling
          i Iran?
        </p>
        <p xml:id="i-DnrStbnMQEom3mfbpMwtvk">
          2. Vilka åtgärder är utrikesministern beredd att vidta för att
          stödja och förbättra kvinnornas situation i Iran?
        </p>
        <p xml:id="i-LdTSsWBPxZq4H398rj7zkU">
          3. Är utrikesministern beredd att verka för att en resolution
          tas fram i FN:s generalförsamling som fördömer den iranska regimens
          kränkningar av mänskliga rättigheter?
        </p>
      </div>
    </body>
  </text>
</TEI>
