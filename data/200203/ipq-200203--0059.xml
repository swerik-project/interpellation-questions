<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0059">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0059</head>
        <author who="i-44hG22iaE6LAaX8WoMPPk3">Mats Einarsson</author>
        <recipient who="i-HNvivTxAPySuVXe8X3z3LJ">Pär Nuder</recipient>
        <topic>författningsutredning</topic>
        <docDate when="2002-11-22">den 22 november</docDate>
        <status when="2002-12-06" byWhom="Pär Nuder" byWhomId="i-HNvivTxAPySuVXe8X3z3LJ" status="answered">besvarad</status>
        <external_id source="rdwebb">GQ1059</external_id>
        <debate>
          <turn when="2002-12-06 12:30:04" duration="185">Pär Nuder (S)</turn>
          <turn when="2002-12-06 12:33:05" duration="202">Mats Einarsson (V)</turn>
          <turn when="2002-12-06 12:36:19" duration="249">Pär Nuder (S)</turn>
          <turn when="2002-12-06 12:40:24" duration="241">Mats Einarsson (V)</turn>
          <turn when="2002-12-06 12:44:20" duration="219">Pär Nuder (S)</turn>
          <turn when="2002-12-06 12:47:55" duration="131">Mats Einarsson (V)</turn>
          <turn when="2002-12-06 12:50:02" duration="101">Pär Nuder (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:59 av Mats Einarsson (v) till statsrådet
          Pär Nuder om författningsutredning
        </IPQ_title>
      </div>
      <div type="IPQuestionBody">
        <p xml:id="i-95rXGzsX2ghetMcDy5XRXc">
          Den svenska författningen bygger på folksuveränitetsprincipen.
          Regeringsformen uttrycker detta i två centrala formuleringar:
          "All offentlig makt utgår från folket" och "Riksdagen är folkets
          främsta företrädare". Båda återfinns i regeringsformens första
          kapitel.
        </p>
        <p xml:id="i-TuvWDBTczqsbLgGyMcQAmP">
          Frånvaron av författningsdomstol och av maktdelning av klassisk
          modell är uttryck för samma sak. Även om den politiska och ekonomiska
          verkligheten ser annorlunda ut, i synnerhet sedan inträdet i EU,
          så genomsyras det svenska statsskicket av ett radikalt demokratiideal,
          som inte tillåter några andra begränsningar av folkets rätt att
          sig själv styra än de begränsningar som folket självt ålägger
          sig.
        </p>
        <p xml:id="i-J24ePoR3q2USptr6f34DNc">
          Denna demokratisyn är dock inte oomtvistad. På senare år har
          inom olika näringslivsanknutna organisationer som Studieförbundet
          Näringsliv och Samhälle, Timbro och Cityuniversitetet förts en
          omfattande konstitutionell debatt. Den har ibland kännetecknats
          av en relativt hög intellektuell nivå, andra gånger har den varit
          mer propagandistiskt betonad.
        </p>
        <p xml:id="i-MjJSc8rFP1Qdq2z9Re5QEc">
          Men den har nästan uteslutande haft sin hemvist på det politiska
          fältets borgerliga sida och det är främst olika förslag med avsikt
          att tämja, binda och begränsa folksuveräniteten som har prövats.
          Inte sällan har beslutens "kvalitet" @ i realiteten hur väl de
          överensstämmer med debattörens egna politiska uppfattningar @
          varit kriteriet när olika konstitutionella arrangemang bedömts,
          snarare än hur väl besluten överensstämmer med folkviljan.
        </p>
        <p xml:id="i-FWKNw37TeBbJMsCf28MKVq">
          Inom arbetarrörelsen, mitt eget parti inkluderat, har dock den
          konstitutionella diskussionen varit begränsad. I det politiska
          vardagsarbetet finns det ibland en tendens att betrakta författningsproblem
          som ointressanta eller obegripliga formfrågor. Det statsrättsliga
          regelsystemet och dess principer ses ofta som en fråga av underordnad
          betydelse i jämförelse med arbetet på lösandet av skilda aktuella
          politiska sakfrågor.
        </p>
        <p xml:id="i-6kZPPxs1kaUgVrxtfmQrZV">
          Det är omkring 30 år sedan Sverige genomförde sin senaste stora
          författningsrevision, då vi i ett första steg fick enkammarriksdag
          och ett proportionellt valsystem med utjämningsmandat och fyraprocentsspärr
          och i ett andra steg ersatte den i stor utsträckning obsoleta
          1809 års regeringsform med den nu gällande. Den författningsreformen
          var slutpunkten för årtionden av utredning och diskussion.
        </p>
        <p xml:id="i-B9s7ForYkwW39CZjiFzUsJ">
          Förvisso har åtskilliga detaljändringar gjorts under årens lopp,
          men frågan är om det inte är dags att inleda en bredare diskussion
          kring de konstitutionella frågorna, en diskussion som tar sin
          utgångspunkt i erfarenheter gjorda i andra och bredare befolkningsskikt
          än de som traditionellt dominerar författningsdebatten.
        </p>
        <p xml:id="i-Agw8zc97U5bn5mh5YPpo8a">
          Det har i medierna rapporterats att den socialdemokratiska partistyrelsen
          ska tillsätta en arbetsgrupp under ledning av Pär Nuder som efter
          nyår ska ta fram ett diskussionsunderlag om olika författningsfrågor.
          Det förefaller vara ett angeläget initiativ.
        </p>
        <p xml:id="i-AysmgtYhHNhGu3xQrRhQsy">
          Eftersom denna diskussion inom socialdemokraterna förr eller
          senare lär resultera i parlamentariska initiativ, så skulle det
          vara intressant att redan nu få ministerns syn på de författningspolitiska
          problemen och vilka erfarenheter och sakförhållanden det närmast
          är som föranlett initiativet.
        </p>
        <p xml:id="i-NGHuCE3SkuqqfxLANQm7oy">
          Personvalsinslagets tilltagande fragmentarisering och förytligande
          av valkampanjerna skulle ju kunna vara en utgångspunkt för diskussion.
          En annan skulle kunna vara att Socialdemokraterna numera, i likhet
          med Vänsterpartiet, anser sig vara ett feministiskt parti och
          det borde därför vara angeläget att undersöka om och i så fall
          vad en feministisk analys kan tillföra den konstitutionella debatten.
          Ett tredje problemområde som osökt ger sig är självfallet EU-systemets
          tilltagande demokratiska underskott och det extremt låga valdeltagandet
          i valen till Europaparlamentet.
        </p>
        <p xml:id="i-DqbN9NUGyx5VznoqURxq8j">
          Med anledning av detta vill jag fråga statsrådet Pär Nuder:
        </p>
        <p xml:id="i-NLmh2HC1SMUG5Mh3vq8nDp">
          1. Kommer ministern att ta några initiativ för att folksuveränitetens
          bärande princip för vår författning inte ska inskränkas med anledning
          av att sådana förslag har förts fram i den författningspolitiska
          debatten?
        </p>
        <p xml:id="i-RuP8bXZK2KYjV1s8JvhjRZ">
          2. Kommer ministern att ta initiativ till att fördjupa debatten
          om angelägna konstitutionella problem eller problemområden och
          om så är fallet också föreslå lösningar?
        </p>
        <p xml:id="i-Xr5jav1iF1MQc3CkKALTgu">
          3. Kommer ministern att ta initiativ till att tillämpa feministisk
          teoribildning på det författningspolitiska området och kommer
          ministern att själv bidra till att så sker?
        </p>
      </div>
    </body>
  </text>
</TEI>
