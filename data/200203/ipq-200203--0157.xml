<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0157">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0157</head>
        <author who="i-85m2VX7KSiTFeJSnapgkxu">Lena Ek</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>polisens resurser</topic>
        <docDate when="2003-02-03">den 3 februari</docDate>
        <status when="2003-03-04" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GQ10157</external_id>
        <debate>
          <turn when="2003-03-04 14:49:12" duration="175">Thomas Bodström (S)</turn>
          <turn when="2003-03-04 14:52:03" duration="238">Lena Ek (C)</turn>
          <turn when="2003-03-04 14:55:57" duration="241">Ragnwi Marcelind (Kd)</turn>
          <turn when="2003-03-04 14:59:55" duration="280">Liselott Hagberg (Fp)</turn>
          <turn when="2003-03-04 15:04:31" duration="185">Thomas Bodström (S)</turn>
          <turn when="2003-03-04 15:07:32" duration="219">Lena Ek (C)</turn>
          <turn when="2003-03-04 15:11:07" duration="140">Ragnwi Marcelind (Kd)</turn>
          <turn when="2003-03-04 15:13:24" duration="78">Liselott Hagberg (Fp)</turn>
          <turn when="2003-03-04 15:14:38" duration="152">Thomas Bodström (S)</turn>
          <turn when="2003-03-04 15:17:06" duration="146">Lena Ek (C)</turn>
          <turn when="2003-03-04 15:19:29" duration="108">Thomas Bodström (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:157 av Lena Ek (c) till justitieminister
          Thomas Bodström om polisens resurser
        </IPQ_title>
      </div>
      <div type="IPQuestionBody">
        <p xml:id="i-C8AwXcXysbW1URw2ZS1byL">
          I många delar av Sverige diskuteras polisens arbete och den brist
          på trygghet för medborgarna som frånvaron av polis medför. Det
          handlar om förortsområden där våldet ökat, där företagare inte
          kan försäkra sina småföretag och där gamla människor inte törs
          gå ut efter mörkrets inbrott @ och där människor saknar närvarande
          och synlig polis. Många glesbygder har inte heller någon polisnärvaro
          därför att polisbrist och brist på ekonomiska medel gör att besparingar
          medfört indragning av polistjänster och av polisstationer.
        </p>
        <p xml:id="i-Rxn2jVNq1Lv9cRkEqstwyj">
          Det är svårt för vanliga människor att känna att rättstryggheten
          fungerar när utryckningstiden för en polispatrull närmar sig en
          timma. Alltför mycket hinner hända på den tiden. Nu har det gått
          så långt att inte bara glesbygden känner av problemen. Även ett
          län som Östergötland har problem med besparingar, nedläggningar,
          polisbrist och långa utryckningstider. Detta har redan hunnit
          utnyttjas av brottslingar till exempel genom bankrån på mindre
          orter där det inte finns synlig och närvarande polis.
        </p>
        <p xml:id="i-P1VpbsJ4owgMWtqpNRABWg">
          Hittills har det dock inte varit aktuellt att förklara vissa
          områden av Sverige som polisbefriade. Den gränsen är emellertid
          snart överskriden. En ny utredning, på remiss från Rikspolisstyrelsen,
          föreslår att den organisation av sjöpolis som hittills funnits
          på de ställen runt landets kuster där det finns skärgård nu ska
          avskaffas. I stället föreslås att polis vid behov ska rycka ut
          från fastlandet, bege sig till aktuell angöringspunkt och förslagsvis
          anlita "sjötaxi". En sådan åsikt visar på total okunnighet om
          förhållandena åtminstone i skärgården i Sörmland, Östergötland
          och Kalmar län. Där finns ingen sjötaxi. Privatpersoner utför
          beställningskörningar, men fyller naturligtvis sina körscheman
          så gott det går med postutbärning, kompletteringstrafik, skolskjutsning
          och förbeställda transporter. Flertalet företagare har dessutom
          detta som biinkomst, varför de också är upptagna med att sköta
          andra sysslor. Det finns ingen som helst beredskap för omedelbar
          utryckning. Dessutom kan privatpersoner då tvingas delta i kanske
          farlig verksamhet med brottslingar inblandade, vilket måste ses
          som en ytterst tveksam lösning.
        </p>
        <p xml:id="i-DRF3pSvRzRTScS3nYvjJTR">
          Utredningen hänvisar också till Sjöfartsverket, Sjöräddningen
          och Kustbevakningen. Sjöfartsverket har ansvar för den civila
          handelssjöfarten och inga fria resurser. Sjöräddningen är en privat,
          ideell förening och kan därmed knappast anförtros polisuppgifter.
          Kustbevakningen har två båtar mellan Blekinge och Södermland med
          ett ansvar också för västra sidan av Gotland. Dessa båtar tjänstgör
          omväxlande eftersom också kustbevakare måste sova. Tullen har
          ett stort besparingskrav och svårigheter att hinna med sina kärnuppgifter
          redan. Någon annan resurs finns alltså inte tillgänglig i skärgårdsområdena,
          även om man vill gå ifrån den grundlagsinfluerade diskussionen
          om vem som kan utöva våld å statens vägnar. Utryckningstiden i
          skärgårdsområden skulle komma att förlängas avsevärt vid en nedläggning
          av sjöpolisen.
        </p>
        <p xml:id="i-QQe8HHepXLeta48mPt2hYD">
          I enbart Södermanland och Östergötland finns totalt drygt 21
          500 öar. 704 är bebyggda och 115 av dessa är bebodda. Sommartid
          ökar befolkningen med fyra till fem gånger den bofasta befolkningen.
          Ett exempel är Valdemarsviks kommun med 8 500 invånare, som sommartid
          beräknas härbärgera mellan ungefär 40 000 och 50 000 personer,
          varav flertalet finns i skärgården. Självklart medför detta behov
          av både ordningsövervakning och brottsbekämpning liksom av förebyggande
          arbete.
        </p>
        <p xml:id="i-HNzH4RGUCHzWw2wP9b2MWF">
          Under säsongen 2002 (som omfattar sex poliser ungefär från maj
          till och med augusti samt två poliser under september) redovisas
          357 aktiviteter från sjöpolisens sida i Södermanlands och Östergötlands
          skärgårdar. Alldeles frånsett den lugnande och brottsförebyggande
          verkan som blotta medvetandet om polisnärvaro innebär, utgör redovisningen
          av polisens aktiviteter tänkvärd läsning. Hur mycket hade blivit
          utfört om ingen polis funnits närvarande? Antalet aktiviteter
          per polis ligger i nivå med den i Stockholm och Västra Götaland.
        </p>
        <p xml:id="i-8kaH9eevHaAHhQqsMf7Sk">
          Kostnaden för de två polisbåtar som skött tjänsten i dessa två
          skärgårdar har under åren i medeltal varit 180 000 kr utöver personalkostnader,
          som i och för sig kunnat hållas låga genom speciella jouravtal.
          Frågan är om priset 180 000 kr är för högt i relation till närvarotimmar,
          förebyggande effekt och antal ingripanden. Tjänstgörande poliser
          har hittills också kvalificerad sjöräddningsutbildning. Anses
          detta inte behövas i framtiden?
        </p>
        <p xml:id="i-9YeYV6MRdTp9A1ipRVoeUh">
          Inom området ligger flera kärnkraftsanläggningar med särskild
          riskbild. I Södermanland finns Studsvik som förvarar visst radioaktivt
          material. Fartyget M/S Sigyn angör för lossning och lastning med
          jämna mellanrum. Farleden är trång och besvärlig med kända segelleder
          i närheten. Vid en olycka eller ett överfall planeras för en två
          kilometers gräns för så kallat områdeslarm och en fem kilometers
          planeringszon. Halva ytorna är vatten. Liknande omständigheter
          gäller vid kärnkraftverket i Oskarshamn, med skillnaden att säkerhetszonen
          här är 15 kilometer. Där finns tre kärnkraftsreaktorer belägna
          på halvön Simpevarp strax norr om staden. Där är också CLAB beläget,
          den anläggning där allt kärnkraftsavfall tills vidare mellanlagras
          i avvaktan på en slutlig lösning av avfallsproblematiken. Båtar
          för att ombesörja avspärrning, utrymning och bevakning skulle
          vid en nedläggning omdirigeras från Stockholm med en utryckningstid
          på tio timmar.
        </p>
        <p xml:id="i-8XjdMP7YjCR7Xm9kn1K6zg">
          Mot bakgrund av ovanstående anser jag det nödvändigt att ställa
          följande frågor till justitieministern:
        </p>
        <p xml:id="i-JH2hZy1nfA8riugNFoX3x9">
          1. Vilka åtgärder kommer justitieministern att vidta för att
          förhindra att privatpersoner utan krisutbildning anlitas per timtaxa
          för utryckningsverksamhet, där statlig våldsanvändning kan komma
          att behövas på grund av befarad eller inträffad brottslighet?
        </p>
        <p xml:id="i-JxykeTJqti28kkjN8XcoMi">
          2. Vilka åtgärder avser justitieministern att vidta för åstadkomma
          en synlig och närvarande polis för alla?
        </p>
        <p xml:id="i-T1PF1DXTk9PSMMrAyvpVYC">
          3. Vilka åtgärder avser justitieministern att vidta så att vissa
          områden i Sverige organisationsmässigt inte ska kunna förklaras
          för polisbefriade områden?
        </p>
        <p xml:id="i-MhzsFhRm13YzpfeM2cZhhB">
          4. Vilka åtgärder avser justitieministern att vidta så att alla
          brott, oavsett var i Sverige, rapporteras, undersöks och beivras?
        </p>
        <p xml:id="i-7vfVJE8RCkH3L4gfS1YL78">
          5. Vilka åtgärder avser justitieministern att vidta så att krisplaneringen
          runt kärnkraftsanläggningar belägna vid kusten förändras vid en
          eventuell indragning av sjöpolisen?
        </p>
      </div>
    </body>
  </text>
</TEI>
