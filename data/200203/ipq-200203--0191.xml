<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0191">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0191</head>
        <author who="i-EYsBC4u5K3oa8SyoHdgTPc">Claes Västerteg</author>
        <recipient who="i-CcdZckB2ErC625pmVtogZg">Leni Björklund</recipient>
        <topic>värnpliktstjänstgöring som civilt meritvärde</topic>
        <docDate when="2003-02-14">den 14 februari</docDate>
        <status when="2003-03-04" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GQ10191</external_id>
        <debate>
          <turn when="2003-03-04 18:31:31" duration="148">Leni Björklund (S)</turn>
          <turn when="2003-03-04 18:33:55" duration="162">Claes Västerteg (C)</turn>
          <turn when="2003-03-04 18:36:33" duration="169">Leni Björklund (S)</turn>
          <turn when="2003-03-04 18:39:19" duration="95">Claes Västerteg (C)</turn>
          <turn when="2003-03-04 18:40:51" duration="111">Leni Björklund (S)</turn>
          <turn when="2003-03-04 18:23:59" duration="226">Leni Björklund (S)</turn>
          <turn when="2003-03-04 18:27:42" duration="232">Claes Västerteg (C)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:191 av Claes Västerteg (c) till försvarsminister
          Leni Björklund om värnpliktstjänstgöring som civilt meritvärde
        </IPQ_title>
      </div>
      <div type="IPQuestionBody">
        <p xml:id="i-4ELxd7N7quPmKP7P2rJ3a9">
          För ett antal år sedan betraktades värnpliktstjänstgöringen som
          ett naturligt steg i livet och arbetsgivarna såg det som en merit.
          Dagens situation är helt annorlunda, värnplikten är inte längre
          en självklarhet och ett naturligt steg i livet. Det finns i dagens
          samhälle ett antal andra alternativ vid sidan av värnpliktstjänstgöringen.
          Detta scenario kräver att värnplikten betraktas som ett konkurrenskraftigt
          alternativ.
        </p>
        <p xml:id="i-81XY1C6yfjL8BwiteQNgig">
          Sedan en lång tid har det pågått ett idogt arbete för att civilt
          meritera värnpliktsutbildningen. Ett antal arbetsgrupper och utredningar
          har presenterat förslag och idéer på hur det civila meritvärdet
          i värnpliktstjänstgöringen ska kunna förbättras.
        </p>
        <p xml:id="i-HNXe8si9gXw5dB42E8vLak">
          Senast var det Pliktutredningen som presenterade ett antal förslag
          på hur det civila meritvärdet skulle förbättras. I propositionen
          Bättre villkor för totalförsvarspliktiga (prop. 2001/02:11) visade
          det sig tyvärr att det civila meritvärdet hade fallit mellan stolarna
          och det enda konkreta som nu beslutades om var fria högskoleprov.
        </p>
        <p xml:id="i-KuYxyDFmsCqwxmyiF77Xzu">
          Det är beklämmande att så lite har hänt, det kan knappast vara
          så att förändringarna inom det svenska försvaret har skett så
          fort att man inte hunnit anpassa sig till rådande klimat.
        </p>
        <p xml:id="i-991g6QhGG2ekshrhBu4eE9">
          Dagens värnpliktsutbildning håller en hög kvalitet och ställer
          höga krav på de värnpliktiga som tas ut. Utbildningen innehåller
          även ett antal moment som den värnpliktige kan ha nytta av i det
          civila livet. Men för att detta ska kunna bli verklighet krävs
          det en ordentlig validering och värdering angående tjänstgöringen
          i totalförsvaret.
        </p>
        <p xml:id="i-D9vFwhb6KtZWBbqty3wvVU">
          Av de värnpliktiga som tas ut finns det även intresse att under
          ledig tid kunna vidareutbilda sig och komplettera sina civila
          betyg. Men även här stöter den värnpliktige på problem. Intresset
          för komvuxstudier har under den senaste tiden ökat. Grunden för
          komvuxstudier är att dessa ska genomföras i den kommun där man
          är folkbokförd. Enligt folkbokföringslagen kan man inte mantalsskriva
          sig på annan ort på grund av värnpliktstjänstgöring. För att den
          värnpliktige då ska kunna genomföra komvuxstudier på annan ort
          än hemort krävs att hemkommunen erlägger interkommunal ersättning.
          En ersättning som är frivillig för hemkommunen att betala.
        </p>
        <p xml:id="i-EoHz3D7GF4v8q9twNHrksg">
          Detta system missgynnar de värnpliktiga som inte gör värnplikt
          på sin folkbokföringsort. Ett rättvist system kräver att samma
          regler bör gälla för alla värnpliktiga oavsett var man gör sig
          värnplikt eller är folkbokförd.
        </p>
        <p xml:id="i-XjiaAx33X7Wt1yEjqVWLyS">
          I strävan att göra värnpliktstjänstgöringen mer attraktiv spelar
          den civila meritvärderingen en central roll. Försvarsmakten behöver
          de som är mest lämpade för de uppgifter försvaret har att lösa.
        </p>
        <p xml:id="i-FsAhEtXUrVKC1pnRSP1Vsv">
          Med anledning av ovanstående vill jag därför fråga försvarsministern:
        </p>
        <p xml:id="i-KjQLtLD2VGm8HX1A7ULY6j">
          1. Vilka åtgärder avser försvarsministern att vidta för att det
          civila meritvärdet inom värnpliktstjänstgöringen ska öka?
        </p>
        <p xml:id="i-KzK4M17cH2TyBoQ5PNYhju">
          2. Vilka åtgärder avser försvarsministern att vidta för att underlätta
          för värnpliktiga att genomföra komvuxstudier utanför hemorten?
        </p>
      </div>
    </body>
  </text>
</TEI>
