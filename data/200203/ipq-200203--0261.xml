<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0261">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0261</head>
        <author who="i-LDb1GxQGG47N4mNNZ13jSZ">Martin Andreasson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>partnerskapslagens anknytningskrav</topic>
        <docDate when="2003-03-31">den 31 mars</docDate>
        <status when="2003-05-12" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GQ10261</external_id>
        <debate>
          <turn when="2003-05-12 12:02:21" duration="83">Thomas Bodström (S)</turn>
          <turn when="2003-05-12 12:03:39" duration="262">Martin Andreasson (Fp)</turn>
          <turn when="2003-05-12 12:07:58" duration="241">Tasso Stafilidis (V)</turn>
          <turn when="2003-05-12 12:11:55" duration="262">Martin Andreasson (Fp)</turn>
          <turn when="2003-05-12 12:16:14" duration="99">Tasso Stafilidis (V)</turn>
          <turn when="2003-05-12 12:17:49" duration="36">Thomas Bodström (S)</turn>
          <turn when="2003-05-12 12:18:22" duration="163">Martin Andreasson (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:261 av Martin Andreasson (fp) till justitieminister
          Thomas Bodström om partnerskapslagens anknytningskrav
        </IPQ_title>
      </div>
      <div type="IPQuestionBody">
        <p xml:id="i-W2hJ238B6g4RrUS1tVGCob">
          Det är sällan som diskriminerande regler ersätts med nya diskriminerande
          regler. Det skedde dock år 2000, då Socialdemokraterna genomdrev
          en reform av reglerna för utlänningars ingående av partnerskap.
          Enligt de nya reglerna kan partnerskap ingås enbart om en av partnerna
          har hemvist här i landet sedan minst två år, eller om en av partnerna
          har hemvist här i landet och dessutom är medborgare i Sverige,
          Danmark, Island, Norge eller Nederländerna. Någon motsvarande
          regel finns inte för ingående av äktenskap. I praktiken innebär
          reglerna alltså att det är betydligt svårare att få en rättslig
          reglering av en kärleksrelation över nationsgränserna om partnerna
          råkar vara av samma kön.
        </p>
        <p xml:id="i-TeZ1JVCS2rKkNU5ti6mvB7">
          Ett aktuellt exempel på att partnerskapslagens anknytningskrav
          leder till orimliga konsekvenser för enskilda människor är den
          svenske EU-tjänstemannen Jan Bäverström, som är svensk medborgare
          och bor i Belgien. Jan Bäverström lever i en kärleksrelation med
          en man som är belgisk medborgare.
        </p>
        <p xml:id="i-A3TXEdiVkyo7xGQm99piGb">
          Jan Bäverström och hans sambo kan inte ingå partnerskap enligt
          svensk lag, trots att en av männen är svensk medborgare. Den svenska
          partnerskapslagen ställer ju kravet att någon av partnerna ska
          ha hemvist i Sverige.
        </p>
        <p xml:id="i-FZ2UjxuuqBJ8zyYD5MgPph">
          Paret kan inte heller ingå äktenskap enligt belgisk lag, trots
          att de bor i Belgien. Den nya belgiska könsneutrala äktenskapslagstiftningen
          innehåller nämligen också ett anknytningskrav, i det fallet formulerat
          som att personer av samma kön kan ingå äktenskap endast om båda
          är medborgare i ett land där äktenskap mellan personer av samma
          kön är tillåtet (i nuläget Belgien och Nederländerna).
        </p>
        <p xml:id="i-HdtRSCVGAThjxWmeTmSkQD">
          Trots att Jan Bäverström och hans sambo är medborgare i två av
          världens mest liberala länder vad gäller lagstiftningen för homosexuella
          kan de alltså inte legalisera sin relation i någotdera landet.
          Detta visar än en gång på anknytningskravets diskriminerande effekter
          som drabbar enskilda människor på ett djupt orättvist sätt.
        </p>
        <p xml:id="i-8dWTeuGD5HichwZCpvxC4L">
          Det har hävdats att anknytningskravet behövs, eftersom det annars
          skulle uppstå problem med att partner betraktas som gifta i Sverige
          och ogifta enligt andra länders lagar. Detta problem kvarstår
          dock även med ett anknytningskrav. Argumentet handlar alltså egentligen
          inte om anknytningskravet utan visar snarare att det behövs någon
          form av internationellt privaträttslig konvention om partnerskap.
          Folkpartiet liberalerna vill ha en sådan konvention.
        </p>
        <p xml:id="i-T4uAjD5rLcTczzbdvQoVaM">
          Folkpartiet liberalerna vill att det särskilda anknytningskravet
          avskaffas. Det ska inte ställas hårdare krav på hemvist eller
          medborgarskap i Sverige för personer som vill ingå partnerskap
          jämfört med personer som vill gifta sig.
        </p>
        <p xml:id="i-7bS1pd1qs5KuDCunWntW65">
          När denna fråga aktualiserades i kammaren i höstas meddelade
          justitieministern att det diskriminerande anknytningskravet skulle
          kunna mjukas upp @ dock inte avskaffas @ och att han räknade med
          att en departementspromemoria kunde remitteras under år 2003.
          I Justitiedepartementets nyligen överlämnade verksamhetsplan för
          2003 finns dock denna fråga inte med över huvud taget. Det är
          oacceptabelt om en översyn av dessa regler skjuts på en obestämd
          framtid.
        </p>
        <p xml:id="i-HyQy2Me6G4Snr6yi1gXo9s">
          Jag vill därför fråga justitieministern:
        </p>
        <p xml:id="i-9U92QQJzE6qdW95bcTNaHM">
          Är justitieministern beredd att ta initiativ till att partnerskapslagens
          särskilda anknytningskrav rörande hemvist och medborgarskap avskaffas
          helt?
        </p>
      </div>
    </body>
  </text>
</TEI>
