<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0403">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0403</head>
        <author who="i-N4rvx7AGKxwhx5XDdagQzk">Helena Hillar Rosenqvist</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>externhandelns inverkan på miljön</topic>
        <docDate when="2003-05-12">den 12 maj</docDate>
        <status when="2003-05-26" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GQ10403</external_id>
        <debate>
          <turn when="2003-05-26 17:39:22" duration="211">Lena Sommestad (S)</turn>
          <turn when="2003-05-26 17:42:49" duration="209">Helena Hillar Rosenqvist (Mp)</turn>
          <turn when="2003-05-26 17:46:14" duration="165">Lena Sommestad (S)</turn>
          <turn when="2003-05-26 17:48:49" duration="170">Helena Hillar Rosenqvist (Mp)</turn>
          <turn when="2003-05-26 17:51:36" duration="58">Lena Sommestad (S)</turn>
          <turn when="2003-05-26 17:52:31" duration="57">Helena Hillar Rosenqvist (Mp)</turn>
          <turn when="2003-05-26 17:53:19" duration="139">Lena Sommestad (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:403 av Helena Hillar Rosenqvist (mp) till
          miljöminister Lena Sommestad om externhandelns inverkan på miljön
        </IPQ_title>
      </div>
      <div type="IPQuestionBody">
        <p xml:id="i-4kqW8xAF8DNnvnYgj9wTQq">
          Det sker i dag en om fattande utbyggnad av externhandel i utkanterna
          av våra samhällen. Enligt en undersökning från Svenska Naturskyddsföreningen
          fanns i juni 2002 planer på utbyggnad i 59 kommuner, sedan dess
          har planer tillkommit.
        </p>
        <p xml:id="i-TKaLspNqo7XjGxEcA66WUb">
          Externhandelns negativa effekter är välkända och väldokumenterade.
          Fler tar bilen till externa köpcentrum än om inköpen sker på annat
          sätt och man reser längre. En sådan struktur, där alltmer av handeln
          sker i lägen svåra att nå utan bil, bygger fast ett bilberoende
          i samhället. Detta ger i sin tur långsiktiga miljöeffekter och
          drabbar äldre, handikappade och andra grupper som ofta inte har
          bil. Externhandel byggs främst i närheten av större tätorter och
          dränerar omkringliggande kommuner på köpkraft. Utbyggnaden riskerar
          därför att förstärka den regionala obalansen. Detta understryks
          också av Svenska Naturskyddsföreningens undersökning som visar
          att 70 % av de 20 största kommunerna planerar en utbyggnad, bland
          de 200 minsta planerar däremot endast 10 %.
        </p>
        <p xml:id="i-Xp4aLN1iCLDsw5jHF3Ldot">
          Regeringen upphävde i april 2003 Örebro kommuns planer för etablering
          av ICA Maxi. I regeringens motiv till att upphäva planerna påpekas
          att kommunen inte gjort tillräckliga konsekvensbedömningar av
          vare sig de negativa eller de positiva konsekvenserna av en eventuell
          etablering.
        </p>
        <p xml:id="i-4GzBfABYEQNaTARaH3yPR7">
          Även planerna för ICA Maxi i Södertälje är överklagade till regeringen.
          I Boverkets remissvar konstateras att Södertälje kommun inte har
          gjort tillräckliga konsekvensutredningar och därför inte har möjlighet
          att göra den avvägning av allmänna och enskilda intressen som
          PBL kräver.
        </p>
        <p xml:id="i-75DSbZLxredsVMQRaThESb">
          Planerna för externhandelsområdet Välsviken i Karlstad har överklagats
          till länsstyrelsen. Länsstyrelsen godkände planerna trots att
          man konstaterade att kommunen inte gjort tillräckliga konsekvensanalyser
          för att göra ett väl avvägt beslut.
        </p>
        <p xml:id="i-CdEkpRihsCjpTeKqudVjyy">
          Det finns åtskilliga exempel runtom i Sverige där externhandelsanläggningar
          byggts efter beslut utifrån bristfälliga beslutsunderlag liknande
          det som finns i ovanstående ärenden. Även de planerna skulle sannolikt
          ha stoppats av regeringen om de blivit överklagade.
        </p>
        <p xml:id="i-SD9i6cmUESWTVag5nmq7mG">
          De miljökonsekvensbeskrivningar som görs vid utbyggnad av externhandel
          svarar inte heller på något sätt mot de krav som ställs enligt
          EG-rätten. Rådets direktiv (85/337/EEG) av den 27 juni 1985 om
          bedömning av inverkan på miljön av vissa offentliga och privata
          projekt, ändrat genom direktiv 97/11/EG, MKB-direktivet, ska enligt
          artikel 1 tillämpas för bedömningen av miljöeffekterna av sådana
          offentliga och privata projekt som kan antas medföra betydande
          påverkan på miljön. Till dessa projekt räknas bland annat byggandet
          av shoppingcentrum och tillhörande parkeringsplatser.
        </p>
        <p xml:id="i-RNEGCTpsw4ben6MRDyRVzc">
          Regeringen kan välja att fortsätta se mellan fingrarna på att
          kommunerna tar beslut om utbyggnad av storskalig externhandel
          med bristfälligt underlag och endast markera sina intentioner
          med lagstiftningen de gånger någon lyckas överklaga ärenden. Regeringen
          kan välja att ignorera EG-rätten. Men om regeringen menar allvar
          med att kommunerna ska följa intentionerna i lagstiftningen krävs
          uppenbarligen åtgärder.
        </p>
        <p xml:id="i-LwE1nmoSuXh1Hxfsy3QUNm">
          Jag vill därför fråga ministern:
        </p>
        <p xml:id="i-UHu7EcdCPwGp9Z9xLWSH2W">
          1. Vad avser ministern att göra för att implementera det så kallade
          MKB-direktivet i svensk lagstiftning?
        </p>
        <p xml:id="i-5ZWVf3wPcfjXqMgMv37aC5">
          2. Vad avser ministern att göra för att lagens intentioner om
          genomgripande konsekvensanalyser vid planer för utbyggnad av handelsanläggningar
          efterföljs?
        </p>
      </div>
    </body>
  </text>
</TEI>
