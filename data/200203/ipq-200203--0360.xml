<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0360">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0360</head>
        <author who="i-XN7bgwBGaQixfiHi5Cbu8f">Cecilia Wikström</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>osteoporos</topic>
        <docDate when="2003-05-09">den 9 maj</docDate>
        <status when="unknown" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GQ10360</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:360 av Cecilia Wikström (fp) till socialminister
          Lars Engqvist om osteoporos
        </IPQ_title>
      </div>
      <div type="IPQuestionBody">
        <p xml:id="i-Uiu6qrCnYAVhXRYy7U3h4P">
          Det finns ett könsperspektiv i så gott som all sjuk- och hälsovård.
          Kvinnor har delvis andra sjukdomar än män. Symtomen är annorlunda.
          Behandlingarna är annorlunda. Vården och omsorgen är sämre för
          kvinnor än för män. Det finns det många exempel på. jämställdhetsministern
          tillika vice statsministern Margareta Winberg har aktualiserat
          frågan vid den nyligen genomförda Folkhälsostämman.
        </p>
        <p xml:id="i-7jTgBC9SdQX16oUUPYfKbB">
          Men det räcker inte med att beskriva och beklaga att kvinnor
          behandlas sämre än män i svensk hälso- och sjukvård. Konkreta
          åtgärder måste vidtas för att bryta denna för kvinnor så ojämlika
          behandling.
        </p>
        <p xml:id="i-KHkXqcXfdvkFWXQm4GP2QK">
          Ett exempel på en sjukdom som ofta drabbar äldre kvinnor är osteoporos.
        </p>
        <p xml:id="i-23vDHw8LcZCSVtkEgVTJzy">
          Varannan kvinna över 50 år @ ca 800 000 personer @ befinner sig
          i riskzonen för att drabbas av sjukdomen. Enligt internationella
          uppgifter får mindre än 20 % av kvinnorna i riskzonen diagnos.
        </p>
        <p xml:id="i-2Zay5PPcoAfdcG13cFrcwr">
          Årligen inträffar 70 000 frakturer i Sverige. Riksföreningen
          för osteoporotiker (ROP) genomförde för några år sedan en kartläggning
          av landets vårdcentraler. Undersökningen visade att endast 14
          % av patienterna i riskgruppen och så liten grupp som 15 % av
          patienterna med ostoeporosfrakturer erbjuds bentäthetsmätning.
        </p>
        <p xml:id="i-8mwZ96vmSEZMX9d8XgxqMi">
          Med den största andelen höftledsfrakturer i världen och med flest
          kotfrakturer inom EU intar Sverige tillsammans med Norge en topposition
          i den internationella osteoporosstatistiken. Samtidigt visar det
          sig att Sverige tillhör de länder i EU som är sämst på att diagnosticera
          osteoporos.
        </p>
        <p xml:id="i-LFwQRg9ook17QHQn5cnsQ">
          Hälften av alla frakturer skulle kunna undvikas om kvinnor med
          hög risk för osteoporos fick diagnos och medicinsk vård i tid.
        </p>
        <p xml:id="i-FMU6JoRmHhDegmYDyvb9rN">
          Socialministern har tidigare sagt att han vill avvakta SBU:s
          nya rapport innan han är beredd att vidta några åtgärder för att
          förbättra osteoporosvården.
        </p>
        <p xml:id="i-E4gJs6rLm66ZUgrBc6dJZN">
          Det finns ingen anledning att vänta. Många vårdcentraler lever
          inte upp till det som SBU sagt tidigare.
        </p>
        <p xml:id="i-UP9a9GoXXZnLQtasGwuoWL">
          Jag menar att osteoporos är ett typiskt exempel på hur man allt
          för ofta behandlar kvinnor i vården. Där män får diagnos och behandling
          får kvinnor råd och uppmaningar: ta dig i kragen och motionera
          lite mer och ät lite bättre.
        </p>
        <p xml:id="i-JGjhVTaQn3LepmkN9Qqiy5">
          Osteoporos kan förebyggas med olika livsstilsförändringar. Men
          när det första benbrottet inträffat så måste en riktig diagnos
          ställas och adekvat behandling ges.
        </p>
        <p xml:id="i-AD4aDaidAePW6yvyqN4JMh">
          Jämställdhetsarbetet i Sverige har haft framgångar av många skäl.
        </p>
        <p xml:id="i-Cq6MXzvkm6wLdxbRsRJMDo">
          Två vägval har varit viktiga:
        </p>
        <p xml:id="i-Ep2kd33KvEyZXEjcJb3LEW">
          att sätta upp konkreta mål och att inte av formella skäl avstå
          från att ta initiativ, och att synliggöra och tydliggöra kvinnors
          situation och villkor jämfört med mäns genom statistik, siffror
          och utredningar.
        </p>
        <p xml:id="i-Fvignr1TGa7T5ExRfhG3yN">
          Bristen på jämställdhet i sjukvården kan bara motverkas med en
          uttalad vilja och en tydlig strategi.
        </p>
        <p xml:id="i-UfeeQMTSxrD7qWwtRSCRCe">
          Mot bakgrund av ovanstående vill jag ställa följande frågor till
          socialministern:
        </p>
        <p xml:id="i-JeerJ8j3oWLjpyHVRbnMh4">
          1. Vilka åtgärder är socialministern beredd att vidta för att
          bryta den negativa särbehandlingen av kvinnliga patienter inom
          hälso- och sjukvården?
        </p>
        <p xml:id="i-4zAH3d3oo44riogKTUbGjK">
          2. Avser socialministern att ta några initiativ för att förbättra
          omhändertagandet av kvinnor som riskerar att drabbas av eller
          lider av osteoporos?
        </p>
      </div>
    </body>
  </text>
</TEI>
