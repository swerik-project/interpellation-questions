<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0362">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0362</head>
        <author who="i-UmhVhzFM3Rs65aFjMTgRvj">Anne-Marie Pålsson</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>mjölkkvoterna</topic>
        <docDate when="2003-05-09">den 9 maj</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GQ10362</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:362 av Anne-Marie Pålsson (m) till jordbruksminister
          Ann-Christin Nykvist om mjölkkvoterna
        </IPQ_title>
      </div>
      <div type="IPQuestionBody">
        <p xml:id="i-aSJ8SN4ghEVbDmL3SHsDh">
          Sverige har under många år och konsekvent kritiserat EU:s jordbrukspolitik
          (CAP) med argumentet att den innehåller för mycket regleringar
          och administrativa bestämmelser och för lite av marknadsmässiga
          lösningar. Denna politik gör maten dyr och ökar skattekollektivets
          kostnader för EU:s budget. Det är svårt att inte instämma i denna
          kritik. CAP är en komplicerad konstruktion och innehåller både
          snedvridande inslag, såsom nationella kvoter, stöd till särskilda
          områden och för särskilda ändamål, och generella stöd såsom arealbidrag.
          De senare medför förvisso betydande kostnader för skattekollektivet
          men är inte snedvridande för produktionen utan utgår generellt.
        </p>
        <p xml:id="i-ScWFyXTkdZEsxDRtfwSj6G">
          I allt väsentligt är CAP en övernationell konstruktion, vilket
          inte utesluter ett visst nationellt manöverutrymme. Exempel på
          det senare utgör nivån på arealbidragen som kan utgå med samma
          belopp över hela landet men kan också tillåtas variera. Detta
          avgörs av det enskilda landet. Ett annat exempel på nationellt
          manöverutrymme rör de nationella produktionskvoterna. EU:s kvotsystem
          innebär att medlemsländerna tilldelas en viss kvot. Storleken
          på denna avgörs av EU, men hur kvoten sedan fördelas inom landet
          avgörs av det enskilda landets beslutsfattare.
        </p>
        <p xml:id="i-RgsFEYaFZu8ijcADifMRpU">
          Kvotsystemet används för produktionen av vissa jordbruksprodukter
          och mest omdiskuterade är kanske mjölkkvoterna. Den svenska politiken
          innebär att den nationella kvoten fördelas på två geografiska
          områden, med en gräns i höjd med Dalälven. Inom respektive område
          kan produktionen allokeras fritt, vilket är ett resultat av att
          fri handel med mjölkkvoter där är tillåten. Handel av mjölkkvoter
          mellan områdena är däremot inte tillåten, vilket betyder att mjölkproduktion
          låses in i respektive område.
        </p>
        <p xml:id="i-LLe8NXQAcaYMtuVNfF5nnD">
          Skälet till denna ordning var att förhindra att produktionen
          slås ut på vissa ställen för att koncentreras till andra områden.
          Farhågorna var särskilt stora för att mjölkproduktionen i Norrland
          skulle minska till förmån för den på de södra slättbygderna.
        </p>
        <p xml:id="i-LNQPKobcQbM78qEU7qfYzn">
          Senare tids utveckling visar att dessa farhågor @ åtminstone
          i dagsläget @ inte har besannats. Priset på kvoterna är generellt
          lågt och i stort sett detsamma inom de båda kvotområdena. Det
          innebär att de producenter, oavsett var de är verksamma, som önskar
          att utvidga sin verksamhet inte begränsas av kvotsystemet.
        </p>
        <p xml:id="i-JHBmMnT4Vr7VuqcR6MCcPu">
          Men situationen kan förändras snabbt. Ändringar i prisbilden,
          exempelvis som följd av en ökad konkurrens, kan skärpa omvandlingstrycket.
          För att stå väl rustad inför en sådan situation är det viktigt
          att de regleringar som gäller svenska förhållanden och som skapats
          av svenska beslut avlägsnas.
        </p>
        <p xml:id="i-H9zbvcnaKW7ycmjAMpK8Nm">
          Detta är särskilt viktigt när vi nu står inför en utvidgning
          av EU. Den regionala uppdelningen av produktionskvoten bör därför
          avvecklas och ersättas med en fri handel av mjölkkvoter inom hela
          Sverige. Detta skapar nödvändiga förutsättningar för att mjölkproduktionen
          ska struktureras på ett kostnadseffektivt sätt för att framgångsrikt
          kunna möta den allt hårdnande internationella konkurrensen. Att
          så sker är viktigt inte minst för de områden som har goda naturgivna
          förutsättningar för jordbruksproduktion, men som med gällande
          regler möter svårigheter att tillvara sina produktionsfördelar.
        </p>
        <p xml:id="i-PoWN9tsFhxoJ4tsoNk8pBr">
          Mina frågor till jordbruksminister Nykvist blir därför följande:
        </p>
        <p xml:id="i-Q3PYEuy9ro1aHZmW1Qw94n">
          Är ministern beredd att öka Sveriges kritik visavi EU och CAP
          genom att gå före och avveckla de administrativa regleringar som
          Sverige på egen hand infört på den svenska marknaden utan att
          det ställts krav på detta från EU:s sida?
        </p>
        <p xml:id="i-Kx7NP9EV192y81zwmcaJvq">
          Avser ministern att verka för att den regionala fördelningen
          av mjölkkvoterna ska avskaffas för att ersättas med en fri handel
          av mjölkkvoter?
        </p>
      </div>
    </body>
  </text>
</TEI>
