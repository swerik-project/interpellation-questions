<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0206">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0206</head>
        <author who="i-BUsYTbnmyQrtHXSA2gEp9T">Torsten Lindström</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>studenters rättssäkerhet</topic>
        <docDate when="2003-02-25">den 25 februari</docDate>
        <status when="2003-03-18" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GQ10206</external_id>
        <debate>
          <turn when="2003-03-18 15:49:44" duration="185">Thomas Östros (S)</turn>
          <turn when="2003-03-18 15:52:46" duration="217">Torsten Lindström (Kd)</turn>
          <turn when="2003-03-18 15:56:20" duration="46">Thomas Östros (S)</turn>
          <turn when="2003-03-18 15:57:02" duration="137">Torsten Lindström (Kd)</turn>
          <turn when="2003-03-18 15:59:15" duration="32">Thomas Östros (S)</turn>
          <turn when="2003-03-18 15:59:44" duration="40">Torsten Lindström (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:206 av Torsten Lindström (kd) till utbildningsminister
          Thomas Östros om studenters rättssäkerhet
        </IPQ_title>
      </div>
      <div type="IPQuestionBody">
        <p xml:id="i-HiCiHqPKauU234QvqFt7gy">
          Studenter är på flera sätt en utsatt grupp. Inte nog med att
          studenterna ska klara kunskapskraven och examinationen under studierna,
          de ska också försörja sig under knappa ekonomiska förhållanden.
          Till detta kommer att studentgrupperna i dag ofta är alltmer heterogena
          i förhållande till tidigare generationers studenter @ vilket är
          positivt då det kan berika den akademiska reflexionen och därmed
          utvecklingen vid högskolor och universitet. Dagens studenter har
          också allt oftare försörjningsansvar, inte bara för sig själva
          utan även för barn.
        </p>
        <p xml:id="i-LhECqWCcwihDs7LGBvjgCQ">
          Det är alarmerande när det kommer signaler om att det finns oklarheter
          i studenternas rättssäkerhet. Ibland känner varken lärare, övrig
          personal eller ens studenterna själva till vilka rättigheter som
          finns eller som borde finnas. Ingen student ska behöva känna sig
          rädd för att uttrycka synpunkter på utbildningen. Ingen borde
          heller behöva vänta alltför länge @ med fara för sämre chanser
          på arbetsmarknaden @ på examensbevis.
        </p>
        <p xml:id="i-CmYEstfgDQfHFhBmQpVYnU">
          Högskoleverket presenterade i november 2001 förslag till regeringen
          för att stärka studenternas rättssäkerhet. Verket föreslog bland
          annat att frågan om anonymitet vid kursutvärderingar måste lösas,
          att handläggningen av examensbevis skulle regleras och att lärosätena
          tydligare ska informera studenterna om gällande regler. Ännu har
          inte Högskoleverkets förslag föranlett någon åtgärd från regeringen.
        </p>
        <p xml:id="i-tmbRtjaV3wYKwvYwyaPxE">
          Mot bakgrund av det ovan anförda vill jag fråga utbildningsministern:
        </p>
        <p xml:id="i-BhMRaVFv7f6LGfWggYwe9G">
          Vilka åtgärder avser utbildningsministern att vidta för att stärka
          studenters rättssäkerhet?
        </p>
        <p xml:id="i-L82oy7wE5GJzsMC6RsdswW">
          När kommer utbildningsministerns förslag att presenteras?
        </p>
      </div>
    </body>
  </text>
</TEI>
