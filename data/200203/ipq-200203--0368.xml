<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0368">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0368</head>
        <author who="i-Ybw8JnrmHGCsqpipBke8a7">Mikael Oscarsson</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>skyddsjakt av rovdjur</topic>
        <docDate when="2003-05-12">den 12 maj</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GQ10368</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:368 av Mikael Oscarsson (kd) till jordbruksminister
          Ann-Christin Nykvist om skyddsjakt av rovdjur
        </IPQ_title>
      </div>
      <div type="IPQuestionBody">
        <p xml:id="i-YDyuwD5bgdrq5W1nDBmGob">
          Möjligheten att skjuta ett rovdjur till skydd för sin djurbesättning
          måste tydliggöras, då det har förekommit och kommer att förekomma
          i framtiden, att djurägare som inte har jägarexamen eller vapenlicens,
          drabbas av angrepp, till exempel varg på sin fårbesättning. Möjligheten
          att skjuta det angripande djuret regleras i 28 § jaktvårdslagen:
        </p>
        <p xml:id="i-CLMeQAedon1N3TqhaxihQp">
          "28 § Har en björn, varg, järv eller lo angripit och skadat eller
          dödat tamdjur och finns det skälig anledning att befara ett nytt
          angrepp, får tamdjurets ägare eller vårdare utan hinder av fredning
          eller bestämmelserna i 9 § döda det angripande djuret, om det
          sker i omedelbar anslutning till angreppet. Sådan jakt är dock
          inte tillåten inom nationalpark. Jakt som avses i första stycket
          får ske på annans jaktområde. Förordning (2001:451)."
        </p>
        <p xml:id="i-JbpRJQuTqrK7YvhNrViaLL">
          Det är i dag oklart hur en fårägare utan vapenlicens ska kunna
          freda sina djur. Lagen säger att djurets ägare eller vårdare har
          möjlighet att skjuta det angripande rovdjuret om villkorstexten
          i övrigt uppfylls.
        </p>
        <p xml:id="i-VCGqSjQo1vhrBPbeRVp7mg">
          Ska varje djurägare utan vapenlicens skriftligen ge möjligheten
          att försvara djuren, åt en "vårdare", till exempel en granne med
          vapenlicens? Om en sådan granne inte finns tillhands, vad gör
          man då?
        </p>
        <p xml:id="i-So2Kqrz7U1J3WcjkfLHRmj">
          Möjligheten att upptäcka ett angrepp medan det pågår är oerhört
          liten, eftersom de flesta sker nattetid eller i gryningen, då
          få människor är vakna. Chansen att dessutom kunna få möjlighet
          att skrämma eller skjuta angriparen är om möjligt ännu mindre.
          Det handlar om ett fåtal sekunder och står inte skytten och lurpassar
          (som i till exempel Gräsöfallet, då han blev förvarnad), är chansen
          i det närmaste obefintlig.
        </p>
        <p xml:id="i-8SMGjigHnQysSz1gTwkiTG">
          Låt mig ta ett annat exempel. En fårägare i norra Uppland fick
          får rivna vid två tillfällen. Vid det ena tillfället blev ett
          större antal får och lamm dödade. Djurägaren såg vargen stå och
          bita i en tacka. Han kunde inte skrämma eller skjuta vargen utan
          sprang förtvivlad in och ringde, först polisen, som inte visste
          vad han skulle göra och sedan till Naturvårdsverket, vilka inte
          heller kunde klargöra om vem som skulle kunna använda § 28 för
          att i nödvärn skjuta mot vargen.
        </p>
        <p xml:id="i-RwPhs9F7FqMSfcDN2YNnxX">
          Detta är inte rimligt och i hög grad motverkar det syftet och
          viljan med stora delar av rovdjurspolitikens uppsatta mål.
        </p>
        <p xml:id="i-KUC1SqCeNtEkbhVdfHZGGU">
          Om inte folk i bygder med rovdjur upplever att de har möjlighet
          att freda sig mot angrepp på sina tamdjur, finns inte heller förutsättningen
          för en etablering av rovdjursstammar i kulturlandskapet.
        </p>
        <p xml:id="i-2NNNyGSktRsCCAn1JZB3dR">
          Acceptansen för rovdjuren är en självklar förutsättning för en
          lyckad rovdjurspolitik i alla länder, även Sverige. Det viktigaste
          verktyget i detta arbete och alla som jobbar med rovdjursfrågor
          och rovdjur i landet är rörande överens om att utan en växande
          acceptans kan vi inte nå särskilt långt med de mål som den samlade
          rovdjurspolitiken anger.
        </p>
        <p xml:id="i-HDncccGExoL6oy8Waxymfw">
          Mot bakgrund av detta vill jag fråga jordbruksministern:
        </p>
        <p xml:id="i-RfrNhYrrGpsBZNpPfLSzgv">
          1. Avser jordbruksministern att ta initiativ till en översyn
          av § 28 i jaktvårdslagen som innebär att djurägare har möjlighet
          att med vapen försvara sina tamdjur mot ett rovdjur som har eller
          är på väg att anfalla?
        </p>
        <p xml:id="i-Qu1sCLqXvMW6MNzwZTRsWB">
          2. Vad avser jordbruksmininstern att vidta för åtgärder för att
          en fårägare utan vapenlicens ska kunna freda sina djur?
        </p>
      </div>
    </body>
  </text>
</TEI>
