<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0036">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0036</head>
        <author who="i-9Rr7JqtzHpZv84evqPH4D8">Karin Enström</author>
        <recipient who="i-3MwbJPjHpsScrukDj5ohhN">Jan O Karlsson</recipient>
        <topic>Migrationsverkets rutiner</topic>
        <docDate when="2002-11-14">den 14 november</docDate>
        <status when="unknown" byWhom="Jan O Karlsson" byWhomId="i-3MwbJPjHpsScrukDj5ohhN" status="answered">besvarad</status>
        <external_id source="rdwebb">GQ1036</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:36 av Karin Enström (m) till statsrådet
          Jan O Karlsson om Migrationsverkets rutiner
        </IPQ_title>
      </div>
      <div type="IPQuestionBody">
        <p xml:id="i-JgMaWmZUpazYBvKqtmsFdH">
          Migrationsverket har ännu en gång hjälpt polisen att gripa en
          asylsökande som fått nej på sin begäran att stanna i Sverige.
          Nu gäller det en 23-årig man från Iran som hade kallats till en
          träff med en tjänsteman på Migrationsverket i Solna. 23-åringen
          borde ha informerats om att polis väntade vid besöket. Men så
          skedde inte. Ej heller hade ett förvarsbelut fattats för den asylsökande.
        </p>
        <p xml:id="i-6mdo3pzbbCroFQHaL3p78b">
          För ett år sedan uttalade sig Lena Häll Eriksson, generaldirektör
          för Migrationsverket, i ett pressmeddelande att "den gränslinje
          som finns mellan polisen och Migrationsverket måste bli tydligare".
          Riktlinjer har utarbetats för handläggarna om att verket har rätt
          att begära polishjälp @ men först när beslutet väl är fattat.
        </p>
        <p xml:id="i-PXhNw8XACPRoENAWb29xar">
          Enligt Migrationsverkets grundprinciper för återvändandearbetet
          "ska handräckning från polisen inte begäras förrän förvarsbeslutet
          har fattats, det vill säga polisen ska inte kallas in i förväg
          för att finnas på plats om ett delgivningssamtal skulle sluta
          i ett förvarsbeslut".
        </p>
        <p xml:id="i-SfAyMp6g3nC8SpkSXu1cBc">
          I Migrationsverkets uppdrag ingår att arbeta med självmant återvändande.
          En förutsättning för detta är öppenhet och förtroende i relationerna
          mellan Migrationsverket och den asylsökande.
        </p>
        <p xml:id="i-DnpNuiRyhsPuethvTfL2FG">
          Asylsökande måste kunna försäkra sig om att de utan risk kan
          besöka Migrationsverket. Det kan bli problem om verket inte uppfattas
          som trovärdigt av de asylsökande. Många sökande undrar om de utan
          risk kan komma till möten med verkets tjänsteman. Det är otillständigt
          att en person som söker asyl inte kan lita på om han eller hon
          kommer att bli gripen eller ej vid ett besök hos myndigheten.
        </p>
        <p xml:id="i-RgqQRNVrV8TWLHhaZ7kfX3">
          Det finns brister i Migrationsverkets rutiner för hur asylärenden
          handläggs. För över ett år sedan utlovade verket att se över sina
          rutiner. Händelsen i förra veckan visar med all tydlighet att
          inget har hänt. Migrationsverket beklagar återigen att en incident
          har hänt.
        </p>
        <p xml:id="i-D9zFBMXVrqmCz4DGLYRbFa">
          1. Vilka åtgärder avser statsrådet att vidta för att förhindra
          liknande händelser?
        </p>
        <p xml:id="i-H2iFr4jDohKAxqbmciEwDb">
          2. Vilka åtgärder avser statsrådet att vidta för att Migrationsverkets
          förtroende inte permanent ska ta skada av det inträffade?
        </p>
      </div>
    </body>
  </text>
</TEI>
