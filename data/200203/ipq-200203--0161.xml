<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0161">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0161</head>
        <author who="i-KPGvtK4s6Zp3E6XH6vj18n">Tobias Billström</author>
        <recipient who="i-4qJ1WSYreoe9MGDFPCwZKy">Margareta Winberg</recipient>
        <topic>lönediskriminering i Regeringskansliet</topic>
        <docDate when="2003-02-05">den 5 februari</docDate>
        <status when="2003-02-18" byWhom="Margareta Winberg" byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GQ10161</external_id>
        <debate>
          <turn when="2003-02-18 14:01:57" duration="331">Margareta Winberg (S)</turn>
          <turn when="2003-02-18 14:07:24" duration="171">Tobias Billström (M)</turn>
          <turn when="2003-02-18 14:10:10" duration="229">Tina Acketoft (Fp)</turn>
          <turn when="2003-02-18 14:13:55" duration="259">Margareta Winberg (S)</turn>
          <turn when="2003-02-18 14:18:10" duration="102">Tobias Billström (M)</turn>
          <turn when="2003-02-18 14:19:49" duration="82">Tina Acketoft (Fp)</turn>
          <turn when="2003-02-18 14:21:07" duration="199">Margareta Winberg (S)</turn>
          <turn when="2003-02-18 14:24:22" duration="121">Tobias Billström (M)</turn>
          <turn when="2003-02-18 14:26:19" duration="157">Margareta Winberg (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:161 av Tobias Billström (m) till vice
          statsminister Margareta Winberg om lönediskriminering i Regeringskansliet
        </IPQ_title>
      </div>
      <div type="IPQuestionBody">
        <p xml:id="i-HtXy7z2Yxcw9yobTmpQq1J">
          Jämställdhetsministern kritiserar ofta näringslivet för att det
          finns för få kvinnor på beslutande poster. Regeringen överväger
          en lagstiftning som ska tvinga bolag att kvotera in kvinnor i
          styrelserna. Men vid en närmare granskning av regeringens förhållande
          till jämställdhet framkommer det att regeringen själv inte är
          något föredöme. Regeringens jämställdhetspolitik är inte trovärdig.
        </p>
        <p xml:id="i-VYEDE7yXbxDLffi22gZpP4">
          Lönesättningen på Regeringskansliet är ett bevis på regeringens
          passivitet när det gäller jämställdhetsfrågor. Bland handläggarna
          i exempelvis Justitiedepartementet tjänar männen runt 4 000 kr
          mer i månaden än kvinnorna enligt statistik från september 2002.
          Löneskillnaderna på Regeringskansliet har ökat med nästan 1 100
          kr sedan augusti 2001.
        </p>
        <p xml:id="i-6Y3XGBhxb8fKB14cuHRtiZ">
          Ny statistik från Statistiska centralbyrån visar att det generella
          lönegapet mellan män och kvinnor är 22 %. Enligt en LO-rapport
          från januari 2002 har skillnaden i faktiska tal ökat med ca 1
          000 kr i månaden. Trots att Socialdemokraternas mål varit att
          jämna ut löneskillnaderna kvarstår gapet, i synnerhet när regeringen
          själv sätter lönerna. En kvinnlig generaldirektör tjänar i genomsnitt
          7 % mindre än sin manlige kollega.
        </p>
        <p xml:id="i-TsWtCfnpSUhBQ1jdHF7aPY">
          Enligt en TEMO-undersökning gjord bland Juseks medlemmar, som
          arbetar som jurister, ekonomer, samhälls-, system- och personalvetare
          understiger kvinnornas livsinkomst männens med tre miljoner kronor.
        </p>
        <p xml:id="i-FkKdPUDZxDfKdpwWyuotcg">
          Sverige är inte längre Europas mest jämställda land när det gäller
          löner. Enligt EU:s statistikbyrå Eurostat hade Sverige 1995 den
          minsta skillnaden i lön mellan män och kvinnor, men sedan dess
          har både Belgien och Luxemburg gått förbi. Sverige tillhör också,
          tillsammans med Portugal och Österrike, de enda tre länder inom
          EU där skillnaderna ökar.
        </p>
        <p xml:id="i-T83nSi4JsaJBw1KJhrbFPi">
          Det är anmärkningsvärt att en regering som påpekar vikten av
          lika lön för lika och likvärdigt arbete samtidigt låter lönediskriminering
          fortsätta och öka på det egna Regeringskansliet. Det är viktigt
          att den politiska ledningen i ett land är ett föredöme i jämställdhetsfrågor.
        </p>
        <p xml:id="i-TFaSRZN5EYs2k8qiJMrfpq">
          Med hänvisning till dessa fakta vill jag till vice statsminister
          Margareta Winberg ställa följande frågor:
        </p>
        <p xml:id="i-4LyASzFc7v9n28FRCkNyFd">
          1. Vilka initiativ avser ministern att vidta för att löneskillnaderna
          ska minska i Regeringskansliet?
        </p>
        <p xml:id="i-5XVBt7ttC2UfMYv2w9umNb">
          2. Vilka initiativ avser ministern att vidta för att löneskillnaderna
          ska minska generellt i samhället?
        </p>
      </div>
    </body>
  </text>
</TEI>
