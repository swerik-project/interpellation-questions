<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0043">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0043</head>
        <author who="i-XxqQtZTdHUTphXEbUJ35Ss">Håkan Larsson</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>handläggningen av arbetsskadeärenden</topic>
        <docDate when="2002-11-19">den 19 november</docDate>
        <status when="2002-11-28" byWhom="Berit Andnor" byWhomId="i-LdbVtbdPx3MQxR6GEgCqax" status="answered">besvarad</status>
        <external_id source="rdwebb">GQ1043</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:43 av Håkan Larsson (c) till socialminister
          Lars Engqvist om handläggningen av arbetsskadeärenden
        </IPQ_title>
      </div>
      <div type="IPQuestionBody">
        <p xml:id="i-LgfzqKXVdKuWcmuy3HVmWS">
          Nyligen har en utredning, beställd av regeringen, föreslagit
          en koncentration av ärendehandläggningen av arbetsskadeärenden
          till endast tre platser i landet (SOU 2002:80). Enligt regeringens
          direktiv skulle utredaren föreslå maximalt fem orter för den framtida
          handläggningen av arbetsskadeärenden. I dag handläggs arbetsskadeärenden
          vid landets samtliga 21 försäkringskassor.
        </p>
        <p xml:id="i-7G47eZiyFJZcaoMbQkvwyn">
          Tidigare har den lokala förankringen för arbetsskadeförsäkringen
          framhållits ha stor betydelse. Närheten mellan beslutsfattare
          och den enskilde försäkrade har ansetts vara viktig, men så resonerar
          man uppenbarligen inte längre i Regeringskansliet. Detta trots
          att såväl Landstingsförbundet, Svenska Kommunförbundet, Försäkringskasseförbundet
          som Försäkringsanställdas förbund avstyrkt en koncentration av
          handläggningen.
        </p>
        <p xml:id="i-Be6444TEJnrvVLEECRXx4L">
          Genom att regeringen och utredaren ställt upp specifika kriterier
          för den framtida handläggningen av arbetsskadeärenden återstår
          enbart några få orter som möjliga för handläggningen, närmare
          bestämt sju. Med en sådan argumentation stärks koncentrationen
          och det är inte svårt att se de långsiktiga konsekvenserna av
          ett sådant centralistiskt tänkande. Avståndet mellan den berörde
          medborgaren och beslutsfattaren ökar och sysselsättningen koncentreras.
        </p>
        <p xml:id="i-2mpFgKY2ynmbj13NAxpMRt">
          Försäkringskasseförbundets ordförande Marianne Stålberg understryker
          i ett pressmeddelande under rubriken "Arbetsskadeförsäkringen
          ska vara nära människorna!" vikten av att arbetsskadeförsäkringen
          finns tillsammans med övrig socialförsäkring. Åtgärder har vidtagits
          för att komma till rätta med de problem som funnits vid en del
          försäkringskassor och det är ett förbättringsarbete som fortsätter.
          Det är lätt att få intrycket att det nu aktuella förslaget är
          tänkt som ett steg mot att minska antalet försäkringskassor eller
          till att förstatliga hela verksamheten.
        </p>
        <p xml:id="i-WwAFCjyEDMqfTUHtbepmzp">
          Dessutom har regeringen förutskickat att man tänker tillsätta
          en kommitté med uppdrag att utreda hela administrationen av socialförsäkringen
          (försäkringskassorna och Riksförsäkringsverket). Då kan man @
          med Marianne Stålberg @ i högsta grad ifrågasätta om det är försvarbart
          att nu genomföra en dyrbar förändring som bara omfattar en del
          av socialförsäkringen.
        </p>
        <p xml:id="i-TXTLUwSHnADtYRo81ZVeJH">
          Med anledning av detta vill jag fråga socialministern:
        </p>
      </div>
    </body>
  </text>
</TEI>
