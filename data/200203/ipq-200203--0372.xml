<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0372">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0372</head>
        <author who="i-839FvTzHpvrdX4J7ckfWSt">Sven Brus</author>
        <recipient who="i-3MwbJPjHpsScrukDj5ohhN">Jan O Karlsson</recipient>
        <topic>de ensamkommande barnens trygghet</topic>
        <docDate when="2003-05-12">den 12 maj</docDate>
        <status when="unknown" byWhom="Jan O Karlsson" byWhomId="i-3MwbJPjHpsScrukDj5ohhN" status="answered">besvarad</status>
        <external_id source="rdwebb">GQ10372</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:372 av Sven Brus (kd) till statsrådet
          Jan O Karlsson om de ensamkommande barnens trygghet
        </IPQ_title>
      </div>
      <div type="IPQuestionBody">
        <p xml:id="i-6LqfVp6NmeStxHnwB3ZPoR">
          I juni 2002 lämnade Socialstyrelsen och Migrationsverket en rapport
          till regeringen om förbättrat mottagande av ensamkommande flyktingbarn.
          I den arbetsgrupp som låg bakom förslagen ingick även Barnombudsmannen.
          Förslagen i den aktuella rapporten skulle innebära en lösning
          på de systemfel som funnits i mottagandet av dessa barn. Olika
          myndigheters ansvar skulle renodlas och tydliggöras. Ansvaret
          för barnens omvårdnad och boende skulle enligt förslaget fråntas
          Migrationsverket och överföras till ett antal särskilt utvalda
          kommuner. Syftet var att staten genom Migrationsverket skulle
          sluta avtal med 15@20 kommuner om detta ansvar. Kommunerna skulle
          förbinda sig att bygga upp en särskild kompetens på området och
          genom en specialisering bättre kunna möta de ensamkommande barnens
          behov.
        </p>
        <p xml:id="i-VP8MY6DmEch3A1JkHhctjv">
          Enligt FN:s konvention om barns rättigheter har ensamkommande
          flyktingbarn rätt till samma skydd som andra barn i Sverige. Det
          är också de svenska kommunerna som enligt socialtjänstlagen bär
          det yttersta ansvaret för dessa barns skydd och omvårdnad.
        </p>
        <p xml:id="i-Nsbit4CAnLq9ji1syiReJT">
          Det aktuella förslaget från Socialstyrelsen och Migrationsverket
          har stannat under lång tid i Regeringskansliet utan åtgärder.
          Nu är förslaget enligt det ansvariga statsrådet inte längre aktuellt
          att genomföra. Detta med hänvisning till kostnaderna. Statsrådet
          har i stället hänvisat till ett alternativ där frivilligorganisationerna
          skulle ges ansvar för barnen.
        </p>
        <p xml:id="i-RY24um5UfrTr6yBHn9ud2W">
          Det finns därmed en uppenbar risk att ett kortsiktigt ekonomiskt
          tänkande drabbar en grupp av redan hårt utsatta barn. Trots ett
          imponerande frivilligt arbete från många organisationers sida
          kan dessa rimligen inte överta samhällets grundläggande ansvar
          och myndighetsutövning.
        </p>
        <p xml:id="i-7Suj5YSCNeQrmoxwHZR178">
          Min fråga till statsrådet blir därmed:
        </p>
        <p xml:id="i-CTA6LUMkqdCAKYiiDQ4Fvi">
          Vilket är statsrådets alternativ till Socialstyrelsens och Migrationsverkets
          förslag om åtgärder för att trygga de ensamkommande barnens skydd
          och omvårdnad?
        </p>
      </div>
    </body>
  </text>
</TEI>
