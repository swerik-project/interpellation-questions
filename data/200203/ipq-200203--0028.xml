<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0028">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0028</head>
        <author who="i-HYPXDg3UHMpdyrSgBez4mQ">Axel Darvik</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>avskaffandet av förkunskaper</topic>
        <docDate when="2002-11-08">den 8 november</docDate>
        <status when="2002-11-19" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GQ1028</external_id>
        <debate>
          <turn when="2002-11-19 14:50:40" duration="265">Thomas Östros (S)</turn>
          <turn when="2002-11-19 14:55:01" duration="214">Axel Darvik (Fp)</turn>
          <turn when="2002-11-19 14:58:32" duration="254">Thomas Östros (S)</turn>
          <turn when="2002-11-19 15:02:42" duration="204">Axel Darvik (Fp)</turn>
          <turn when="2002-11-19 15:06:03" duration="262">Thomas Östros (S)</turn>
          <turn when="2002-11-19 15:10:21" duration="118">Axel Darvik (Fp)</turn>
          <turn when="2002-11-19 15:12:16" duration="156">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:28 av Axel Darvik (fp) till utbildningsminister
          Thomas Östros om avskaffandet av förkunskaper
        </IPQ_title>
      </div>
      <div type="IPQuestionBody">
        <p xml:id="i-Dnz9dp1rApKQ4KoydjxT73">
          I dag ställs krav på godkända betyg i engelska, matematik, svenska
          eller svenska som andraspråk för att komma in på ett nationellt
          program på gymnasiet. Förkunskapskraven är viktiga för att eleverna
          ska klara utbildningen. Ingen elev gynnas av att skickas vidare
          till nästa nivå utan att baskunskaperna inhämtats. I stället ska
          stöd sättas in, så att varje elev når målen.
        </p>
        <p xml:id="i-Gy2MJDnBuYBRE54pgQ49i8">
          Ansvaret för stödet ska åläggas grundskolan. Det är fel att som
          hittills skicka eleverna till det så kallade individuella programmet
          på gymnasiet. Programmet har blivit ett stort misslyckande: bara
          13 % av eleverna som börjar där får slutbetyg efter fyra år. Om
          grundskolan görs ansvarig för stödinsatserna, uppmuntras de att
          sätta in stöd så tidigt som möjligt och stödet blir därmed mer
          verksamt.
        </p>
        <p xml:id="i-SutdK1bSvsBUwuiVpcqQZx">
          Regeringen har valt att gå motsatt väg. Man tänker nu släppa
          in alla elever på de nationella programmen. Utbildningsminister
          Östros sa följande på en presskonferens den 27 maj 2002, när förslaget
          presenterades: "Då bör det individuella programmet avskaffas i
          princip i sin nuvarande form. I stället så bör eleverna få vara
          i det nationella program som de är intresserade av och kopplas
          till detta. --- Inte vara utestängd från hundratals (sic!) program
          i gymnasieskolan bara för att man inte fått godkänt i något eller
          några ämnen man borde ha haft godkänt i från grundskolan."
        </p>
        <p xml:id="i-Uszf21ujMWzHVg1UUB1WxE">
          I senare uttalanden verkar utbildningsministern ha tagit ett
          halvt steg tillbaka. Han hävdar att förkunskapskraven ska vara
          kvar, men hans definition av förkunskapskrav verkar skilja sig
          från det vanliga språkbruket, eftersom elever uppenbarligen ska
          antas till gymnasieprogram utan godkända betyg. För att skapa
          klarhet vill jag därför ställa följande fråga till utbildningsministern:
        </p>
        <p xml:id="i-MqcpczDSNaYeDc2NDZkh5E">
          Avser utbildningsministern att vidta några åtgärder för att motverka
          att förkunskapskraven till de nationella programmen försvinner,
          när förslagen i regeringens utvecklingsplan förverkligas?
        </p>
      </div>
    </body>
  </text>
</TEI>
