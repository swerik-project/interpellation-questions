<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0301">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0301</head>
        <author who="i-MtQDAwnav9eHyeftxbQLvf">Inger René</author>
        <recipient who="i-UPW2cbGnTUbMZaKTrot5Bh">Morgan Johansson</recipient>
        <topic>utbildning inom kostområdet</topic>
        <docDate when="2003-04-22">den 22 april</docDate>
        <status when="unknown" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GQ10301</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:301 av Inger René (m) till statsrådet
          Morgan Johansson om utbildning inom kostområdet
        </IPQ_title>
      </div>
      <div type="IPQuestionBody">
        <p xml:id="i-XD5poXT7E5UUBXgCUtoTtB">
          God hälsa är A och O för oss alla oavsett ålder, oavsett om vi
          är flickor eller pojkar, kvinnor eller män och oavsett uppgift
          eller roll i samhället. En evig sanning. Regeringen uttrycker
          detta i propositionen 2002/03:35 Mål för folkhälsan så här: "Folkhälsan
          är av stor betydelse för samhällsutvecklingen" . och fortsätter:
          "och insatserna för en bättre folkhälsa bör ingå som en viktig
          del i arbetet för en uthållig tillväxt, en god välfärd och ett
          ekologiskt hållbart Sverige."
        </p>
        <p xml:id="i-N7iYst9pH2YmW4XiWLAUwb">
          Frågan blir: Hur uppnås målet om en bättre folkhälsa? För oss
          moderater är det en ideologiskt viktig fråga. Är det individens
          eller statens ansvar att människors hälsa blir bättre? Är det
          kommuner, landsting, frivilligorganisationer eller andra som har
          huvudansvaret? Eller är det rentav så att det är var och en av
          oss som vet vad vi kan och också vill ta ansvar för hälsan eller
          inte?
        </p>
        <p xml:id="i-27AvFgm9Z2eL3kvy9ZdCRh">
          Intresset för mat och hälsa är numera mycket stort. Dagligen
          nås vi av larmrapporter om att vällevnadssjukdomarna ökar i allt
          snabbare takt. Ohälsotalen stiger, sjukvårdskostnaderna ökar till
          tidigare ofattbara nivåer.
        </p>
        <p xml:id="i-6aeLAbhmNg7RSaUXVevGZu">
          Vår utgångspunkt och tro är att människor vill och kan göra sitt
          bästa för att hålla sig friska och att må bra. Det som är viktigt
          är att individerna, familjen och hushållen ges ökade möjligheter
          att kunna påverka sin egen situation. Politisk planering och styrning
          har vi nog av i Sverige. Låt människor få mer av alternativ.
        </p>
        <p xml:id="i-JNXdqQC7is3KP1syFWnWoE">
          Detta till trots finns det områden där statens/kommunernas ansvar
          för mat och hälsa för medborgarna är eller borde vara mycket omfattande.
          Jag tänker då på att samhället i dag har övertagit en stor del
          av ansvaret för förskolebarnen. Många tillbringar en stor del
          av dagen på dagis och intar då mer eller mindre dagens alla måltider
          där. Detta förhållande gäller också många skolbarn som efter skolan
          också går på fritids.
        </p>
        <p xml:id="i-U5YWExRcmhrJ6g8sKqKiM8">
          Gemensamt för maten såväl inom förskolan, skolan och fritids
          är att den oftast är välkomponerad och innehåller alla de näringsämnen
          som är adekvata för respektive åldersgrupp. Men maten gör ingen
          nytta förrän den är uppäten! Inställningen till mat grundläggs
          tidigt i människans liv. Därför är det av största vikt att personalen
          inom barnomsorgen och skolan har kunskaper och attityder som stimulerar
          till goda matvanor.
        </p>
        <p xml:id="i-8pksmk1UksaVZjCS2Yi3wu">
          I dag lider alltför många barn av fetma. Det är inte enbart ett
          fysiskt handikapp som i många fall hindrar eller försvårar deltagande
          i olika sporter. Det är också ofta psykiskt påfrestande och kan
          skapa ett utanförskap som inte sällan följer med under hela livet.
        </p>
        <p xml:id="i-3iV8rQuewvYh1tgLv4iwtC">
          Feta barn blir ofta feta vuxna!
        </p>
        <p xml:id="i-4MjRMj8woN3d4ibkopJksG">
          I dag är nästan hälften av männen och cirka en tredjedel av kvinnorna
          i Sverige feta eller överviktiga. Andelen med fetma har under
          de senaste 20 åren nästan fördubblats. Det är ett snabbt växande
          problem. Det är paradoxalt i dagens samhälle att alltmedan matintresset
          växer så blir många fetare och fetare på grund av dåliga matvanor.
        </p>
        <p xml:id="i-W8kPb8LjSVgdGMEtKDeaWT">
          Ett annat mycket allvarligt matrelaterat problem är sjukdomar
          som bulemi och anorexi. Goda och sunda matvanor grundläggs i barnaåren.
          Därför är attitydskapandet viktigt på dagis, på fritids och i
          skolan. Det är av största vikt att personalen inom barnomsorgen
          och skolan har kunskaper som gör att de kan stimulera till goda
          matvanor.
        </p>
        <p xml:id="i-4y6HX9pdY87voMRq7iXFWz">
          Vilka åtgärder avser ministern att vidta för att all personal
          inom barnomsorg och skola ska få adekvat utbildning inom kostområdet?
        </p>
      </div>
    </body>
  </text>
</TEI>
