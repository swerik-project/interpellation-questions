<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0016">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0016</head>
        <author who="i-LDb1GxQGG47N4mNNZ13jSZ">Martin Andreasson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>assisterad befruktning för kvinnor i samkönade relationer</topic>
        <docDate when="2002-10-23">den 23 oktober</docDate>
        <status when="2002-11-05" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GQ1016</external_id>
        <debate>
          <turn when="2002-11-05 14:02:03" duration="13">Thomas Bodström (S)</turn>
          <turn when="2002-11-05 14:02:11" duration="107">Thomas Bodström (S)</turn>
          <turn when="2002-11-05 14:03:55" duration="209">Martin Andreasson (Fp)</turn>
          <turn when="2002-11-05 14:07:21" duration="137">Tasso Stafilidis (V)</turn>
          <turn when="2002-11-05 14:09:34" duration="101">Börje Vestlund (S)</turn>
          <turn when="2002-11-05 14:11:11" duration="146">Thomas Bodström (S)</turn>
          <turn when="2002-11-05 14:13:33" duration="158">Martin Andreasson (Fp)</turn>
          <turn when="2002-11-05 14:16:08" duration="131">Tasso Stafilidis (V)</turn>
          <turn when="2002-11-05 14:18:13" duration="45">Thomas Bodström (S)</turn>
          <turn when="2002-11-05 14:18:54" duration="108">Martin Andreasson (Fp)</turn>
          <turn when="2002-11-05 14:20:39" duration="75">Thomas Bodström (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:16 av Martin Andreasson (fp) till justitieminister
          Thomas Bodström om assisterad befruktning för kvinnor i samkönade
          relationer
        </IPQ_title>
      </div>
      <div type="IPQuestionBody">
        <p xml:id="i-Kw3d2BerbHVrWyRepuxbnn">
          Enligt svensk lag är insemination på klinik enbart tillåten för
          den kvinna som är gift eller lever i äktenskapsliknande förhållande
          med en man. Insemination för kvinnor som lever med andra kvinnor
          är inte tillåten i Sverige, men däremot i flera andra västländer.
          Naturligtvis är det inte olagligt för någon att inseminera sig
          på egen hand. Allt fler lesbiska eller bisexuella kvinnor blir
          också mammor genom insemination i hemmet eller utomlands. Ofta
          är pappan en homo- eller bisexuell man.
        </p>
        <p xml:id="i-RWvUPnUCZcbp3JM5pK4K2a">
          Enligt föräldrabalken ska vid insemination den man som modern
          lever med normalt anses vara barnets far, även om den biologiske
          fadern är en annan person. Om inseminationen utförs på klinik
          antecknas dock alltid namnet på den biologiske fadern (spermadonatorn),
          och barnet har vid fyllda 18 års ålder rätt att få kännedom om
          sitt biologiska ursprung.
        </p>
        <p xml:id="i-WQwJkLegUXMngMuySpU2Vp">
          Kommittén om barn i homosexuella familjer föreslog i sitt betänkande
          (SOU 2001:10) att kvinnor i samkönade relationer ska få tillgång
          till konstgjord befruktning på samma villkor som kvinnor i olikkönade
          relationer. Bestämmelserna om föräldraskap vid insemination skulle
          enligt kommitténs förslag regleras så att moderns kvinnliga partner
          automatiskt skulle räknas som barnets andra förälder, på motsvarande
          sätt som moderns manlige partner i dag räknas som barnets andra
          förälder även om han inte är biologisk förälder.
        </p>
        <p xml:id="i-UrHmdFRXPtm8vd8EueWBez">
          I ett särskilt yttrande till kommitténs betänkande framhöll folkpartiet
          liberalernas representant att den lagtekniska utformningen av
          en sådan reform borde utredas ytterligare. Regeringen anslöt sig
          till folkpartiets linje och utlovade i mars 2002 att en fördjupad
          översyn av inseminationsfrågan skulle påbörjas omedelbart. I juni
          2002 gjorde sedan riksdagen ett tillkännagivande om att det är
          angeläget att påskynda arbetet med frågan om hur det rättsliga
          föräldraskapet för barn skulle regleras vid ett införande av möjlighet
          till assisterad befruktning vid allmänt sjukhus för kvinnor i
          samkönade förhållanden (bet. 2001/02:LU27). Ännu i oktober 2002
          har dock frågan inte ens börjat utredas inom Regeringskansliet.
        </p>
        <p xml:id="i-Ay5ScrtYeABgKiqMhMALhV">
          Med anledning av detta vill jag fråga justitieministern:
        </p>
        <p xml:id="i-9NH8MUvoPC3CQMoYg837ko">
          Vilka åtgärder avser justitieministern att vidta för att bereda
          frågan om assisterad befruktning för kvinnor som lever i samkönade
          relationer?
        </p>
        <p xml:id="i-7LeBjJkcGjHpsTb3ynrRdR">
          Vad avser justitieministern att sätta för tidsgräns för när den
          av riksdagen efterlysta översynen av rättsligt föräldraskap vid
          assisterad befruktning ska vara färdig?
        </p>
      </div>
    </body>
  </text>
</TEI>
