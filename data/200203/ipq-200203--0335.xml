<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0335">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0335</head>
        <author who="i-Ha5uZXGHudhTidCuW8UjXN">Ragnwi Marcelind</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>små tingsrätters framtid</topic>
        <docDate when="2003-05-08">den 8 maj</docDate>
        <status when="2003-05-20" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GQ10335</external_id>
        <debate>
          <turn when="2003-05-20 18:49:39" duration="161">Thomas Bodström (S)</turn>
          <turn when="2003-05-20 18:52:16" duration="242">Ragnwi Marcelind (Kd)</turn>
          <turn when="2003-05-20 18:56:13" duration="197">Patrik Norinder (M)</turn>
          <turn when="2003-05-20 18:59:26" duration="155">Jan Ertsborn (Fp)</turn>
          <turn when="2003-05-20 19:01:51" duration="152">Johan Linander (C)</turn>
          <turn when="2003-05-20 19:04:10" duration="142">Thomas Bodström (S)</turn>
          <turn when="2003-05-20 19:06:28" duration="249">Ragnwi Marcelind (Kd)</turn>
          <turn when="2003-05-20 19:10:25" duration="131">Patrik Norinder (M)</turn>
          <turn when="2003-05-20 19:12:32" duration="103">Jan Ertsborn (Fp)</turn>
          <turn when="2003-05-20 19:14:03" duration="109">Johan Linander (C)</turn>
          <turn when="2003-05-20 19:15:48" duration="106">Thomas Bodström (S)</turn>
          <turn when="2003-05-20 19:17:23" duration="118">Ragnwi Marcelind (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:335 av Ragnwi Marcelind (kd) till justitieminister
          Thomas Bodström om små tingsrätters framtid
        </IPQ_title>
      </div>
      <div type="IPQuestionBody">
        <p xml:id="i-FkHPQ7jzHj1BUPAwD69VL1">
          Medborgarperspektivet med tyngdpunkt på tillgänglighet och lokal
          förankring värderas relativt lågt i regeringens "domstolsreform".
          Vår uppfattning är, och har hela tiden varit, att regeringens
          nya modell inte kommer att innebära någon förbättring av den nuvarande
          organisationen eller leda till de besparingar som man förmodar.
          Vi anser att ett av de starkaste skälen till att inte lägga ned
          de mindre tingsrätterna är att man vid nedläggningen förlorar
          den lokala förankringen.
        </p>
        <p xml:id="i-VDS7ytibkStCdyCytxdqJp">
          Avstånden får stor betydelse för den lokala förankringen. Den
          ökade restiden riskerar att leda till att människors vilja att
          inställa sig i tingsrätten kommer att minska. Det är också olyckligt
          om viljan att vittna påverkas av avstånden. Just nu är oron stor
          i de delar av landet där man fortfarande inte vet vad som kommer
          att ske med deras domstol.
        </p>
        <p xml:id="i-Pc3ot5Ex3aXoE8f495VVUw">
          Domstolsverket lämnade sitt förslag till regeringen den 21 juni
          2001 (dnr. 292-2001) över den framtida tingsrättsorganisationen
          i Gävleborgs län. Man konstaterade här inledningsvis @ vad gällde
          Hälsingland @ att av de åtta remissinstanser som valt att yttra
          sig enbart i den del som gäller Hälsingland hade fyra av dem (Hudiksvalls
          tingsrätt, nämndemannaföreningen därstädes samt lokalföreningen
          för ST-Domstol respektive Jusek vid samma tingsrätt) tillstyrkt
          Vilgeus utredning, medan lika många avstyrkt (Hälsingerådet, en
          sammanslutning av Hudiksvalls-, Nordanstigs-, Ljusdals-, Bollnäs-,
          Söderhamns- och Ovanåkers kommuner, Bollnäs tingsrätt, nämndemannaföreningen
          samt lokalföreningen för ST-Domstol vid tingsrätten). Av särskilt
          intresse var här att Hälsingerådet förordade en oförändrad tingsrättsorganisation.
          Domstolsverket noterade att Bollnäs tingsrätt anmärkt på att Vilgeus
          utredning innehållit rena sakfel. Vid sitt ställningstagande fann
          Domstolsverket "vid en samlad bedömning" av Vilgeus utredning
          och av vad remissinstanserna yttrat, att verksamheten bäst främjades
          genom ett sammanläggande av Bollnäs och Hudiksvalls tingsrätter
          med kansliort i Hudiksvall och med bibehållande av Bollnäs tingsrätts
          tingsställe i Söderhamn.
        </p>
        <p xml:id="i-Gm7VFzEC3VJ2acPmmdVYz4">
          Jag menar att detta är ett exempel på ogenomtänkt glesbygdspolitik.
          Detta innebär att man i Gävleborgs län enligt förslaget har koncentrerat
          tingsrätterna till kustområdet och Gävleborgs läns inland blir
          helt utan tingsrätter. Tar man med i beräkningen att även Svegs
          tingsrätt försvinner kommer hela Norrlands inland att stå utan
          domstol, vilket är tvärt emot regeringens intentioner om närhetsprincipen.
          Det är utan tvekan så att en centralistisk vind har blåst genom
          svenskt rättsväsende de senaste åren. Modellen har varit central
          administration med lokal verksamhet. Denna ideologi har i omgångar
          drabbat kronofogdemyndigheterna, åklagarna och polis. Vi anser
          att en övergripande målsättning i stället borde vara ett livaktigt,
          kompetent och lokalt förankrat rättsväsende. Om enskilda tingsrätter
          anses vara för små bör detta kunna lösas genom ändrad domkretsindelning
          och ändrad fördelning av mål mellan förvaltningsdomstolar och
          allmänna domstolar.
        </p>
        <p xml:id="i-FEuGFtX4RqpCCvupuxDkDt">
          En av utgångspunkterna vid den så kallade reformeringen av tingsrättsorganisationen
          har enligt regeringen varit att de allra flesta medborgare ska
          ha ett rimligt avstånd till en tingsrätt, något som helt åsidosatts.
          Avstånden till närmaste domstol i glesbygdsområdena blir oerhört
          långa och än en gång drabbas glesbygdsbefolkningen.
        </p>
        <p xml:id="i-DoP4DiByJkh8fxaGixDDX9">
          Justitieministern svarade i riksdagen den 13 mars 2001 (anf.
          117) följande:
        </p>
        <p xml:id="i-9h14rfNFt6FbvZPyV181YQ">
          "Jag har informerats om att Domstolsverket har tillsatt en särskild
          utredare som ska se över den dömande verksamheten i Gävleborgs
          län. Regeringen har genom beslutet att lägga samman Hudiksvalls
          och Ljusdals tingsrätter gjort det med föresatsen att denna organisatoriska
          lösning ska vara långsiktigt hållbar. Därför kommer regeringen
          inte att vara beredd att göra några organisatoriska förändringar
          avseende tingsrätten i Hudiksvall. Detta hindrar inte att det
          kan vara behövligt med en översyn av tingsrättsorganisationen
          i övrigt i regionen @ @ @ Självklart bör tingsrätterna finnas
          på sådana platser i landet att de flesta medborgare har ett rimligt
          avstånd till domstolen."
        </p>
        <p xml:id="i-DrCKsxHP2FSX6cmGoNAVPn">
          Också i regeringens skrivelse år 2000 framgår att domstolar bör
          finnas på sådana platser i landet så att de flesta medborgare
          har ett rimligt avstånd till en tingsrätt.
        </p>
        <p xml:id="i-EPyEym4eKR4J1BsBKyT4Yc">
          Mina frågor till justitieministern är:
        </p>
        <p xml:id="i-CLu9eqZ5eDQUBzVJYy1wYZ">
          Vilka åtgärder avser ministern att vidta för att Bollnäs tingsrätt
          ska få finnas kvar?
        </p>
        <p xml:id="i-3fATvSeAxgUVuKKXapqkJ8">
          Vid en nedläggning av Bollnäs tingsrätt, vilka åtgärder avser
          ministern att vidta för att ge den enskilde medborgaren ett rimligt
          avstånd till sin tingsrätt?
        </p>
      </div>
    </body>
  </text>
</TEI>
