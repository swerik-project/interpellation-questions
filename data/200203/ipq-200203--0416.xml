<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0416">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0416</head>
        <author who="i-TodycJLEopZCV6uNkQANDV">Jakob Forssmed</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>multinationella företag och rapportering</topic>
        <docDate when="2003-05-12">den 12 maj</docDate>
        <status when="2003-05-26" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GQ10416</external_id>
        <debate>
          <turn when="2003-05-26 13:03:59" duration="295">Leif Pagrotsky (S)</turn>
          <turn when="2003-05-26 13:08:44" duration="251">Jakob Forssmed (Kd)</turn>
          <turn when="2003-05-26 13:12:51" duration="204">Leif Pagrotsky (S)</turn>
          <turn when="2003-05-26 13:16:10" duration="246">Jakob Forssmed (Kd)</turn>
          <turn when="2003-05-26 13:16:10" duration="246">Jakob Forssmed (Kd)</turn>
          <turn when="2003-05-26 13:20:12" duration="226">Leif Pagrotsky (S)</turn>
          <turn when="2003-05-26 13:23:49" duration="141">Jakob Forssmed (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:416 av Jakob Forssmed (kd) till näringsminister
          Leif Pagrotsky om multinationella företag och rapportering
        </IPQ_title>
      </div>
      <div type="IPQuestionBody">
        <p xml:id="i-YTwVpo481Wret3i5wimhXM">
          Under de senaste åren har företagens roll utvecklats mot ett
          ökat ansvar för att mänskliga rättigheter respekteras och att
          internationella riktlinjer för hållbar utveckling efterlevs även
          i utvecklingsländer. CSR @ Corporate Social Responsibility @ har
          blivit ett erkänt begrepp som syftar till att få företag att öka
          engagemanget i dessa frågor. Regeringen har åtagit sig att utveckla
          arbetet med CSR bland svenska företag, genom initiativet Globalt
          Ansvar som lanserades i mars 2002. Detta samarbete mellan regering,
          näringsliv och det civila samhället ska främja mänskliga rättigheter
          och miljöhänsyn samtidigt som det stärker företagens konkurrenskraft
          och bygger på FN-initiativet Global Compacts nio principer samt
          OECD:s riktlinjer för multinationella företag.
        </p>
        <p xml:id="i-NsmUYEGXrSBKZYAYWBwrHX">
          Under de senaste årens CSR-arbete både internationellt och inom
          Sveriges gränser har det blivit tydligt att information och extern
          rapportering är ytterst viktiga delar av processen. Möjligheterna
          att följa upp arbetet från år till år är avgörande för om satsningen
          ska bli trovärdig, både för företagen själva och för konsumenter
          som måste ha tillgång till information för att kunna fatta medvetna
          beslut. Enligt Pierre Sané, tidigare Amnesty Internationals generalsekreterare,
          är företagens rapportering till allmänheten en nyckel till att
          Global Compact och arbetet med CSR blir effektivt och trovärdigt.
        </p>
        <p xml:id="i-HXL3y36C3vLDB27sNNbc5s">
          Fördelarna för företagen av att göra noggranna och utförliga
          rapporter om CSR-arbetet är många @ bland annat att det ömsesidiga
          förtroendet mellan företag och konsumenter, investerare, anställda
          och NGO:er ökar då det långsiktiga strategiska tänkandet prioriteras,
          problem och risker kan upptäckas tidigare och förebyggas i tid,
          och aktievärdet kan stabiliseras.
        </p>
        <p xml:id="i-XphW7ngXRGVm2tTbthNxn1">
          Enligt Svenska Naturskyddsföreningens undersökning av de 50 största
          svenska företagens arbete med miljöriktlinjer inför Johannesburgkonferensen
          2002 råder det i dag en mycket stor spridning mellan de svenska
          storföretagen då det gäller rapportering om miljöarbete. Hälften
          av de tillfrågade företagen tillhandahöll ingen information varken
          via hemsidor eller på förfrågan. Bland de rapporter som lämnades
          varierade utformningen kraftigt, vissa företag inkluderade alla
          OECD:s riktlinjer medan andra knappt redovisade några miljömålsättningar
          alls. Jämförelser mellan företagen blir därför mycket svåra, inte
          minst för konsumenter.
        </p>
        <p xml:id="i-2fwuALtxMhXAT77CEuLLAS">
          Det faktum att så få företag redovisar öppet om miljöarbetet,
          och att innehållet är mycket skiftande bland dem som gör det,
          talar för bindande regler för att miljöinformation från företagen
          garanteras och standardiseras. Ett ramverk för miljörapporters
          utformning och innehåll är nödvändig för att jämföra företagens
          miljöpåverkan och miljöarbete och för att möjliggöra övervakning
          och uppföljning. I dag finns FN-initierade GRI:s riktlinjer för
          rapportering (Global Reporting Initiative), som bland annat innehåller
          en rad ekonomiska, sociala och miljömässiga indikatorer för att
          kunna mäta företagens framsteg inom dessa områden. GRI framhåller
          även vikten av tranparens, noggrannhet, tydlighet och konkreta
          resultat i målsättning och rapportering om CSR. Men enligt Svenska
          Naturskyddsföreningen använder sig endast vissa svenska företag
          av GRI:s riktlinjer och många företag saknar i dag någon form
          av mätbara mål för arbetet, en av grundbultarna i OECD:s riktlinjer.
        </p>
        <p xml:id="i-HrPVgFruBxQD3Pmge9Z1xn">
          I USA finns bland miljö- och MR-organisationer ett stort stöd
          för ett lagförslag om obligatorisk rapportering om amerikanska
          företags påverkan på miljö och förhållningssätt till mänskliga
          rättigheter utanför landets gränser. I Frankrike har lagstiftning
          redan införts om obligatorisk rapportering om sociala och miljömässiga
          hänsynstaganden i företagens årsrapporter samt att de största
          företagen ska rapportera mot en rad fastställda indikatorer, och
          regler om rapportering enligt GRI:s riktlinjer har införts för
          företag noterade på Johannesburgbörsen.
        </p>
        <p xml:id="i-2m7LAUswuA5MdMtn5X77h9">
          Med anledning av ovanstående vill jag ställa följande frågor
          till näringsministern:
        </p>
        <p xml:id="i-Ex1kNZ8JwDEXt4kEetZAfi">
          Vad avser ministern att göra för att stärka arbetet för att svenska
          företag ska ta ett ökat socialt och miljömässigt ansvar utanför
          Sveriges gränser?
        </p>
        <p xml:id="i-NxvLg6F1ATEyxDuiRb933V">
          Vad avser ministern göra föra att få fler svenska företag att
          rapportera enligt GRI:s riktlinjer?
        </p>
        <p xml:id="i-Kzby6zSCtRnCdRabyyaHzv">
          Vad avser ministern att göra för att stärka lagstiftningen om
          standardiserad rapportering för svenska företag enligt GRI:s riktlinjer?
        </p>
        <p xml:id="i-Bga5Uzdmre6CZ5zrCGDQbE">
          Hur avser ministern att verka för att föra upp frågan om lagstiftning
          om miljörapportering på EU- och internationell nivå?
        </p>
      </div>
    </body>
  </text>
</TEI>
