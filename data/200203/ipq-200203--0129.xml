<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0129">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0129</head>
        <author who="i-Ry3pP9VZKrW87Vcxq73jQG">Carl B Hamilton</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>monopolbildning i jordbrukssektorn</topic>
        <docDate when="2003-01-17">den 17 januari</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GQ10129</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:129 av Carl B Hamilton (fp) till jordbruksminister
          Ann-Christin Nykvist om monopolbildning i jordbrukssektorn
        </IPQ_title>
      </div>
      <div type="IPQuestionBody">
        <p xml:id="i-TaWwDeZAc52tdAaM3hJDxt">
          Jordbrukssektorn har sedan länge präglats av dålig konkurrens
          på många områden. Detta leder i slutändan till bland annat att
          konsumenterna tvingas betala högre priser och de får dessutom
          ofta nöja sig med sämre kvalitet på produkter och service.
        </p>
        <p xml:id="i-Mr88p9RBMt8yhvh6BVLNM7">
          När det gäller handeln med spannmål, foder och insatsvaror har
          jordbrukskooperationen dominerat marknaden och haft en andel på
          ca 70 %. Största konkurrenten har varit danskägda Svenska Foder
          med ca 20 % av marknaden. Härutöver finns en del mindre företag
          spridda över landet. De flesta av dessa är dock beroende av Svenska
          Foder som fodertillverkare och exportör respektive importör via
          Svenska Foders anläggningar i svenska hamnar.
        </p>
        <p xml:id="i-H1XNz2vtfATXJnTjViBYMv">
          Nu hotar emellertid denna del av jordbrukssektorn och utrikeshandeln
          att bli ett de facto-monopol. I bland annat Dagens Industri har
          man kunnat läsa om att den svenska jordbrukskooperationen tillsammans
          med sin danska motsvarighet (DLG), som har långtgående samarbetsavtal
          med varandra, är i färd med att förvärva Svenska Foder utan att
          andra intressenter i Sverige givits möjlighet att förhandla som
          spekulanter. Utåt uppger man att Svenska Foder ska fortsätta och
          konkurrera med den svenska jordbrukskooperationen. Det finns dock
          skäl att starkt ifrågasätta sådana påståenden. Det finns tvärtom
          starka kommersiella skäl att tro att köparen siktar på en närmast
          100-procentig marknadsställning: genom att driva Svenska Foder
          på sparlåga under några år, sedan konstatera att företaget gått
          med förlust och därefter överföra samtliga tillgångar till den
          svenska jordbrukskooperationen.
        </p>
        <p xml:id="i-JX1VA2ZCPRJwF46Sm2s1qe">
          Det finns en parallell. För några år sedan köpte jordbrukskooperationens
          kvarnrörelse (Nord Mills) @ med då ca 50 % marknadsandel @ konsumentkooperationens
          kvarn i Göteborg, som då hade 20 % av marknaden. Då betalade Nord
          Mills ett skyhögt pris för inventarierna i Göteborg, mot att denna
          kvarn lades ned.
        </p>
        <p xml:id="i-FMo624UnR6XGE3u98REDW">
          Kooperationens förvärv av Svenska Foder har djupt oroat många
          spannmålsodlande lantbrukare och lett till många insändare och
          klagobrev till Konkurrensverket, bland annat från den från LRF
          fristående organisationen Sveriges Spannmålsodlares Förening.
          Denna har påpekat att affärsupplägget är sjukt och att det är
          oacceptabelt att ett företag som redan har 70 % av marknaden ska
          kunna köpa upp ytterligare 20 %. Ordföranden i Föreningen Sveriges
          Spannmålsodlare säger i en intervju bland annat: "Ett så dominerande
          'företag' agerar inte marknadsmässigt. Det blir inga riktiga alternativ
          för bönderna och därmed inte heller för konsumenterna" (Dagens
          Industri).
        </p>
        <p xml:id="i-9E1w3bo8ubjhaaWRTpyWrL">
          Det är viktigt att lägga märke till att jordbrukskooperationen
          efter ett förvärv av Svenska Foder skulle kontrollera flera viktiga
          hamnanläggningar för internationell spannmålshandel. Därmed skulle
          jordbrukskooperationen ha grepp över deras hanteringsavgifter
          och bönders import- och exportkostnader. Det finns naturligtvis
          inga incitament för dem som har en dominerande ställning på inhemska
          marknaden att hålla nere sådana hanteringsavgifter.
        </p>
        <p xml:id="i-3AW98r8BXpf5n9NnxjcvLN">
          Man kan fråga sig om gällande konkurrenslagstiftning är alltför
          tandlös för att hindra företag med redan 70 % av marknaden, i
          kombination med ett grepp över utrikeshandeln, från att köpa en
          konkurrent som har 20 %, det vill säga tillsammans uppnå 90 %.
        </p>
        <p xml:id="i-WmEh6MenpF1fdYEw1q9r1j">
          Min fråga till ministern är:
        </p>
        <p xml:id="i-UDCbWeBVaqSKLrGoanHLpY">
          Vad avser ministern att göra för att främja konkurrensen i produktionen
          av jordbruksprodukter?
        </p>
      </div>
    </body>
  </text>
</TEI>
