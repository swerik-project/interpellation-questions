<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0243">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0243</head>
        <author who="i-991obiMTz36s9V7z3YpuZk">Gunilla Wahlén</author>
        <recipient who="i-UPW2cbGnTUbMZaKTrot5Bh">Morgan Johansson</recipient>
        <topic>socialtjänstens ansvar för asylsökande barn</topic>
        <docDate when="2003-03-17">den 17 mars</docDate>
        <status when="2003-04-01" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GQ10243</external_id>
        <debate>
          <turn when="2003-04-01 15:19:27" duration="231">Morgan Johansson (S)</turn>
          <turn when="2003-04-01 15:23:14" duration="262">Gunilla Wahlén (V)</turn>
          <turn when="2003-04-01 15:27:33" duration="266">Erik Ullenhag (Fp)</turn>
          <turn when="2003-04-01 15:31:55" duration="212">Magdalena Andersson (M)</turn>
          <turn when="2003-04-01 15:35:24" duration="270">Morgan Johansson (S)</turn>
          <turn when="2003-04-01 15:39:51" duration="206">Gunilla Wahlén (V)</turn>
          <turn when="2003-04-01 15:43:14" duration="143">Erik Ullenhag (Fp)</turn>
          <turn when="2003-04-01 15:45:31" duration="79">Magdalena Andersson (M)</turn>
          <turn when="2003-04-01 15:46:46" duration="232">Morgan Johansson (S)</turn>
          <turn when="2003-04-01 15:50:33" duration="110">Gunilla Wahlén (V)</turn>
          <turn when="2003-04-01 15:52:19" duration="371">Morgan Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:243 av Gunilla Wahlén (v) till statsrådet
          Morgan Johansson om socialtjänstens ansvar för asylsökande barn
        </IPQ_title>
      </div>
      <div type="IPQuestionBody">
        <p xml:id="i-UG9c1iNVv9ZRLDwKSSai4u">
          Det är väl grundad kunskap att barn tar ansvar både för sig själva,
          sina syskon och sina föräldrar när föräldrarna av någon anledning
          inte orkar ta sitt föräldraansvar. Barn till föräldrar med psykiska
          problem eller missbruk har ofta vittnat om den solidaritet de
          känt med sina föräldrar som de många gånger skött och skyddat.
        </p>
        <p xml:id="i-HgbWMBooZiaeDivXfSk68K">
          Barn med erfarenheter från krig och katastrofer reagerar ofta
          på motsvarande sätt eftersom de ser den börda som föräldrarna
          redan bär och försöker underlätta för dem genom att försöka klara
          sig själva. De har ofta egna erfarenheter och upplevelser som
          de inte kan dela med någon och ibland kan de vuxna inte ens ha
          kännedom om att barnen har sett och upplevt mycket traumatiska
          händelser.
        </p>
        <p xml:id="i-MWyhs2QXXVgbD9aeY7skwm">
          I Sverige har vi i dag ett stort antal barn som antingen kommit
          tillsammans med sina föräldrar eller ensamma från länder där de
          utsatts för krig, förföljelser och trakasserier. Det är barn som
          redan när de kommer till Sverige har djupa trauman.
        </p>
        <p xml:id="i-XvRcTdcVTH9D1M5fyQ9bCn">
          Väl i Sverige, som undertecknat FN:s barnkonvention, skulle man
          tro att dessa barn nu skulle få en trygghet och möjlighet att
          läkas. Tyvärr kan vi konstatera att så är det inte. I dag är det
          snarare så att dessa barn får ytterligare bördor att bära genom
          långa väntetider på besked om de får uppehållstillstånd eller
          ej och genom en ovärdig behandling i samband med avvisning.
        </p>
        <p xml:id="i-8ZzviEe79e48AtPydjLG5q">
          Dagligen får vi rapporter via massmedierna, organisationer och
          enskilda om en skrämmande behandling av dessa barn. Myndigheterna
          har tenderat att skylla på varandra och ingen har tagit ansvar
          för barnen. Det har även gällt socialtjänsten. Det är särskilt
          allvarligt eftersom de utgör det yttersta nätverket när barn far
          illa. Exempel finns på att socialtjänsten inte behandlat asylsökande
          barn som far illa i enlighet med socialtjänstlagen eller FN:s
          barnkonvention.
        </p>
        <p xml:id="i-ALSpbkF1sdWxdKodVKsMS6">
          I den reviderade överenskommelsen om utveckling av introduktion
          för flyktingar och andra invandrare mellan AMS, Integrationsverket,
          Migrationsverket, Skolverket och Svenska kommunförbundet kan man
          läsa att "barns och ungdomars introduktion har inte uppmärksammats
          tillräckligt, t.ex. upprättar fortfarande inte samtliga kommuner
          individuella introduktionsplaner för nyanlända barn och ungdomar".
        </p>
        <p xml:id="i-2kYgnUyXXoNdDgCppnacBW">
          I en rapport från Rädda Barnen som presenterades den 6 mars konstaterar
          man att flyktingbarnens egna asylskäl förbises av Migrationsverket
          och att utredningarna inte görs utifrån barnets perspektiv. Detta
          genomsyrar hela processen för de asylsökande barnen och inte minst
          i kommunerna. Detta trots att man slagit fast att hela familjens
          situation ska beaktas och där barnen självfallet är en viktig
          part.
        </p>
        <p xml:id="i-Q7Faa48gxdpirj231JEM8F">
          Hur ska dessa barn någonsin kunna läkas när den fristad de trodde
          sig ha nått snarare skapar nya trauman än motsatsen? På alla nivåer
          intygar man att självfallet ska barnets bästa beaktas men i den
          konkreta vardagen skyller kommunerna på staten, staten på kommunerna,
          socialtjänsten på Migrationsverket och så vidare, när bristerna
          påtalas och barnen kläms obarmhärtigt mellan dessa instanser.
        </p>
        <p xml:id="i-Y91vKeg1cjVXruSBeeSwSE">
          Mina frågor till statsrådet är:
        </p>
        <p xml:id="i-PRPSJMZVmgE4tAwiJ5bZuR">
          1. Avser statsrådet att vidta några åtgärder för att skyndsamt
          komma till rätta med bristerna i socialtjänsten avseende asylsökande
          barn?
        </p>
        <p xml:id="i-HvUMYCEHvA5bV2iAqFWQwN">
          2. Avser statsrådet att vidta några åtgärder för att utveckla
          omhändertagandet av asylsökande barn inom socialtjänsten?
        </p>
      </div>
    </body>
  </text>
</TEI>
