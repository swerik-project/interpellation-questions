<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0044">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0044</head>
        <author who="i-K5zTLSXt1UWyYngcbEuofY">Kristina Zakrisson</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>regionalpolitisk hänsyn hos statliga bolag</topic>
        <docDate when="2002-11-20">den 20 november</docDate>
        <status when="2002-12-03" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GQ1044</external_id>
        <debate>
          <turn when="2002-12-03 21:09:42" duration="273">Leif Pagrotsky (S)</turn>
          <turn when="2002-12-03 21:14:12" duration="188">Kristina Zakrisson (S)</turn>
          <turn when="2002-12-03 21:17:16" duration="119">Leif Pagrotsky (S)</turn>
          <turn when="2002-12-03 21:19:11" duration="101">Kristina Zakrisson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:44 av Kristina Zakrisson (s) till näringsminister
          Leif Pagrotsky om regionalpolitisk hänsyn hos statliga bolag
        </IPQ_title>
      </div>
      <div type="IPQuestionBody">
        <p xml:id="i-Qtqa4LteVtC4qLTXptKysB">
          Förutsättningarna för att leva och arbeta i Sverige skiljer sig
          mycket mellan landets olika delar. I områden med minskande befolkning
          ställs stora krav på kommuner och landsting för att de ska kunna
          erbjuda medborgarna likvärdig service som i tillväxtområden. För
          att vända den negativa spiralen och ge alla landets delar rejäla
          möjligheter till utveckling krävs många olika åtgärder. Det handlar
          bland annat om stark kommunal ekonomi, utbildning, goda kommunikationer
          och väl utbyggd infrastruktur.
        </p>
        <p xml:id="i-QagwSRAqYVrm5GUCkEKom5">
          Regeringens proposition En politik för tillväxt och livskraft
          i hela landet antogs av riksdagen i december 2001. I den gör regeringen
          bedömningen att det behövs flera offensiva strategier i kombination
          med riktade åtgärder för att stärka en hållbar utveckling och
          livskraft i alla delar av landet. Regeringen konstaterar också
          att den och statsförvaltningen fattar många beslut som direkt
          påverkar regionernas möjligheter att utvecklas. Därför ställer
          regeringen krav på att regional hänsyn tas i all statlig verksamhet.
          Både statliga myndigheter och av staten ägda bolag ska inom sina
          verksamhetsområden verka för att målet för regional utveckling
          nås.
        </p>
        <p xml:id="i-VgvcZFE58nsbVaCZ4kGvog">
          Regeringen lovar i ovannämnda proposition att återkomma till
          riksdagen angående nya direktiv till de statliga bolagens bolagsordningar.
          Så har ännu inte skett. Genomläsning av verksamhetsberättelsen
          2001 för statliga företag och verkligheten visar också att utvecklingen
          i dag går i motsatt riktning än vad som beslutats av riksdagen.
        </p>
        <p xml:id="i-M5zU5BtYF5brCGqJ3PdHwV">
          Samtidigt genomgår många myndigheter strukturförändringar, vilket
          innebär koncentration av verksamheten till ett ställe i ett län
          eller i en större region. Det sker ingen samordning mellan olika
          samhällssektorer och ingen regional hänsyn tas till var verksamheten
          lokaliseras.
        </p>
        <p xml:id="i-6uyyW5H8bWqCgJNCnJQsvb">
          För Norrlands del innebär det flyttning till några få kustkommuner
          medan inlandet töms på statliga myndigheter. På så sätt tappar
          orter inte bara arbetstillfällen, utan också viktig kompetens
          och därmed utvecklingskraft.
        </p>
        <p xml:id="i-8PGxos7EJ8tvRsbxaH3ath">
          Med hänvisning till ovanstående vill jag fråga näringsministern:
        </p>
        <p xml:id="i-UYUZRcgkr8vA2LrCctEua5">
          På vilket sätt avser ministern att verka för att kravet på att
          regional hänsyn tas i all statlig verksamhet fullföljs?
        </p>
      </div>
    </body>
  </text>
</TEI>
