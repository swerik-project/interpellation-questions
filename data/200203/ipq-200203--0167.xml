<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0167">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0167</head>
        <author who="i-KPGvtK4s6Zp3E6XH6vj18n">Tobias Billström</author>
        <recipient who="i-3kVCtR7mCK6mW2F6oaBMR5">Göran Persson</recipient>
        <topic>arbetslösa invandrare</topic>
        <docDate when="2003-02-05">den 5 februari</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GQ10167</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:167 av Tobias Billström (m) till statsminister
          Göran Persson om arbetslösa invandrare
        </IPQ_title>
      </div>
      <div type="IPQuestionBody">
        <p xml:id="i-GyYd6FzMjT9QVgXvZsuKdj">
          I varje valrörelse sker det dagligen en rad "oväntade" händelser.
          I denna valrörelse var det kanske allra mest "oväntade" att statsminister
          Göran Persson "hittade" 116 000 fler arbetslösa invandrare som
          inte syns i den officiella statistiken. Och det näst mest "oväntade"
          var möjligen att bara några timmar tidigare hade statsministern
          hävdat att Sverige i början av 1990-talet tog emot ungefär en
          halv miljon flyktingar.
        </p>
        <p xml:id="i-2pCqtTs3AYRbk63ZFmsoES">
          I verkligheten rörde det sig om ungefär 250 000 flyktingar. Göran
          Persson tvingades dagen efter sitt uttalande gå ut i medierna
          och beklaga den felaktiga uppgiften. Det finns ingenstans något
          belägg för Göran Perssons sensationella uppgifter om 116 000 fler
          arbetslösa invandrare som inte syns i den officiella statistiken.
          Jag ifrågasätter inte att verkligheten ser värre ut än vad regeringen
          tidigare velat medge, däremot måste ett klarläggande till vad
          gäller var någonstans dessa uppgifter kommer ifrån.
        </p>
        <p xml:id="i-Ty9sZCDeuPPsNfJpTgA6nA">
          Jag ställde i riksdagens frågestund den 14 november en fråga
          om de 116 000 nya arbetslösa invandrarna till vice statsminister
          Margareta Winberg.
        </p>
        <p xml:id="i-BmUBMAkcdPKXMLud85sB31">
          Hennes svar är en orsak till att denna interpellation är direkt
          riktad till statsministern: "Eftersom frågan är så precis och
          rör ett uttalande som statsministern gjort kan jag inte svara
          på den. . Jag får be att Tobias Billström ställer frågan till
          statsministern för att få ett korrekt svar".
        </p>
        <p xml:id="i-A8n9zk8wrqWgqSJsfwWz7r">
          Moderaterna har länge hävdat att den sammanlagda arbetslösheten
          i Sverige är ungefär 700 000 människor och att om hänsyn tas till
          de som är sjukskrivna och förtidspensionerade så är det omkring
          1,5 miljoner människor i vuxen ålder som en vanlig vardag inte
          arbetar. Detta är den stora stötestenen för att kunna skapa en
          skola som ger alla den bästa utbildningen som finns att ge och
          en sjukvård av högsta kvalitet till alla som behöver vård.
        </p>
        <p xml:id="i-PR3WRkHHKa7cnsRUzbLPC4">
          Mot bakgrund av ovanstående vill jag till statsminister Göran
          Persson ställa följande frågor:
        </p>
        <p xml:id="i-EN51e6sJ4iF88uSJd2MUF2">
          1. Vilka initiativ ämnar statsministern vidta för att ta reda
          på hur det faktiskt förhåller sig i verkligheten med dessa påstådda
          116 000 invandrare som inte syns i statistiken?
        </p>
        <p xml:id="i-Mwcx5n2W4iky3YHzTAvKa4">
          2. Vilka initiativ ämnar statsministern vidta för att utreda
          under vilka villkor dessa människor lever i dag?
        </p>
        <p xml:id="i-6ngc7xrLWjiZcLZQpS9fLu">
          3. Vilka initiativ ämnar statsministern vidta för att dessa människor
          ska få ett riktigt arbete så fort som möjligt?
        </p>
      </div>
    </body>
  </text>
</TEI>
