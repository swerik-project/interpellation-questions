<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0306">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0306</head>
        <author who="i-RYmzRLEx8QvF7KzEiVDL2U">Lars Ångström</author>
        <recipient who="i-CcdZckB2ErC625pmVtogZg">Leni Björklund</recipient>
        <topic>säkerhetsdepartement i stället för försvarsdepartement</topic>
        <docDate when="2003-04-24">den 24 april</docDate>
        <status when="2003-05-20" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GQ10306</external_id>
        <debate>
          <turn when="2003-05-20 14:03:18" duration="328">Leni Björklund (S)</turn>
          <turn when="2003-05-20 14:08:35" duration="241">Lars Ångström (Mp)</turn>
          <turn when="2003-05-20 14:12:31" duration="142">Leni Björklund (S)</turn>
          <turn when="2003-05-20 14:14:41" duration="139">Lars Ångström (Mp)</turn>
          <turn when="2003-05-20 14:16:50" duration="254">Leni Björklund (S)</turn>
          <turn when="2003-05-20 14:21:00" duration="71">Leni Björklund (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:306 av Lars Ångström (mp) till försvarsminister
          Leni Björklund om säkerhetsdepartement i stället för försvarsdepartement
        </IPQ_title>
      </div>
      <div type="IPQuestionBody">
        <p xml:id="i-AdVLGwqxU2YtUoS9REqvyn">
          Det pågår en omvärdering av risker och säkerhet i hela samhället,
          där civila hot och civil säkerhet får en ökad betydelse och den
          tidigare fokuseringen på militära hot tonas ned.
        </p>
        <p xml:id="i-WfiyeW4ink1vEjwwCSp2AA">
          Det blir mer och mer uppenbart att de resurser som läggs på att
          förebygga stora och osannolika hot, som en militär invasion, är
          alltför stora och sker på bekostnad av vardagens säkerhet.
        </p>
        <p xml:id="i-UAZNkqzW4qs9nm9jkEyChX">
          En naturlig konsekvens av den omsvängning som pågår kanske vore
          att Försvarsdepartementet i förlängningen döps om till säkerhetsdepartementet
          och, i vart fall i väsentligt högre utsträckning än i dag, fokuserar
          på civil säkerhet och civila olyckor.
        </p>
        <p xml:id="i-HbbF5NcZenUw4ESYP8RHA8">
          Det behövs övergripande och tvärsektoriella analyser för att
          kunna fatta kloka beslut när det gäller prioriteringar av hur
          samhällets begränsade resurser ska användas för att öka medborgarnas
          säkerhet.
        </p>
        <p xml:id="i-Ev8gzUeD1XQEdZQc24LPix">
          Mot denna bakgrund ser jag det som positivt att regeringen tidigare
          har givit Räddningsverket i uppdrag att starta Nationellt Centrum
          för erfarenhetsåterföring från olyckor (NCO).
        </p>
        <p xml:id="i-LwqZzfckVV5HqEzQKUX6o5">
          Uppdraget är inte så brett som jag skulle önska, utan fokuserar
          bara på olyckor. Men också inom detta begränsade område finns
          det ett stort behov av överblick. NCO publicerade i oktober rapporten
          Olyckor i siffror, som ska vara en årligt återkommande rapport.
          Den visade bland annat att äldre är klart överrepresenterade i
          olycksstatistiken och att äldres fallolyckor är ett omfattande
          och växande problem, som skapar både ett omfattande lidande och
          skenande kostnader.
        </p>
        <p xml:id="i-XbYvuqyzvAm7YD1xxiMS58">
          NCO har fått i uppgift av regeringen att ge en "samlad bild och
          bedömning" av olycksutvecklingen och säkerhetsarbetet i Sverige.
          Enligt vad jag erfarit planerar NCO att presentera följande rapporter
          som ska ge en "samlad bild och bedömning" under 2003:
        </p>
        <p xml:id="i-82QMevphrNnQjSGwLDoRMg">
          Det är alltså ett viktigt arbete som utförs vid NCO, som både
          kan stödja kommunerna i deras olycksförebyggande arbete och bli
          ett instrument för nationella prioriteringar i fråga om hur man
          mest kostnadseffektivt förebygger olyckor.
        </p>
        <p xml:id="i-Lzt2kJFCrFiRDwFti4TucS">
          Enligt uppgifter i medierna hotas dock NCO:s existens, på grund
          av oklarheten kring den framtida finansieringen. Jag har försökt
          sätta mig in i finansieringsfrågan och fått fram följande underlag:
        </p>
        <p xml:id="i-9bzzpmte5CyTkY3kkuhXmi">
          NCO har fått en särskild finansiering under 2003 och 2004, med
          2 respektive 4 miljoner kronor om året och för den planerade utbyggnaden
          av NCO krävs det en fortsatt särskild finansiering om 8 miljoner
          2004 och 12 miljoner år 2005.
        </p>
        <p xml:id="i-QjaAK28oBtdGeau3ZMrjgy">
          Redan i en redovisning från den 14 november 2001 till Försvarsdepartementet
          angav Räddningsverket: "Projektet bedöms behöva en särskild finansiering
          av totalt 26 mkr till och med år 2005."
        </p>
        <p xml:id="i-CaC35u3t99pkY9SZVCw3Gd">
          Motsvarande information lämnades den 23 januari 2002 till Näringsdepartementet:
          "Kostnaderna för utvecklingsprojektet uppskattas till cirka 2
          mkr under 2002, 4 mkr för år 2003, 8 mkr för år 2004 samt 12 mkr
          för år 2005. /./ Räddningsverket kommer senare att inkomma med
          kompletterande förslag till finansieringen för den senare delen
          av utvecklingsprojektet (åren 2004 och 2005)."
        </p>
        <p xml:id="i-M8UtXZbV2RbiZEDh7k9okd">
          Det betyder att verket redan från början har påtalat behovet
          av en särskild finansiering för NCO:s verksamhet, en verksamhet
          som ska vara tvärsektoriell och omfatta samarbeten mellan en rad
          olika myndigheter och andra intressenter.
        </p>
        <p xml:id="i-P4zeVCtz36TtwZ4eEKPayE">
          Om NCO inte får sin extra finansiering kommer verksamheten att
          bantas och ansatsen, att ge en "samlad bild och bedömning", kommer
          knappast att vara praktiskt genomförbar.
        </p>
        <p xml:id="i-4ymHPn9ycmkPu6qn7KeMV2">
          Det vore ologiskt om regeringen först finansierar ett mycket
          lovande utbyggnadsprojekt under två år och sedan avbryter planerna
          och stryper verksamheten under de två nästkommande åren. Det måste
          finnas möjlighet till omfördelningar inom de olycksförebyggande
          och säkerhetsinriktade sektorerna i samhället.
        </p>
        <p xml:id="i-FvV7pfq8xux2jV8ezemxuE">
          Jag vill fråga försvarsministern:
        </p>
        <p xml:id="i-VT2H9a8RrkQqm43rjP3Hfx">
          1. Avser försvarsministern att påskynda utvecklingen mot större
          fokus på civila hot och olyckor, på bekostnad av militära hot,
          och är försvarsministern redo att låta denna utveckling också
          få betydelse i resursfördelningen?
        </p>
        <p xml:id="i-Pw2fGT6fqiPHgSk4nPtbLN">
          2. Avser försvarsministern att vidta någon åtgärd för att det
          också fortsättningsvis ska "ges en samlad bild och bedömning"
          av olyckor och säkerhetsarbetet i Sverige?
        </p>
        <p xml:id="i-MbhR3b6agu9CV38TUk1Y5z">
          3. Avser försvarsministern att säkerställa att NCO ska kunna
          bygga ut sin verksamhet i Karlskoga i enlighet med tidigare fattade
          beslut?
        </p>
      </div>
    </body>
  </text>
</TEI>
