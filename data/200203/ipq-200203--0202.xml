<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0202">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0202</head>
        <author who="i-D6V9ti7ETxin1WbJjDaShE">Nina Lundström</author>
        <recipient who="i-6qjD2tsSCtsrmXQjy7mtCJ">Lars-Erik Lövdén</recipient>
        <topic>konkurrensen på byggmarknaden</topic>
        <docDate when="2003-02-24">den 24 februari</docDate>
        <status when="2003-03-14" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GQ10202</external_id>
        <debate>
          <turn when="2003-03-14 11:46:09" duration="229">Lars-Erik Lövdén (S)</turn>
          <turn when="2003-03-14 11:49:53" duration="195">Nina Lundström (Fp)</turn>
          <turn when="2003-03-14 11:53:05" duration="228">Börje Vestlund (S)</turn>
          <turn when="2003-03-14 11:56:50" duration="226">Lars-Erik Lövdén (S)</turn>
          <turn when="2003-03-14 12:00:32" duration="249">Nina Lundström (Fp)</turn>
          <turn when="2003-03-14 12:04:37" duration="122">Börje Vestlund (S)</turn>
          <turn when="2003-03-14 12:06:36" duration="218">Lars-Erik Lövdén (S)</turn>
          <turn when="2003-03-14 12:10:10" duration="121">Nina Lundström (Fp)</turn>
          <turn when="2003-03-14 12:12:07" duration="90">Lars-Erik Lövdén (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:202 av Nina Lundström (fp) till statsrådet
          Lars-Erik Lövdén om konkurrensen på byggmarknaden
        </IPQ_title>
      </div>
      <div type="IPQuestionBody">
        <p xml:id="i-TrGmR57LFE8iP4ebXKUyUg">
          Det byggs för få bostäder i Sverige vilket beror på att boende
          i Sverige är dyrt relaterat till den disponibla inkomsten. Sverige
          har en av Europas högsta boendekostnader. Med dagens hyressättningssystem
          lönar det sig inte att bygga hyresrätter. Den bristande rörligheten
          på bostadsmarknaden och systemet för hyressättning hjälper inte
          de människor som behöver en billig hyreslägenhet i början av sin
          "bostadskarriär". En ökad omflyttning skulle dock innebära att
          fler mindre bostäder skulle frigöras för till exempel ungdomar.
        </p>
        <p xml:id="i-NsKRQSQ3j6EumoJUbhSxid">
          Regeringen har också insett att byggkostnaderna är en nyckelfaktor.
          Därför tillsatte den dåvarande bostadsministern Jörgen Andersson
          (s) den så kallade Byggkostnadsdelegationen. Därefter har regeringen
          inrättat Byggkostnadsforum vid Boverket för att främja utvecklingsarbete,
          innovationer och kostnadseffektiva produktionsprocesser. Enligt
          regeringens budgetproposition för år 2003 ska inriktningen i bostadspolitiken
          vara att verka för en effektiv byggsektor som verkar på marknad
          i konkurrens. Under perioden 1996@2001 ökade produktionskostnaderna
          med drygt 65 %. Mellan år 2000 och år 2001 skedde en ökning med
          20 %. Regeringens analys av produktionskostnadsutvecklingen är
          att ett fåtal stora företag dominerar marknaden i Sverige samt
          att delar av den svenska byggmarknaden endast i begränsad omfattning
          är utsatt för internationell konkurrens. Statsrådet Lars-Erik
          Lövdén påtalade i interpellationsdebatt den 14 februari 2003 att
          Byggkommissionen lämnat ett betänkande med förslag till förbättrad
          konkurrens, högre kvalitet och lägre kostnader i byggsektorn.
          Detta skulle även gynna produktionskostnaderna vid byggandet av
          studentbostäder.
        </p>
        <p xml:id="i-UDpiieeFpG85pwKRYCXpea">
          Regeringen delar därmed Folkpartiet liberalernas uppfattning
          att konkurrensen är bristfällig på den svenska marknaden. Den
          höga prisnivån har fått många att ställa frågan om det finns anledning
          att misstänka kartelltendenser. På cementmarknaden är exempelvis
          en aktör i princip monopolist och på betongmarknaden dominerar
          ett fåtal bolag. Importen på dessa produktområden är obetydlig.
          Folkpartiets uppfattning är att regeringens inriktning på fler
          subventioner inte kommer att leda till en press på produktionskostnaderna.
        </p>
        <p xml:id="i-Pdvt1LC81sXNsGx8e161JP">
          Konkurrensen inom byggsektorn måste skärpas. Ett viktigt led
          i arbetet med att skapa en fungerande byggmarknad är att ge Konkurrensverket
          större ekonomiska resurser för att kunna genomföra en effektiv
          övervakning av att de regler som finns verkligen efterföljs.
        </p>
        <p xml:id="i-FN5qM3jamvzq5Qqm45qAtc">
          Folkpartiet menar också att ett målmedvetet arbete bör igångsättas
          i syfte att möjliggöra för fler aktörer som små och medelstora
          företag, inklusive utländska byggföretag, att etablera sig på
          den svenska marknaden. Innovationstakten har varit låg i byggbranschen
          och lägre än i andra branscher. Man gör som man alltid gjort.
          Det behövs mer av kreativitet och idéutveckling i produktionen
          för att kunna få ned kostnaderna vilket ytterliggare talat för
          behovet av ökad konkurrens.
        </p>
        <p xml:id="i-BKGhqya1cGhnLYYjFhKtnu">
          Folkpartiet menar att det behövs duktiga byggherrar för att få
          till stånd prisvärda projekt. De instrument som används borde
          genomlysas utifrån hur dessa påverkar konkurrensen såsom markanvisningar,
          upphandlingar och parallella uppdrag. Den som äger marken, eller
          låter uppföra byggnaden har en särdeles viktig roll att spela
          vad gäller konkurrensen på byggmarknaden.
        </p>
        <p xml:id="i-2grSWxdj8N8vo83WoetGBM">
          Staten är en betydande markägare och har stora markinnehav i
          storstadsregioner vilka lämpar sig för bostadsbyggande. I Stockholms
          län kan tusentals bostäder komma till stånd genom att bebygga
          statlig mark. Marken har ett betydande värde på marknaden och
          stora delar av markinnehavet har ett attraktivt läge. Det statliga
          markinnehavet i vissa kommuner har sålts till exploateringsbolag
          som staten har skapat tillsammans med de två största byggföretagen
          i Sverige. Man anser sig kunna tjäna mer pengar genom detta förfarande.
          Problemet är att staten själv som aktör bidrar till att minska
          konkurrensen och förhindrar möjligheten för mindre företag att
          etablera sig.
        </p>
        <p xml:id="i-BAnG35FBVPJ6vgA6kKSBuT">
          Med anledning av ovanstående vill jag fråga statsrådet Lars-Erik
          Lövdén följande:
        </p>
        <p xml:id="i-9fs2MLwExJzQtzAfynpPgm">
          Avser statsrådet att vidta åtgärder för att förhindra att staten
          själv inte ska snedvrida och begränsa konkurrensen genom utvecklinsgbolag
          som gynnar de två dominerande aktörerna inom byggbranschen?
        </p>
        <p xml:id="i-Veu9gqYVq9YY1opMCrgz9W">
          Vilka åtgärder avser statsrådet att vidta för att stimulera framväxten
          av fler små och medelstora företag inom byggbranschen?
        </p>
      </div>
    </body>
  </text>
</TEI>
