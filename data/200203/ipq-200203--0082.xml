<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0082">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0082</head>
        <author who="i-KktUCXax2JFL3tqFqQN9oq">Birgitta Sellén</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>proffsboxning</topic>
        <docDate when="2002-12-06">den 6 december</docDate>
        <status when="unknown" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GQ1082</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:82 av Birgitta Sellén (c) till statsrådet
          Mona Sahlin om proffsboxning
        </IPQ_title>
      </div>
      <div type="IPQuestionBody">
        <p xml:id="i-95CPz5WLXbwPsKPM4bFssd">
          När beslutet om ett förbud mot proffsboxning togs 1969 var argumenten
          bland annat följande:
        </p>
        <p xml:id="i-XGWfxHjWDgPieWVrJaHEXN">
          Av dessa argument anser jag att argumentet om att det föreligger
          hälsorisker fortfarande är aktuellt. Likaså att proffsboxning
          har en förråande inverkan.
        </p>
        <p xml:id="i-GTWh6N2E259BUfoNj33zDT">
          I samhället kan vi i dag följa det ökade våldet. Människor slås
          ned och sparkas på och knivar och andra tillhyggen används mot
          försvarslösa offer. Med tanke på det så anser jag att proffsboxning,
          som kan ses på TV i princip hela dygnet liksom våld i filmer,
          är en bidragande orsak till det förråande våldet i samhället
        </p>
        <p xml:id="i-Kb6spu8ZJhZvzKznYYrYsc">
          Hälsoriskerna är i dag lika stora som när förbudet togs 1969.
          Nyligen har en boxare avlidit i samband med en boxningsmatch.
          Vår egen Armand Krajnc blev så skadad när han gick en proffsboxningsmatch
          för en tid sedan så läkare anser att han bör sluta boxas. Trots
          läkares avrådan från fortsatt boxning så säger Armand Krajnc att
          han ska fortsätta boxas. Hur kommer det att påverka hans hälsa
          i framtiden?
        </p>
        <p xml:id="i-6CBJtAZiJbHdKpPSCFKwMi">
          I samband med att Paolo Roberto gick en match i proffsboxning
          på Åland, så sade idrottsministern att hon är positiv till att
          tillåta proffsboxning i Sverige. På vilka grunder vilar det yttrandet?
          Är det rent personligt att ministern tycker om att se på proffsboxning?
          Det kan knappast vara för att ministern anser att det inte finns
          hälsorisker med proffsboxning.
        </p>
        <p xml:id="i-G47Z6ohC6BSVU7qkokrbYf">
          Jag är väl medveten om att skaderisker även finns i andra sporter,
          men de försöker skydda sina kroppar. En hockeyspelare till exempel
          har skydd på huvudet och även andra platser på kroppen. En slalomåkare
          använder hjälm, men en proffsboxare som slår med väldig kraft
          mot huvudet har ingen hjälm. Om proffsboxning ska tillåtas så
          anser jag att reglerna måste göras om. Dels bör hjälm vara obligatorisk
          vid proffsboxning, likaväl som det är det vid amatörboxning. Dessutom
          är det märkligt att man får poäng för att slå ned en motståndare.
          Det ger märkliga signaler att man premieras när man slår ned någon.
        </p>
        <p xml:id="i-X6nT2wqwopDVL43j3jwLkb">
          En utredning om kampsporter pågår just nu som en följd av ett
          beslut i kulturutskottet. När idrottsministern går ut i medierna
          och säger att hon är positiv till proffsboxning och att den bör
          tillåtas i Sverige så finns det en risk att det påverkar utredningen,
          vilket i så fall är ytterst olyckligt.
        </p>
        <p xml:id="i-BmzCnC8frp4PFF9ZoyaPCs">
          Mot bakgrund av ovanstående vill jag fråga idrottsministern:
        </p>
        <p xml:id="i-Kb34vcqrqGyWk1TtaCJ1Ab">
          1. Vilka åtgärder kommer idrottsministern att vidta för att minska
          skaderisken om proffsboxning blir tillåten i Sverige?
        </p>
        <p xml:id="i-YauUnNnQQz5Z2sY6imVMXR">
          2. Är idrottsministern beredd att ta initiativ till en översyn
          av reglerna i proffsboxningen om den blir tillåten i Sverige?
        </p>
      </div>
    </body>
  </text>
</TEI>
