<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0259">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0259</head>
        <author who="i-mN8mVTBvBYjtHLNThWLo4">Kalle Larsson</author>
        <recipient who="i-3MwbJPjHpsScrukDj5ohhN">Jan O Karlsson</recipient>
        <topic>självmordsrisk enligt utlänningslagen</topic>
        <docDate when="2003-03-28">den 28 mars</docDate>
        <status when="2003-05-13" byWhom="Jan O Karlsson" byWhomId="i-3MwbJPjHpsScrukDj5ohhN" status="answered">besvarad</status>
        <external_id source="rdwebb">GQ10259</external_id>
        <debate>
          <turn when="2003-05-13 16:12:19" duration="347">Jan O Karlsson (S)</turn>
          <turn when="2003-05-13 16:18:02" duration="244">Kalle Larsson (V)</turn>
          <turn when="2003-05-13 16:22:02" duration="240">Jan O Karlsson (S)</turn>
          <turn when="2003-05-13 16:25:59" duration="201">Kalle Larsson (V)</turn>
          <turn when="2003-05-13 16:29:16" duration="36">Jan O Karlsson (S)</turn>
          <turn when="2003-05-13 16:29:49" duration="133">Kalle Larsson (V)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:259 av Kalle Larsson (v) till statsrådet
          Jan O Karlsson om självmordsrisk enligt utlänningslagen
        </IPQ_title>
      </div>
      <div type="IPQuestionBody">
        <p xml:id="i-EWSK1wNWMCxszdUQ37hneL">
          I maj 1986 avgav Socialstyrelsens vetenskapliga råd i allmän
          psykiatri, Johan Cullberg, ett yttrande om bedömningen av självmordsrisker
          i avvisningsärenden gjorda av förtroendeläkaren vid dåvarande
          Statens invandrarverk. Förtroendeläkaren ansåg generellt att suicidrisk
          var aktuell endast då den kunde knytas till "dokumenterad psykopatologi
          i förlopp eller status". Cullberg pekade i sitt yttrande bland
          annat på erfarenheter av genomförda suicidier vid baltutlämningen
          liksom vid Nürnbergrättegångarna. Enligt Cullberg var självmord
          både "rimligt och normalt" för vissa personer i skräcksituationer
          där dessutom en lång tid av ovisshet och psykisk smärta har underminerat
          den själsliga motståndskraften. Cullbergs slutsats var att förtroendeläkarens
          argumentation var felaktig och icke i överensstämmelse med vetenskap
          och beprövad erfarenhet.
        </p>
        <p xml:id="i-4gZEsJQFkD3E5GPyYgDLTV">
          I propositionen till ny utlänningslag (1988/89:86) står på s.
          149 att med synnerliga skäl för att bevilja en ny ansökan om uppehållstillstånd
          avses "mycket starka skäl av humanitär art, till exempel om det
          föreligger en risk för självmord eller om ett avlägsnande annars
          skulle medföra allvarlig fara för utlänningens liv eller hälsa."
        </p>
        <p xml:id="i-PQ3do4bvsLXVkdVL8gzNB3">
          I den av ordförandena i Utlänningsnämnden Gerhard Wikrén och
          Håkan Sandesjö utgivna "Utlänningslagen med kommentar" 6:e upplagan
          1999, citeras hela det tidigare anförda partiet ur propositionen
          om risk för självmord eller fara för liv eller hälsa. I samma
          kommentars 7:e upplaga, utgiven av samma författare 2002, har
          den del av citatet från propositionen, som handlar om självmordsrisk
          som skäl för uppehållstillstånd, strukits. Förfarandet ger närmast
          associationer till politiskt motiverade retuscheringar i uppslagsverk
          i Sovjetunionen under Stalintiden.
        </p>
        <p xml:id="i-JQBSepTo2iwHDSdyZgeWjh">
          Vad som hade inträffat mellan 1999 och 2002 och som kan ha föranlett
          detta oblyga försök att "mörka" propositionens uttalande, om uppehållstillstånd
          på grund av risk för självmord, är att Utlänningsnämnden utvecklat
          en praxis som går ut på att självmordsrisk måste kunna kopplas
          till ett psykiskt sjukdomstillstånd för att kunna beaktas som
          skäl för uppehållstillstånd.
        </p>
        <p xml:id="i-YMHKh6nGHPH1pL3odpzSsq">
          Denna praxis bekräftas i en PM upprättad den 10 januari 2000
          av bland annat Utlänningsnämndens generaldirektör Göran Håkansson.
          Cirkeln har slutits och Utlänningsnämnden har anslutit sig till
          ett sätt att bedöma självmordsrisker som Socialstyrelsens vetenskapliga
          råd, docenten Johan Cullberg, redan 1986 dömt ut som icke varande
          i överensstämmelse med vetenskap och beprövad erfarenhet.
        </p>
        <p xml:id="i-7LL2zsza1o9pvBiwwwu4D9">
          Mot denna bakgrund vill jag fråga migrationsministern:
        </p>
        <p xml:id="i-EvYTuYPSsDPGT12kcFgRBK">
          Avser ministern att vidta några åtgärder för att se till att
          utlänningslagen i det angivna avseendet tillämpas i enlighet med
          lagstiftarens i propositionen angivna intentioner?
        </p>
      </div>
    </body>
  </text>
</TEI>
