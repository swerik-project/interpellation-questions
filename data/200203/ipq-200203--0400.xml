<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0400">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0400</head>
        <author who="i-9Kt7koTgzUZUA9ovNXYdWj">Marietta de Pourbaix-Lundin</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>ny kemikalielagstiftning och djurförsök</topic>
        <docDate when="2003-05-12">den 12 maj</docDate>
        <status when="2003-05-26" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GQ10400</external_id>
        <debate>
          <turn when="2003-05-26 17:16:12" duration="325">Lena Sommestad (S)</turn>
          <turn when="2003-05-26 17:21:30" duration="257">Marietta de Pourbaix-Lun (M)</turn>
          <turn when="2003-05-26 17:25:38" duration="221">Lena Sommestad (S)</turn>
          <turn when="2003-05-26 17:29:09" duration="182">Marietta de Pourbaix-Lun (M)</turn>
          <turn when="2003-05-26 17:32:04" duration="183">Lena Sommestad (S)</turn>
          <turn when="2003-05-26 17:34:59" duration="145">Marietta de Pourbaix-Lun (M)</turn>
          <turn when="2003-05-26 17:37:17" duration="129">Lena Sommestad (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:400 av Marietta de Pourbaix-Lundin (m)
          till miljöminister Lena Sommestad om ny kemikalielagstiftning
          och djurförsök
        </IPQ_title>
      </div>
      <div type="IPQuestionBody">
        <p xml:id="i-8F2Ld6JEJ46VxZ2CKKvboi">
          Nyligen publicerade EU-kommissionen sitt förslag till ny kemikalielagstiftning.
          De kemikalier som omfattas av den nya lagstiftningens förslag
          om registrering, utvärdering och auktorisation är sådana som tillverkas
          eller importeras i mängder över ett ton per år. Kommissionen anger
          att det är runt 30 000 kemikalier som omfattas av den nya lagstiftningen.
        </p>
        <p xml:id="i-HmQSjMMM8cGNcfMW8sHyNT">
          Under kommissionens arbete med sitt förslag till ny kemikalielagstiftning
          har många oroats över risken för en kraftig ökning av antalet
          plågsamma djurförsök. Under en hearing om djurförsök som anordnades
          av riksdagens djurskyddsforum i år uttrycktes dessa farhågor av
          forskarrepresentanter, Veterinärförbundet, Djurens rätt och Stiftelsen
          Forskning utan djurförsök. De var dessutom eniga om att de djurmodeller
          som finns att tillgå på området har brister samt att det inom
          vissa områden redan pågår framtagning av alternativa testmetoder,
          som dessutom skulle hålla en högre vetenskaplig nivå. Särskilt
          intressant var det att höra att både forskarrepresentanterna och
          Veterinärförbundet ansåg att de djurtester som eventuellt kan
          komma att användas är föråldrade och har stora brister.
        </p>
        <p xml:id="i-FTz9Gu8jZNoLjoBJzvVk9X">
          Inför framtagandet av ett nytt förslag till kemikalielagstiftning
          har det gjorts gällande, bland annat från djurskydds- och djurrättsorganisationer,
          att det kan komma att innebära att 10@50 miljoner djur används
          i försök och vissa djur i mycket plågsamma sådana. En sådan "utveckling"
          vore enligt min mening totalt oacceptabel.
        </p>
        <p xml:id="i-9srDs9miZQ5bDKDGLr6zxt">
          Det är naturligtvis av största vikt att de kemikalier som finns
          i omlopp i vårt samhälle säkerhetstestas. Det är samtidigt viktigt
          att EU:s uttalade ambitioner på försöksdjursområdet, nämligen
          att användningen av försöksdjur ska minska, beaktas.
        </p>
        <p xml:id="i-97iqPgCZ9Y8kKs9ZSGUKkn">
          I förslaget till ny kemikalielagstiftning anger kommissionen
          att inte onödiga och upprepade djurtest ska ske. Det är naturligtvis
          mycket glädjande. Men EU:s nya kemikaliestrategi borde användas
          på ytterligare sätt i arbetet bort från djurförsöken. För att
          inte strategin ska krocka med EU:s försöksdjurspolitik bör utgångspunkten
          i stället vara att behovet av testmetoder inom kemikalieområdet
          visar att det krävs en ökad satsning på utveckling och validering
          av djurfria metoder. Detta kan ske genom att man i strategin slår
          fast vilka utvecklingsbehov som finns, avsätter resurser för dem
          samt att man avvaktar ytterligare testning i de fall där en fullständig
          riskbedömning inte kan genomföras med dagens djurfria metoder.
          För att de djurfria testmetoder som utvecklas snabbare ska kunna
          tas i praktiskt bruk är det viktigt att valideringen och godkännandet
          av dem påskyndas.
        </p>
        <p xml:id="i-GJqPRKyctKcELgFL32UKf4">
          I Sverige finns det goda traditioner av samarbete mellan forskare,
          veterinärer och djurskydds- och djurrättsorganisationer i syfte
          att nå uppsatta mål då det gäller att begränsa användning av försöksdjur.
          Det är oerhört viktigt att Sveriges påverkan på EU:s kemikalielagstiftning
          utgår från denna grund, där det både återfinns bred kompetens
          och stort engagemang.
        </p>
        <p xml:id="i-Pgd9YHrXZW1zya3WEZRRv">
          Med anledning av ovanstående vill jag ställa följande frågor:
        </p>
        <p xml:id="i-V13KHWAjnCWPYeLDtgH5CC">
          1. Vilka åtgärder avser ministern att vidta för att inte EU:s
          kemikalielagstiftning ska leda till en ökad användning av försöksdjur?
        </p>
        <p xml:id="i-Px5mZcCDpkRj5VokdFU2Xy">
          2. Vilka åtgärder avser ministern att vidta för att få till stånd
          en ökad satsning på utveckling och validering av djurfria metoder
          inom EU?
        </p>
        <p xml:id="i-ES3i4Go244VEw5fFJK3sV1">
          3. Vilka åtgärder avser ministern att vidta för att de internationella
          processerna för validering och godkännande av djurfria testmetoder
          ska harmoniseras och snabbas upp?
        </p>
        <p xml:id="i-7AqtTC8gc3sv7FaGivqnJp">
          4. Vilka åtgärder avser ministern att vidta för att forskare,
          veterinärer och djurskydds- och djurrättsorganisationer ska ges
          inflytande över Sveriges ståndpunkter då det gäller EU:s nya kemikalielagstiftning?
        </p>
      </div>
    </body>
  </text>
</TEI>
