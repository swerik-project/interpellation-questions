<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0182">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0182</head>
        <author who="i-2mNEN1Zszf1P35pk3WZQhH">Michael Hagberg</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>konkurrensvillkoren för kycklingindustrin</topic>
        <docDate when="2003-02-12">den 12 februari</docDate>
        <status when="2003-03-11" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GQ10182</external_id>
        <debate>
          <turn when="2003-03-11 14:15:36" duration="233">Ann-Christin Nykvist (S)</turn>
          <turn when="2003-03-11 14:19:26" duration="228">Michael Hagberg (S)</turn>
          <turn when="2003-03-11 14:23:10" duration="248">Britt-Marie Lindkvist (S)</turn>
          <turn when="2003-03-11 14:27:15" duration="214">Jan Andersson (C)</turn>
          <turn when="2003-03-11 14:30:45" duration="193">Bengt-Anders Johansson (M)</turn>
          <turn when="2003-03-11 14:33:54" duration="226">Ann-Christin Nykvist (S)</turn>
          <turn when="2003-03-11 14:37:37" duration="148">Michael Hagberg (S)</turn>
          <turn when="2003-03-11 14:40:02" duration="42">Britt-Marie Lindkvist (S)</turn>
          <turn when="2003-03-11 14:40:40" duration="89">Jan Andersson (C)</turn>
          <turn when="2003-03-11 14:42:05" duration="106">Bengt-Anders Johansson (M)</turn>
          <turn when="2003-03-11 14:43:48" duration="204">Ann-Christin Nykvist (S)</turn>
          <turn when="2003-03-11 14:47:09" duration="114">Michael Hagberg (S)</turn>
          <turn when="2003-03-11 14:49:00" duration="114">Ann-Christin Nykvist (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:182 av Michael Hagberg (s) till jordbruksminister
          Ann-Christin Nykvist om konkurrensvillkoren för kycklingindustrin
        </IPQ_title>
      </div>
      <div type="IPQuestionBody">
        <p xml:id="i-A742yY5PzgnvRFJcqAbb3d">
          Inför inträdet i Europeiska unionen förhandlade Sverige till
          sig undantag från EU:s gemensamma bestämmelser vad gäller import
          av kött. Undantaget, som gör att Sverige kan ställa hårdare krav
          på importerat kött från övriga medlemsländer även fortsättningsvis,
          gäller tills vidare och har ingen tidsbegränsning.
        </p>
        <p xml:id="i-VBt9qFuWzRmGRatEVgW3kD">
          Sverige har en lång tradition av att sätta säkerheten främst
          när det gäller livsmedelsproduktion och djurhållning. Vi har av
          samma anledning även medvetna konsumenter som ställer höga krav
          på säkra livsmedel. Detta är bra och självklart något som vi ska
          vara stolta över.
        </p>
        <p xml:id="i-J18QKbo3ZFndLhcdc1AnKy">
          För att hindra att salmonella sprids i landet har Sverige mycket
          hårda villkor både vad gäller import av kycklingkött och egen
          produktion.
        </p>
        <p xml:id="i-Y8pQ4ckQxdSQKeK2y7Skbv">
          Den svenska kycklingindustrins främsta tillgång är dess kvalitet,
          säkerhet och goda djurhållning. Allt importerat kött som ska till
          konsumenterna måste också vara salmonellatestat. Men det finns
          i dagens lagstiftning undantag som säger att kött som blivit behandlat
          eller berett inte behöver genomgå samma hårda kontroller som annat
          kött.
        </p>
        <p xml:id="i-NoY4qvN6QgrX1ri5UFYH26">
          Detta undantag missbrukas i dag genom att leverantörer sprutar
          in en koksaltlösning i kycklingfiléerna. Denna så kallade marinering
          påverkar naturligtvis inte salmonellabakterier som finns i köttet,
          men kycklingfiléerna slipper ändå genomgå salmonellatest eftersom
          köttet anses berett.
        </p>
        <p xml:id="i-FxdpKXsLcCB6kaWv64SMNJ">
          Att som den svenska kycklingindustrin i varje produktionsled
          testa förekomsten av salmonella kostar naturligtvis en hel del
          pengar och innebär därmed också ett högre pris för konsumenten
          jämfört med importerad, ej testad kyckling.
        </p>
        <p xml:id="i-K3AadhPazjtjfqfucPrZtk">
          Dessutom består den importerade kycklingen ibland upp till 30@40
          % av vatten. Tekniken för att pumpa in vatten i kycklingen är
          enkel och skulle gå att använda även i Sverige. Men här har branschen
          själv sagt stopp och har av etiska skäl infört ett eget tak på
          ca 10 %. Kycklingindustrin vill sälja kyckling till konsumenterna
          @ inte lura dem att köpa vatten.
        </p>
        <p xml:id="i-NB7KtjuZUyjpeFpCYYw1FX">
          Det finns också vissa problem när det gäller ursprungsmärkningen
          av importerad kyckling. I stället för egentligt ursprungsland,
          säger nuvarande reglemente att det räcker med att ange det senaste
          land där kycklingen blivit "beredd" eller "tillagad".
        </p>
        <p xml:id="i-ByGee17tzadT5F6eL3eE6m">
          Med andra ord: Om man i Holland eller Danmark sprutar in koksaltlösning
          i brasiliansk eller thailändsk kyckling så innebär detta att kycklingen
          först och främst slipper genomgå salmonellatest när den kommer
          till Sverige, samtidigt som konsumenten genom felaktig ursprungsmärkning
          luras att tro att kycklingen är holländsk eller dansk.
        </p>
        <p xml:id="i-8paMEbL2d6XyPGxTuWy63f">
          Det vi ser just nu är därmed inget annat än en snedvriden konkurrens,
          där importerat, ej salmonellatestat kött kan säljas till ett lägre
          pris än det svenska, garanterat salmonellafria. Dessutom tillåts
          inte den svenska kycklingbranschen använda termer som "garanterat
          salmonellafritt" eller liknande som försäljningsargument i sin
          marknadsföring.
        </p>
        <p xml:id="i-SiEF3Yb7X1JjWuT31Je43s">
          Det som i förlängningen är den svenska livsmedelsindustrins främsta
          konkurrensfördel kan därmed på kort sikt stjälpa hela den inhemska
          näringen.
        </p>
        <p xml:id="i-4AtvLGZNvijo95LR1NpYg4">
          Lösningen på denna obalans är dock inte att sänka de krav vi
          har i Sverige. Jag är tvärtom av den bestämda uppfattningen att
          de som jobbar med produktion av svensk kyckling är stolta över
          den kvalitet och säkerhet som den präglas av och står för. Jag
          är också övertygad om att de svenska konsumenterna, med erforderlig
          upplysning om kvalitet och säkerhet, väljer det säkra före det
          osäkra.
        </p>
        <p xml:id="i-JeRfXFMGMLsPWUn2AXzpG2">
          Nej, i stället måste jämvikt och lika konkurrensvillkor skapas
          på andra sätt, med det tydliga målet att samma villkor och krav
          ska gälla oavsett om kycklingen är importerad eller inhemskt producerad.
        </p>
        <p xml:id="i-X8K8sHPczGsTpCTRzqXjeg">
          Då jag också vet att vår nye jordbruksminister har ett klart
          och tydligt konsumentperspektiv hoppas jag att vi nu har möjligheter
          att komma fram på detta område.
        </p>
        <p xml:id="i-DEeJugtDitLQ9EdYb8idap">
          Jag vill med anledning av ovanstående fråga jordbruksministern
          följande:
        </p>
        <p xml:id="i-UmeDFis79UWjU9bJueh2YJ">
          Avser ministern att verka för att de svenska konsumenterna garanteras
          säkra och trygga livsmedel?
        </p>
        <p xml:id="i-2ioLgMvw1Tmt64YHwsh3GG">
          Vad avser ministern att göra för att kravet om en ursprungsmärkning,
          där det verkliga ursprungslandet uppges, tillgodoses?
        </p>
        <p xml:id="i-WjokbcmPUx9eJG861ZmrsR">
          Vad avser ministern att göra för att ojämlika konkurrensvillkor,
          såsom vattenhalt, saltlösning, olika krav på salmonellatest och
          så vidare balanseras?
        </p>
        <p xml:id="i-5WxbR3kqbxoaH39E7TRSdy">
          Vad avser ministern att göra för att komma åt problematiken vad
          gäller nivån på vad som är berett eller tillagat kycklingkött?
        </p>
      </div>
    </body>
  </text>
</TEI>
