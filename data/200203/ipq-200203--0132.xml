<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0132">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0132</head>
        <author who="i-85m2VX7KSiTFeJSnapgkxu">Lena Ek</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>regler rörande kyrkligt ägd fast egendom</topic>
        <docDate when="2003-01-21">den 21 januari</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GQ10132</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:132 av Lena Ek (c) till justitieminister
          Thomas Bodström om regler rörande kyrkligt ägd fast egendom
        </IPQ_title>
      </div>
      <div type="IPQuestionBody">
        <p xml:id="i-TJajx23uxjcm9CUQZ65ZEH">
          En församling är en egen juridisk person. Sedan kyrkans första
          tid har församlingen ägt mark för kyrkan, ägt församlingskyrkan,
          mark för begravning av döda och mark för att svara för prästens
          uppehälle. Kyrkans behov av mark medförde på sin tid att rättsinstitutet
          testamente infördes i Sverige för att på laglig väg kunna överföra
          fast egendom till någon utanför ätten. En stor del av kyrkans
          totala markinnehav utgörs av mark testamenterad till en viss församling,
          varför ägaren även borde ha bestämmanderätten över denna egendom.
        </p>
        <p xml:id="i-BcFi82AtXWkQeCBWXV9gUN">
          Efter kyrkans skiljande från staten och den omstrukturering som
          nu sker inom svenska kyrkan och dess församlingar uppstår många
          tvister runt hur äganderätten till fast egendom faktiskt kan överföras
          mellan olika rättssubjekt, som i och för sig alla har anknytning
          till Svenska kyrkan. Svenska kyrkan är en juridisk person, men
          det är ju också alla församlingarna, liksom samfälligheterna.
        </p>
        <p xml:id="i-683pqNMzeG11vwVWeTDChJ">
          Exempel på tvister är när flera församlingar samverkar inom ett
          pastorat, och därmed utgör en samfällighet, och samfälligheten
          vill besluta om särskild användning av en kyrkogård mot den ägande
          församlingens vilja. Andra problem uppstår vid sammanläggning
          av församlingar eller i diskussion mellan församling, samfällighet
          och stift. Kan stiftet bestämma över hur den juridiska personen
          församlingen ska hantera äganderätten, frånta ägaren ägandet,
          förfogandet över egendomen eller dess avkastning?
        </p>
        <p xml:id="i-TYoNahd5bdGRnzE6QJpFmi">
          Frågan om vem som äger vad och hur äganderätten till fast egendom
          ska hanteras i den nya organisation som Svenska kyrkan utgör har
          inte klarlagts tillräckligt. Utgör till exempel kyrkligt ägd mark
          ett generellt undantag vad gäller fastighetsrättsliga bestämmelser
          om hur äganderätt till fast egendom kan överlåtas och hur äganderätten
          kan utövas?
        </p>
        <p xml:id="i-Pop3gcUMmMuTYMRv9Ub573">
          Min fråga till statsrådet är därför:
        </p>
        <p xml:id="i-HZAGSffpKxWRkHpZVZ3KTb">
          Vilka åtgärder kommer statsrådet att vidta så att frågor om församlingars
          äganderätt till, och överlåtelse av, fast egendom klargörs på
          ett tydligt sätt i syfte att kyrkliga ägandefrågor behandlas som
          allmänna fastighetsrättsliga ägandefrågor?
        </p>
      </div>
    </body>
  </text>
</TEI>
