<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0005">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0005</head>
        <author who="i-2aZQBvMx8o6ihusfvExbt8">Alice Åström</author>
        <recipient who="i-S7LcGmD5NuSMrFDW8LBeJ1">Anna Lindh</recipient>
        <topic>fredsförhandlingarna i Filippinerna</topic>
        <docDate when="2002-10-07">den 7 oktober</docDate>
        <status when="2002-10-15" byWhom="Anna Lindh" byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GQ105</external_id>
        <debate>
          <turn when="2002-10-15 14:12:44" duration="272">Anna Lindh (S)</turn>
          <turn when="2002-10-15 14:17:13" duration="254">Alice Åström (V)</turn>
          <turn when="2002-10-15 14:21:23" duration="182">Anna Lindh (S)</turn>
          <turn when="2002-10-15 14:24:21" duration="226">Alice Åström (V)</turn>
          <turn when="2002-10-15 14:28:03" duration="160">Anna Lindh (S)</turn>
          <turn when="2002-10-15 14:30:39" duration="124">Alice Åström (V)</turn>
          <turn when="2002-10-15 14:32:39" duration="70">Anna Lindh (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:5 av Alice Åström (v) till utrikesminister
          Anna Lindh om fredsförhandlingarna i Filippinerna
        </IPQ_title>
      </div>
      <div type="IPQuestionBody">
        <p xml:id="i-XMvdxZ5iwGaVd9biQwrerh">
          Sedan en längre tid pågår fredsförhandlingar för att lösa den
          väpnade konflikten mellan New Peoples Army (NPA) och den filippinska
          regimens armé. I dessa förhandlingar deltar filippinska regeringsrepresentanter
          och representanter från National Democratic Front (NDF), i vilken
          bl.a. gerillan (NPA) och kommunistpartiet (CPP) ingår. En av förgrundsfigurerna
          inom NDF är José Maria Sison, som lever i Nederländerna där han
          erhållit flyktingstatus.
        </p>
        <p xml:id="i-KKBNfYVCGgKw4Z7ibj2Xpd">
          Den nederländska regeringen har, efter påtryckningar från USA,
          beslutat att uppföra CPP, NPA och Sison på sin lista över misstänkta
          terrorister. Detta utan att presentera direkta anklagelser eller
          bevis vare sig mot organisationen eller Sison på vilket sätt dessa
          skulle kunna misstänkas vara inblandade i internationell terrorism.
        </p>
        <p xml:id="i-24Us4kvWiT6CMhVvpFcaPH">
          Nederländerna har aviserat att man kommer att föreslå att CPP,
          NPA och Sison upptas på EU:s terroristlista. Om så sker innebär
          det att fredsförhandlingarna inte har någon framtid. För vem förhandlar
          med "terrorister"? I sin tur kommer detta att leda till intensifierat
          krig från bägge sidor med fruktansvärda konsekvenser. Dessutom
          riskerar en sådan utveckling att stärka militaristiska krafter
          inom både CPP respektive NPA och den filippinska regimen, en utveckling
          som kommer att drabba det filippinska folket mycket hårt.
        </p>
        <p xml:id="i-7Y884JtxwbTS7YoP6TrPEj">
          När det gäller Sison har Nederländerna redan beslutat att belägga
          Sison med sanktioner innebärande att han inte längre har tillgång
          till ekonomiska medel och bistånd. Han har dessutom vräkts från
          sin bostad. Förfarandet har stora likheter med fallet med de tre
          svenska medborgare som under lång tid var utsatta för sanktioner.
          Sison är inte vare sig dömd eller misstänkt för någon brottslig
          verksamhet i Filippinerna.
        </p>
        <p xml:id="i-YUMgTC3WKvXFGw8NXHdbKv">
          Det är mycket anmärkningsvärt att USA använder ett enskilt land
          i Europa som hävstång för att föra upp organisationer och enskilda
          på terrorlistan. Flera enskilda personer, organisationer och parlamentariker
          har reagerat på förfarandet och de konsekvenser det riskerar att
          leda till.
        </p>
        <p xml:id="i-8YoW4EecmUz2JgT2odPBto">
          Mina frågor till utrikesministern är således:
        </p>
        <p xml:id="i-SYmyfLkMTfjWi7SC3twMjm">
          1. Vilka initiativ kommer den svenska regeringen ta för att förvissa
          sig om att sanktioner mot enskilda inte vidtas i strid med de
          mänskliga rättigheterna?
        </p>
        <p xml:id="i-EuRxpXXTWrbDKJHFnfgtXK">
          2. Kommer den svenska regeringen att ta några initiativ och agera
          för att bevara fredsprocessen i Filippinerna genom att inte acceptera
          att CPP respektive NPA och Sison förs upp på EU:s terroristlista?
        </p>
      </div>
    </body>
  </text>
</TEI>
