<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0102">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0102</head>
        <author who="i-UnkrZ3NAvoWXY6Krxbkudq">Tobias Krantz</author>
        <recipient who="i-HNvivTxAPySuVXe8X3z3LJ">Pär Nuder</recipient>
        <topic>riksdagens roll och arbetsuppgifter</topic>
        <docDate when="2002-12-17">den 17 december</docDate>
        <status when="unknown" byWhom="Pär Nuder" byWhomId="i-HNvivTxAPySuVXe8X3z3LJ" status="answered">besvarad</status>
        <external_id source="rdwebb">GQ10102</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:102 av Tobias Krantz (fp) till statsrådet
          Pär Nuder om riksdagens roll och arbetsuppgifter
        </IPQ_title>
      </div>
      <div type="IPQuestionBody">
        <p xml:id="i-3yJLKmpy3TAz9XzD6CULMW">
          För en knapp månad sedan gjorde statsrådet Pär Nuder i en intervju
          med TT ett uttalande med innebörden att han inte utesluter att
          en ny stor författningsutredning kan komma att tillsättas. På
          planeringsstadiet finns emellertid redan en mer begränsad utredning,
          en utredning om den svenska statsförvaltningens organisation.
          Vi behöver en bredare och mer djupgående författningspolitisk
          debatt i Sverige, förklarade Nuder.
        </p>
        <p xml:id="i-PQDpvgRqerxu3ZHPweACmj">
          Det är ett uttalande som det är lätt att instämma i. I förhållande
          till många andra länder diskuteras frågor som rör konstitutionen
          och vårt statsskick @ det som är den demokratiska infrastrukturen
          @ ytterst lite. Det är välkommet att regeringen genom statsrådet
          Pär Nuder markerar en vilja till förändring på den punkten.
        </p>
        <p xml:id="i-35QKzC95QFaZSkJSHkiNMS">
          En av de frågor som seriöst måste prövas i en större författningspolitisk
          översyn är riksdagens roll och arbetsuppgifter. Trots att riksdagen
          borde vara den främsta arenan för politisk debatt och beslutsfattande
          @ navet i den svenska demokratin @ är det knappast så i praktiken.
          Många av de viktigaste politiska diskussionerna förs någon annanstans.
        </p>
        <p xml:id="i-L2Gfj3iAFysd7nDUFGs2xn">
          Professor Daniel Tarschys presenterade nyligen en ESO-rapport
          Huru skall statsvercket granskas? @ Riksdagen som arena för genomlysning
          och kontroll i vilken han pekar på behovet av reformer på en rad
          områden för att stärka riksdagens ställning. Tarschys föreslår
          bland annat att riksdagens uppgift att granska rikets styrelse
          och förvaltning ska ges en mer framträdande position. Riksdagens
          granskande roll är tämligen svagt utvecklad satt i relation till
          andra uppgifter som riksdagen har@ att stifta lag, besluta om
          skatt till staten och bestämma hur statens medel ska användas.
        </p>
        <p xml:id="i-WYUbdfCUBDbAN8jUJqekXu">
          Förhållandet mellan riksdagens skiftande funktioner avspeglas
          i hur riksdagens tidsbudget ser ut. Exempelvis används en stor
          del av tiden åt att i detalj debattera innehållet i regeringens
          förslag till budget trots att den nya ordningen för hur statsbudgeten
          antas ger riksdagen ytterst små möjligheter att göra förändringar.
        </p>
        <p xml:id="i-JQSZL8EHeUqUifx6wtKxaf">
          Till det område där riksdagen skulle kunna spela en mycket viktig
          roll, just när det gäller granskning, uppföljning och kontroll,
          avsätts relativt lite tid och utrymme. En tanke hos Tarschys är
          att uppvärdera utskottens roll som granskare exempelvis genom
          fler öppna utfrågningar och öppna debatter i utskotten. I stället
          bör kammardebatterna koncentreras till ämnen som är av stort allmänt
          intresse.
        </p>
        <p xml:id="i-RTszuzCfn4T8YBHzjM5zDq">
          Med anledning av vad som har anförts ovan vill jag ställa följande
          frågor till statsrådet:
        </p>
        <p xml:id="i-8GPn1XCPHcUyAiWENbamcK">
          1. Vilka åtgärder avser statsrådet att vidta för att stärka riksdagens
          granskande roll?
        </p>
        <p xml:id="i-AbnwaAfTTPMt2Qfa13MJKc">
          2. Vilka initiativ avser statsrådet i övrigt att ta i syfte att
          stärka riksdagens ställning som arena för politisk debatt och
          beslutsfattande?
        </p>
      </div>
    </body>
  </text>
</TEI>
