<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0096">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0096</head>
        <author who="i-97ancH8vcZWM84VcKVCDX7">Margareta Andersson</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>skogsskövlingen</topic>
        <docDate when="2002-12-13">den 13 december</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GQ1096</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:96 av Margareta Andersson (c) till statsrådet
          Ulrica Messing om skogsskövlingen
        </IPQ_title>
      </div>
      <div type="IPQuestionBody">
        <p xml:id="i-4z8ogcCX4uQftgb7RhbVMU">
          I vissa delar av vårt land krävs förvärvstillstånd enligt jordförvärvslagen
          för att förvärva jord- och skogsbruksfastigheter @ detta för att
          åstadkomma en långsiktig försörjning för människor som bor i delar
          av Norrland och i vissa delar av södra Sveriges skogsbygder. Man
          vill också att jord- och skogsbruket ska bedrivas uthålligt. Den
          som köper en fastighet i de här områdena ska flytta dit och bosätta
          sig på fastigheten.
        </p>
        <p xml:id="i-3Db2NpdU8gKpPRHHHaGF6Q">
          Tyvärr har lagen kryphål som gör att skogsskövling kan förekomma.
          En köpare som förvärvat en fastighet kan tillträda den och avverka
          skogen även om en annan köpare har företräde till fastigheten
          enligt jordförvärvslagen och trots att man inte fått lagfart på
          fastigheten. Inga regler för hur fastigheten får brukas finns
          i jordförvärvslagen och detta utnyttjar fräcka men inte olagliga
          köpare. Skogsvårdslagen är inblandad i de här fallen och den medger
          större avverkningsrätter för en ny ägare än för en tidigare.
        </p>
        <p xml:id="i-8S3jfbCoVbNhNPuHqikPQH">
          Staten tvingas sedan lösa in fastigheten av den gamle ägaren
          till det pris fastigheten hade vid köpetillfället, då med skogen
          kvar. Detta innebär att samhället skänker pengar till den fräcka
          men i dag laglige köparen som kringår lagstiftningen. Staten kan
          också tvingas betala kostnaden för att plantera kalavverkningen
          eftersom kravet att återbeskoga området ställs inom en treårsperiod
          och den som nekats förvärvstillstånd kan kräva inlösen av staten
          innan perioden löpt ut. Den bristfälliga lagstiftningen blir därför
          dyr för samhället.
        </p>
        <p xml:id="i-562ms9LugUXVh3CgUeszPA">
          I ett fall i Västernorrlands län påverkas inte bara jord- och
          skogsbrukare i trakten utan även de samebyar som har använt skogen
          som vinterbete för sina renar. Detta omöjliggörs av den kalavverkning
          som sker.
        </p>
        <p xml:id="i-8mVxcSMSfZp6RsCz3bsxgc">
          Förfaringssättet är i dag inte olagligt men enligt min mening
          strider det mot både jordförvärvslagens och skogsvårdslagens andemening.
        </p>
        <p xml:id="i-QvxAGLw3dbxp3PWVqMYzVv">
          Vilka åtgärder är statsrådet beredd att vidta för att stoppa
          den skogsskövling som pågår i de områden som omfattas av jordförvärvslagen?
        </p>
      </div>
    </body>
  </text>
</TEI>
