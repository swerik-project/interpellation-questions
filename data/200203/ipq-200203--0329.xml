<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0329">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0329</head>
        <author who="i-Ry3pP9VZKrW87Vcxq73jQG">Carl B Hamilton</author>
        <recipient who="i-S7LcGmD5NuSMrFDW8LBeJ1">Anna Lindh</recipient>
        <topic>Sverige och Europas försvar</topic>
        <docDate when="2003-05-07">den 7 maj</docDate>
        <status when="2003-05-26" byWhom="Anna Lindh" byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GQ10329</external_id>
        <debate>
          <turn when="2003-05-26 11:53:41" duration="327">Anna Lindh (S)</turn>
          <turn when="2003-05-26 11:59:04" duration="203">Allan Widman (Fp)</turn>
          <turn when="2003-05-26 12:02:23" duration="210">Anna Lindh (S)</turn>
          <turn when="2003-05-26 12:05:41" duration="106">Allan Widman (Fp)</turn>
          <turn when="2003-05-26 12:07:18" duration="96">Anna Lindh (S)</turn>
          <turn when="2003-05-26 12:08:42" duration="106">Allan Widman (Fp)</turn>
          <turn when="2003-05-26 12:10:21" duration="146">Anna Lindh (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:329 av Carl B Hamilton (fp) till utrikesminister
          Anna Lindh om Sveriges och Europas försvar
        </IPQ_title>
      </div>
      <div type="IPQuestionBody">
        <p xml:id="i-5sNPiBhdDvX7Qg2ueU89kf">
          En gammal debatt har ånyo blossat upp mellan, å ena sidan, europeiska
          Natoanhängare och, å den andra sidan, europeiska länder som vill
          att EU bör ha ansvaret för försvarskapaciteten i Europa. Debatten
          finns bland annat i EU:s framtidskonvent och i kölvattnet av Irakkriget.
        </p>
        <p xml:id="i-z7bLcMxhoPiNrt8t9fnTd">
          Frankrike @ med Tyskland, Belgien och Luxemburg som bundsförvanter
          @ säger sig vilja skapa en europeisk försvarskapacitet där EU
          spelar en central roll. Så sent som i slutet av april 2003 möttes
          de fyra länderna till ett minitoppmöte och beslutade bland annat
          att inrätta ett "centralt militärt högkvarter". Drivkrafter har
          varit EU:s oförmåga att spela roll som partner till USA i Afghanistan,
          och att tala med gemensam röst i förspelet till Irakkriget. De
          tyska socialdemokraterna drev hösten 2002 en starkt antiamerikansk
          valrörelse. Frankrike valde att konfrontera USA i Irakfrågan i
          säkerhetsrådet. Både Tyskland och Frankrike förespråkar ett EU-försvar
          men båda är pressade ekonomiskt och förefaller inte kunna omvandla
          orden till politik, till exempel genom att öka sin egen försvarskapacitet
          och kvalitet.
        </p>
        <p xml:id="i-NrJ32FRn4dpzYKbhyuLJUp">
          Storbritannien har en helt annan syn och slår vakt om en stark
          transatlantisk länk till USA, tillsammans med bland annat Nederländerna,
          Spanien, Italien, Danmark och @ utanför EU @ Natoländerna Norge
          och Island. Till denna grupp bör även inräknas flertalet @ sannolikt
          alla @ EU:s anslutningsländer i Öst- och Centraleuropa. Nato bör
          enligt dessa länders mening även fortsättningsvis svara för Europas
          militära försvarskapacitet. Detta är för de västeuropeiska staterna
          inga nya nationella positioner utan är etablerade sedan decennier.
        </p>
        <p xml:id="i-Q3qEkCWFr9xQYSwg4bhAiB">
          Det nya är att Sverige har att ta ställning i denna intressekonflikt.
          Dessa klassiska motsättningar har flyttat in i EU:s framtidskonvent,
          och i EU:s interna debatt om hur länderna ska kunna återupprätta
          EU:s gemensamma utrikes- och säkerhetspolitik efter Irak. Regeringen
          har även att ta ställning till hur man vill att EU:s i maj 2003
          beslutade kommande "säkerhetsstrategi" bör utformas.
        </p>
        <p xml:id="i-M25FH1cU5L4XNr3joXS6Wy">
          Två frågor: Vad vill regeringen för Sveriges del? Vad vill regeringen
          för Europas del?
        </p>
        <p xml:id="i-AYLY16AL3JxQi4yiYJCc7G">
          Den första frågan förfaller lätt att besvara. Svenska regeringen
          tar avstånd från svenskt Natomedlemskap, och tar också avstånd
          från svenskt deltagande i något slags EU-försvar av det slag som
          Frankrike och andra vurmar för. En intressant men viktig detalj
          i det sammanhanget är att ett annat allliansfrihetsbevarande parti
          i Sveriges riksdag @ det vill säga Centern @ nyligen väckt en
          motion om att avskaffa länders vetorätt i EU:s utrikes- och försvarspolitik.
        </p>
        <p xml:id="i-MN7qk4Tn4xTpw91XANrfXV">
          Den andra frågans svar är desto mera oklart. Är regeringen @
          när den begrundar Europas säkerhet och därmed indirekt förutsättningarna
          för Sverige @ anhängare av en Natobaserad europeisk försvarskapacitet
          och emot ett EU-försvar? Eller är regeringen för ett EU-försvar
          och emot en Natobaserad europeisk försvarskapacitet?
        </p>
        <p xml:id="i-MNoTmzk48AVW926T8SeQAG">
          Frågan gäller alltså inte de dagsaktuella frågorna om rollfördelning
          med snabbinsatsstyrkor eller krishantering i samband med terroristattacker,
          utan en grundläggande vattendelare när det gäller synen på Europas
          långsiktiga framtid, inklusive relationerna till USA.
        </p>
        <p xml:id="i-C1mTpDu11gzAqXzhhGy9Uh">
          Regeringen kan inte vara utan ståndpunkt i denna Europas mest
          grundläggande försvars- och säkerhetspolitiska fråga eftersom
          (I) Sveriges säkerhetspolitiska förutsättningar, som vi bör söka
          utforma till vår fördel, påverkas av svaret på denna fråga, och
          (II) Sverige har rätt och skyldighet att deltaga i EU-möten och
          diskussioner på samma premisser som alla andra EU-medlemmar när
          det gäller EU:s och hela Europas framtid.
        </p>
        <p xml:id="i-9H8pQwAS8PJm7YsoTo7471">
          Om det är så att regeringen är emot ett EU-försvar innebär det
          med automatik att regeringen är för en Natobaserad europeisk försvarskapacitet
          eftersom de två alternativen i praktiken är ömsesidigt uteslutande
          (om än inte i retoriken). Men om regeringen är mot ett EU-försvar,
          hur kan då regeringen @ som man inte sällan gör @ hävda att "EU
          är främsta verktyget för Sveriges säkerhetspolitik"?
        </p>
        <p xml:id="i-9vRbYpcyk7SzSfQbLFwHm5">
          Å andra sidan, om regeringen föredrar en Natobaserad försvarskapacitet
          i Europa uppstår frågan hur regeringen bäst främjar det intresset.
          Genom att tiga vid minsterrådsmötena när frågan diskuteras av
          de andra EU-länderna?
        </p>
        <p xml:id="i-WUrFftuhKYatJCKzM2LnYe">
          USA har i kampen mot terrorismen betonat sitt intresse av att
          Nato blir mer än en loose talking shop @ en löslig diskussionsklubb
          @ och att européerna måste satsa mera resurser på bättre militär
          kvalitet och kapacitet. Det anser sig dock inte européerna ha
          råd med. I USA frågar man sig @ som så många gånger förr @ varför
          USA ska satsa på Nato när inte européerna själva vill ställa upp
          med nödvändiga resurser, är oförmögna i flera fall (Belgien, Tyskland)
          att modernisera till högre teknisk nivå och färre meniga soldater.
        </p>
        <p xml:id="i-5PNy1DVhJfmUf81eVEzErY">
          Amerikansk likgiltighet inför Europas säkerhetsproblem är ett
          hot mot Sveriges i dag goda säkerhet, av fyra skäl:
        </p>
        <p xml:id="i-M5XP2qaWfpyyQ5841hvZ2f">
          att USA tappar intresset för Europa, och att Nato därmed kraftigt
          försvagas,
        </p>
        <p xml:id="i-2TQUQMdNhYLRTFaow4Yk3h">
          att de europeiska ländernas inbördes tvist om hur Europas säkerhetspolitik
          bör organiseras vid ett Natosönderfall fördjupas ytterligare,
        </p>
        <p xml:id="i-LfTQ1Cfvv55SPfiU9P4GiA">
          att länder som vill ha ett EU-försvar i praktiken inte vill,
          eller kan, betala vad ambitionerna kostar, och inte förmår modernisera
          sin militär. Därmed får Europa en mer ineffektiv och svagare försvarskapacitet.
        </p>
        <p xml:id="i-NehWeGbhLHEcuuYYAaCSaS">
          att en sådan försvagad kapacitet framför allt går ut över sådant
          som inte stämmer med Kontinentaleuropas önskemål, det vill säga
          är till nackdel för Norden.
        </p>
        <p xml:id="i-4Ge2jkU2SgJCuT2Xrndw3B">
          Regeringens grundinställning förefaller vara att hålla sig undan
          och inte vilja delta i den europeiska debatten, utan i stället
          vara passiv och låta andra sköta EU-debatt och beslut om Europas
          försvar, trots att dessa beslut är avgörande för vårt eget lands
          situation och säkerhet. Regeringen abdikerar därmed från uppgiften
          att ta till vara Sveriges egenintresse beträffande utformningen
          av den europeiska försvars- och säkerhetspolitiken.
        </p>
        <p xml:id="i-Ge9cvtz7bMBeVccNrHjDxS">
          Regeringen förmedlar också bilden att Sverige på grund av alliansfriheten,
          eller något i fördragen, skulle ha åtagit sig att inte föra fram
          åsikter på samma sätt, och med samma engagemang, som andra länder
          gör @ trots att besluten berör även oss, vår försvarskapacitet
          och vår säkerhet. Men, Sverige har naturligtvis samma rättighet
          som alla andra att protestera och polemisera mot ståndpunkter
          som går emot våra intressen, och fördragen gäller för Sverige
          på precis samma sätt som för andra EU-länder. Sveriges regering
          tar frågan om Europas försvarskapacitet och kvalitet med en klackspark,
          kort sagt.
        </p>
        <p xml:id="i-2dytZHKzwQHBaEpZzexvQq">
          Några exempel: "Det är klart att det är Natos medlemmar som måste
          diskutera förhållandena i Nato" (Anna Lindh i riksdagen den 28
          november 2002). "Om andra länder vill gå vidare i försvarssamarbete
          har vi från början sagt att vi inte skall hindra dem" (Göran Persson,
          DN den 30 april 2003). "Jag tycker naturligtvis att relationerna
          inom Nato i första hand är en fråga för Natoländerna, men på dessa
          andra områden är det viktigt för oss, liksom för Nato, att USA
          fortfarande har ett engagemang i Europa" (Anna Lindh den 28 november
          2002). "För oss som icke-allierad är det ju rätt odramatiskt"
          (Göran Persson, DN den 30 april 2003).
        </p>
        <p xml:id="i-L2fcRtGXUWEoLamhabkNzt">
          När EU-länder som också är Natomedlemmar diskuterar intensivt
          ("så stickor och strån rykt" enligt Anna Lindh, TT den 29 april)
          sitter alltså Sveriges minister och tiger och förefaller göra
          en särskild poäng av att inte delta i diskussionen. Beror detta
          på likgiltighet inför frågan, eller på att någon svensk position
          inte finns?
        </p>
        <p xml:id="i-JjcMJugFcrDUxvT9istFTv">
          Hur avser utrikesministern att agera i frågan om utformningen
          och organisationen av Europas försvarskapacitet och kvalitet?
        </p>
      </div>
    </body>
  </text>
</TEI>
