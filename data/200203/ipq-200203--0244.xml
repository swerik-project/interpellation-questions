<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0244">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0244</head>
        <author who="i-LrcUg7tEu4KwWdidwr1MAk">Kaj Nordquist</author>
        <recipient who="i-3MwbJPjHpsScrukDj5ohhN">Jan O Karlsson</recipient>
        <topic>krig skapar funktionshinder</topic>
        <docDate when="2003-03-19">den 19 mars</docDate>
        <status when="2003-04-04" byWhom="Jan O Karlsson" byWhomId="i-3MwbJPjHpsScrukDj5ohhN" status="answered">besvarad</status>
        <external_id source="rdwebb">GQ10244</external_id>
        <debate>
          <turn when="2003-04-04 11:43:44" duration="312">Jan O Karlsson (S)</turn>
          <turn when="2003-04-04 11:48:52" duration="265">Kaj Nordquist (S)</turn>
          <turn when="2003-04-04 11:53:08" duration="249">Jan O Karlsson (S)</turn>
          <turn when="2003-04-04 11:57:14" duration="236">Kaj Nordquist (S)</turn>
          <turn when="2003-04-04 12:01:06" duration="253">Jan O Karlsson (S)</turn>
          <turn when="2003-04-04 12:05:18" duration="128">Kaj Nordquist (S)</turn>
          <turn when="2003-04-04 12:07:23" duration="150">Jan O Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:244 av Kaj Nordquist (s) till statsrådet
          Jan O Karlsson om att krig skapar funktionshinder
        </IPQ_title>
      </div>
      <div type="IPQuestionBody">
        <p xml:id="i-8gMTfgBK8SrfEH5eMVx5g7">
          Nu närmar sig den punkt då världsopinionen måste tydligt markera
          sitt avståndstagande från det hotande kriget i Irak, men också
          från användandet och lagrandet av massförstörelsevapen.
        </p>
        <p xml:id="i-7RvG41pf86bjWNVs7mfusb">
          Om kriget kommer, vad händer då? Många människor kommer att utan
          eget val tvingas offra sina liv. Barn får inte växa upp, unga
          får inte bli gamla och äldre får inte sluta sina dagar försonade
          med sina erfarenheter. Åtskilliga får leva med livslånga skador.
        </p>
        <p xml:id="i-TTM6pxxzuTbzNghDuWnFbm">
          Krigets offer är inte i första hand statschefer. Det är inte
          Tony Blair eller George Bush som kommer att rent fysiskt utsättas
          för krigshandlingar. Inte ens Saddam Hussein. Krigets första offer
          är inte heller sanningen. Även om den poängen låter sig göras.
        </p>
        <p xml:id="i-9EdYk9CANVQ2K2DZvLjcRv">
          Nej, krigets verkliga offer är civilbefolkningen. Moderna krig
          utkämpas inte alls enbart via begränsade precisionsbombningar,
          inte alls mellan tydligt definierade militärer och inte alls på
          avskilda arenor som de i viss mening gjorde tidigare. Förr i tiden
          drabbade soldater samman på specifika slagfält. Visserligen terroriserade
          militären den civila befolkningen, bönder fick mot sin vilja föda
          diverse trupper och se sina mödosamt hoparbetade resurser förstöras
          utan pardon. Men gamla tiders krigskonst hade inte utvecklats
          till den systematiska massförstörelse som nu gäller. Bombterror,
          kemiska stridsmedel och lömskt utplacerade landminor tillhör vår
          tid.
        </p>
        <p xml:id="i-HUEPNReDvQjSPj2ktgz5wT">
          Rent strategiskt verkar den bästa möjligheten för att överleva
          i krig att vara soldat. De militära förlusterna var små, till
          och med under Vietnamkriget, i jämförelse med de lidanden som
          icke krigförande personer fick utstå.
        </p>
        <p xml:id="i-CheH7RdfQqFNNwjAHbY6xm">
          En av de grupper som verkligen blir offer i krig och drabbas
          är funktionshindrade människor. Dels människor som redan är funktionshindrade
          före utbrottet av fientligheterna, dels de som blir skadade av
          kriget.
        </p>
        <p xml:id="i-WtQeAYgAZFsA2didRCKcun">
          Inga särskilda insatser brukar under själva kriget göras för
          den här stora och utsatta gruppen. Många lämnas åt sitt öde @
          utan vatten, utan mat, utan livsuppehållande läkemedel. Barn med
          funktionshinder sätts ofta på undantag när situationen är kaotisk.
        </p>
        <p xml:id="i-5HZkgyt4VDS75JeMJ5aCzF">
          När alla som flyr är i en nödsituation, vem garanterar då att
          också alla verkligen får en chans att klara sig?
        </p>
        <p xml:id="i-DZApm7fSoLKK8K39NNcM73">
          Det ska dock aldrig glömmas bort att krig mycket aktivt skapar
          funktionshinder. Ta exemplet år 2000. Enligt de senaste pålitliga
          siffror som publicerats går det inte att hitta någon generell
          procentsats för hur många som blir funktionshindrade av krig.
          Men icke förty har Världshälsoorganisationen, WHO, beräknat att
          under år 2000 har 10 324 personer blivit funktionshindrade på
          grund av krig, av dem var 7 486 män och 2 838 kvinnor.
        </p>
        <p xml:id="i-QMhhSPqR3xBtc6egZZP5kK">
          Människor förlorar sin syn och hörsel eller kommer i fortsättningen
          inte att kunna röra sig som tidigare. Psykiska trauman förstör
          resten av livet för vissa. Andra drabbas av kroniska sjukdomstillstånd.
          En för tidig död är inte en ovanlig långsiktig konsekvens av skador
          från krig.
        </p>
        <p xml:id="i-P4EjMZv1R3dTkzuCVXeofW">
          Mina frågor till statsrådet är:
        </p>
        <p xml:id="i-25Eo4mhhihjUh7PUcde27B">
          På vilket sätt kommer statsrådet att verka för att regeringen
          försvarar funktionshindrade människors mänskliga rättigheter i
          detta sammanhang?
        </p>
        <p xml:id="i-KVJqPze25yR8FSBjXNLsXe">
          På vilket sätt kommer statsrådet att verka för att regeringen
          utnyttjar sina möjligheter att påverka internationella organisationer
          och institutioner att inkludera funktionshindrade människor i
          sina humanitära insatser?
        </p>
        <p xml:id="i-LeaeL7pxWczkrZavsaZVna">
          På vilket sätt kommer statsrådet att använda sina egna kanaler
          och resurser i samma syfte?
        </p>
      </div>
    </body>
  </text>
</TEI>
