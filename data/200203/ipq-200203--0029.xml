<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0029">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0029</head>
        <author who="i-KktUCXax2JFL3tqFqQN9oq">Birgitta Sellén</author>
        <recipient who="i-HxcQkHC9fDSzkJWgvdhDEF">Lena Hallengren</recipient>
        <topic>graffiti - ungdomskultur</topic>
        <docDate when="2002-11-11">den 11 november</docDate>
        <status when="2002-11-22" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GQ1029</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:29 av Birgitta Sellén (c) till statsrådet
          Lena Hallengren om graffiti @ ungdomskultur
        </IPQ_title>
      </div>
      <div type="IPQuestionBody">
        <p xml:id="i-CB7c49osELsg9XYGwarfpX">
          Dagens ungdomskultur ser helt annorlunda ut än gårdagens. Och
          morgondagens ungdomskultur kommer att se helt annorlunda ut än
          dagens. Varje generation måste ges utrymme att skapa sin vision,
          sitt innehåll och sina former. Det går inte att ärva från en generation
          till en annan. Jag anser att den traditionella svenska kulturpolitiken
          är i dag på sin höjd anpassad till de äldre generationernas ideologi,
          livsvärden och preferenser men överensstämmer dåligt med ungdomars
          värderingar.
        </p>
        <p xml:id="i-MX4KBqTWPbTVwodYhAS6mZ">
          Vuxna genomför ofta kultursatsningar för att "fånga upp ungdomar
          på fallrepet", ge dem alternativ till "tramsaktiviteter" och erbjuda
          dem något "vettigt" att göra eller "ge ungdomar självförtroende".
          Den unga kulturen reduceras till "en förebyggande insats". Tyvärr
          vet vi att ungdomskultur sällan får finnas till bara för sin egen
          skull. För att unga ska få resurser att genomföra något eget krävs
          det ofta ett syfte, helst mot något som till exempel våld eller
          droger eller rasism.
        </p>
        <p xml:id="i-BaLDTpqAr2rYV5RooepuFP">
          För mig är det en självklarhet att ung kultur ska vara för unga,
          av unga och med unga. Kulturen ska ske på ungdomars egna villkor
          och oberoende av vuxnas ambitioner. I debatten om ung kultur,
          hur ung kultur ska kunna lyftas fram och utvecklas, fokuserar
          vi ofta på pengar. Visst är pengarna viktiga, men än viktigare
          är det att vuxna vågar släppa fram ungas idéer och att inte bromsa
          upp ungdomar genom att förmedla en attityd där allt verkar omöjligt.
          Ungdomar har egna idéer och vill något eget. Därför är det viktigt
          att inte degradera ungdomar till rollen som deltagare i olika
          kulturprojekt utan i stället se till att de har rollen som initiativtagare.
        </p>
        <p xml:id="i-Kpiepbhwi62FA3xabwHfJi">
          Det är en viktig ungdomspolitisk uppgift att skapa ett ökat utrymme
          för ungdomars eget skapande och för ung kultur. Av landets 289
          kommuner har bara 46 ett centralt eller kommunövergripande mål-
          och strategidokument för det ungdomspolitiska arbetet i kommunen.
          Detta redovisar Ungdomsstyrelsen i sin rapport Ung 2002. I samma
          rapport redovisar de också hur olika delmål i den nationella ungdomspolitiken
          är uppfyllda. Delmål 24 "Ungdomars möjligheter till deltagande
          i kulturlivet och till kulturupplevelser samt till eget skapande"
          finns dock inte redovisat.
        </p>
        <p xml:id="i-MpSLB91PzFr9gUM9RypG1t">
          Ungdomsstyrelsens generaldirektör Leif Linde sade med anledning
          av rapporten Ung 2002 @ andra årets uppföljning av den nationella
          ungdomspolitiken att det krävs krafttag från regering och myndigheter
          om alla mål i den nationella ungdomspolitiken ska uppnås.
        </p>
        <p xml:id="i-LAR6GRpq92qQozrNhCEMEU">
          Graffiti
        </p>
        <p xml:id="i-2y59KdhT7Myg519oVVMFhR">
          Debatten om graffitins vara eller icke vara har rasat och många
          vuxna gör sitt bästa att stänga ute graffitin. Graffitins motståndare
          hävdar att graffiti är inkörsporten till kriminalitet och ska
          bekämpas med alla medel medan graffitins förespråkare anser att
          det är svårt att lagstifta bort en ungdomskultur. Vad vi än anser
          om graffiti så är den här för att stanna och frågan är hur vi
          dels kan låta graffitin växa utan inslag av skadegörelse, dels
          hur vi kommer tillrätta med klotter.
        </p>
        <p xml:id="i-UV4xmKrcF8Uzt7A8efUdjc">
          I Stockholm har kommunen tagit ett klart ställningstagande mot
          graffiti. Detta eftersom kommunen vill bekämpa klottret. Frågan
          är om klotter och graffiti är samma sak. I Stockholm gjordes en
          graffitiutställning, Sthlm underground. Med utställningen ville
          utställningskuratorn visa graffiti @ som konstform @ på laglig
          väg. Utställningen fick dock stängas efter bara några dagar eftersom
          kommunen förbjöd utställningen.
        </p>
        <p xml:id="i-8bxzeQPbEgrAN6xsYfor83">
          I Brygge har de arbetat på ett annat sätt för att komma tillrätta
          med klotter och graffiti. I stället för att bara se till skadegörelsen
          så fokuserade de sig på graffiti som konst. Och genom att ändra
          synsätt var de också tvungna att lösa problemet ur ett annat perspektiv.
          De införde lagliga graffitiväggar, belgiska järnvägen donerade
          gamla godsvagnar att försköna, de arrangerade särskilda graffiti-workshops
          och graffitimålarna fick visa upp sin konst och måla inför publik.
          Det har nu gått så långt att folk till och med och beställer målningar.
          Brygges graffitiprojekt Gran n A´rt har belönats med EU:s pris
          för bästa brottsförebyggande åtgärder. Brygge visar tydligt att
          det finns andra vägar att gå för att komma tillrätta med graffiti
          och klotter.
        </p>
        <p xml:id="i-Sya9rLLDsnEnkCohkKcXK9">
          Jag vill härmed fråga ungdomsminstern följande:
        </p>
        <p xml:id="i-5uHRoybvkN2apHSZiFGHRN">
          Vilka åtgärder tänker ministern vidta för att bättre möta unga
          i deras egen kultur?
        </p>
        <p xml:id="i-7L4GGhiX13DYsFWcTTnN4m">
          Hur avser ministern att verka för att bättre ta tillvara det
          positiva med graffiti?
        </p>
        <p xml:id="i-9Ksa33RgLVkBrgCJzyKMwB">
          Vilka åtgärder avser ministern att vidta för att komma tillrätta
          med det ökade klottret?
        </p>
      </div>
    </body>
  </text>
</TEI>
