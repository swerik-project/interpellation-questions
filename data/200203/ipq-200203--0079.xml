<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0079">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0079</head>
        <author who="i-C3fSSzQDuoh3kKasHW4AKa">Sonja Fransson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>korttidsstudiestöd</topic>
        <docDate when="2002-12-05">den 5 december</docDate>
        <status when="unknown" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GQ1079</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:79 av Sonja Fransson (s) till utbildningsminister
          Thomas Östros om korttidsstudiestöd
        </IPQ_title>
      </div>
      <div type="IPQuestionBody">
        <p xml:id="i-5V8PXgVPejRfeQe4Dt5xuK">
          I Sverige anser vi att alla människor har rätt till en bra och
          grundläggande utbildning. Vi tycker också att det ska finnas möjlighet
          att utbilda och kompetensutveckla sig under hela livet. Vi talar
          om ett "livslångt lärande". En av förutsättningarna för detta
          är det korttidsstudiestöd som LO, TCO och Sisus numera ansvarar
          för @ LO och TCO för sina medlemmar och Sisus för människor med
          funktionshinder. Inom alla dessa grupper finns det många människor
          med låg utbildningsnivå som behöver komplettera sin utbildning
          för att hänga med i arbetslivet och i samhällsdebatten Det är
          en medborgerlig demokratisk rättighet att kunna ta del av ett
          alltmer komplicerat samhälle.
        </p>
        <p xml:id="i-3DLg6aN2aeusKXuxvMo5Kv">
          Statistiskt vet vi att människor med funktionshinder generellt
          har en låg utbildningsnivå och har därför särskilt stort behov
          av korttidsstudiestödet. För deltagare med funktionshinder är
          syftet även att öka kunskapen om det egna funktionshindret, vilket
          är lika viktigt antingen man är ung eller gammal. Flera handikapporganisationer
          har uppmärksammat orättvisan i att äldre deltagare med funktionshinder
          inte kan beviljas internatbidrag. Enligt förordningen kan inte
          personer över 64 år få del av bidragen, trots att risken för att
          få ett funktionshinder ökar med stigande ålder.
        </p>
        <p xml:id="i-4mt3KoArNxBDEhwAzNY7uX">
          Glädjande nog är det många som vill lära sig mer och därför är
          det en stor efterfrågan på korttidsstudiestödet. Under år 2002
          har det inkommit 450 ansökningar till Sisus varav ca 100 har avslagits
          på grund av medelsbrist. De medel som har anslagits täcker inte
          de ansökningar om bidrag som har inkommit. Sisus avslår därför
          för närvarande ansökningar om funktionärsutbildningar, ansökningar
          som rör barn och ungdomar med funktionshinder under 18 år liksom
          kurser för anhöriga och andra stödpersoner till barn och ungdomar.
          Som det för närvarande ser ut riskerar människor med funktionshinder
          att inte få del av de möjligheter som andra får för att bedriva
          korttidsstudier.
        </p>
        <p xml:id="i-3otQsV9Vc6AaN34532CFyy">
          Sisus ansvarar även för särvux. Regeringen har stärkt stödet
          för särvux genom att satsa på fler platser (ca 300 helårsplatser)
          där målsättningen är studier på halvtid. Detta är alldeles utmärkt.
          Problemet är att Sisus stöd, nämligen timersättningen för den
          som får tillfälle att gå på särvux tyvärr inte ökar i motsvarande
          del.
        </p>
        <p xml:id="i-HX17WAhnzUo4ir65MdWDc6">
          För att få pengarna att räcka till så många utbildningsinsatser
          som möjligt förhandlar Sisus ibland ned antalet deltagare eller
          dagar i redan beviljade kurser. Det pågår därför regelbundet samtal
          under handläggningen av ansökningarna. Det gör att många människor
          nu får nej till denna studiemöjlighet. Lyckligtvis har regeringen
          insett detta och anslagit i tilläggsbudgeten ytterligare 15 miljoner
          kronor för innevarande år, vilket är alldeles utmärkt. Problemet
          är att under den korta tid som återstår på året kunna planera
          och verkställa utbildning för dessa pengar. Eftersom det inte
          finns några extra pengar för nästa budgetår vore det därför rimligt
          att det extra anslaget för korttidsstudiestödet periodiserades
          och kunde användas även under budgetåret 2003.
        </p>
        <p xml:id="i-YMoNbLkySufaVgBSUEsDy9">
          Med bakgrund av detta vill jag fråga ministern:
        </p>
        <p xml:id="i-8kpKkgqEShFvYWjjs8DZzU">
          Vilka åtgärder avser ministern att vidta för att långsiktigt
          stärka funktionshindrade människors möjligheter till korttidsstudiestöd,
          att också äldre över 65 år kan få tillgång till internatbidraget
          och att regeringens ambition att stärka särvux också kan få genomslag
          i praktiken?
        </p>
      </div>
    </body>
  </text>
</TEI>
