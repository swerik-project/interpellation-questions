<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0069">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0069</head>
        <author who="i-KGqrEB2Pzg8goYxy9CcDhd">Lars Gustafsson</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>kommunernas försörjning och självbestämmande</topic>
        <docDate when="2002-11-29">den 29 november</docDate>
        <status when="unknown" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GQ1069</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:69 av Lars Gustafsson (kd) till finansminister
          Bosse Ringholm om kommunernas försörjning och självbestämmande
        </IPQ_title>
      </div>
      <div type="IPQuestionBody">
        <p xml:id="i-TR6f6Fq8PQbfvfPvwpirqu">
          Med jämna mellanrum kan man läsa rubriker i medierna som "Miljonregn
          över Halland" och "Perssonpengar". Begrepp som "Wärnerssonpengarna"
          blir vedertagna. Att det i själva verket är skattebetalarnas insamlade
          pengar försvinner på något sätt bort till glömskans rike. Om man
          väljer att undersöka vad som utgör den faktiska ekonomiska grunden
          för kommuner och landsting framträder en helt annan bild.
        </p>
        <p xml:id="i-FDn4BBqX9btMVovgb19uhw">
          Intäkterna för kommunsektorn bestod 2001 till 72,6 % av skatter,
          till 8 % av generella statsbidrag och till 16 % av övriga statsbidrag.
          Den ekonomiska grunden för kommuner och landsting utgörs således
          till nästan en fjärdedel av sådant som staten beslutar om och
          som kommunerna inte kan påverka. Med tanke på den situation som
          råder är det viktigt att ett växande och fungerande näringsliv
          och en arbetsmarknad kan skapa underlag för skatteintäkter. Det
          skulle hindra den beroendeställning som kommunerna hamnat i.
        </p>
        <p xml:id="i-7Z7ggj4zQ3dzkf69Qa38Mn">
          Staten kommer att försätta kommuner och landsting i en ständigt
          ökande beroendeställning gentemot staten och urholka det kommunala
          självbestämmandet genom de av staten föreslagna och underfinansierade
          reformerna, vilka med jämna mellanrum åläggs kommunsektorn. Kommun-
          och landstingsfullmäktige riskerar att bli verkställare av nedpressade
          beslut från regering och riksdag.
        </p>
        <p xml:id="i-GCigWGPRscsrBvjitCb6Et">
          Trots att flera kommuner beslutat att höja skatten finns det
          många kommuner som har dålig ekonomi. Dessutom drabbar kommunala
          skattehöjningar alltid låginkomsttagarna mest, vilket gör kommunala
          skattehöjningar till ett tveeggat ekonomiskt verktyg för kommunpolitiker.
          Konsekvenser av kommunala skattehöjningar kan man nu skåda i Stockholm,
          där den sammanlagda skattehöjningen för stockholmarna blir 1:80
          kr. För en genomsnittlig tvåbarnsfamilj innebär detta en motsvarande
          sänkning av barnbidraget på 800 kr i månaden.
        </p>
        <p xml:id="i-Pi1VFEYNo3Aw8ZamP7RdoX">
          Ett ökat skatteunderlag ger bättre ekonomi för kommunerna utan
          att urholka medborgarnas ekonomi. Sverige behöver kommuner och
          landsting med stabila ekonomiska förutsättningar. Det bästa sättet
          att värna detta är ett företagande utan onödiga och krångliga
          regelverk som kan skapa arbetstillfällen och växande skatteunderlag.
        </p>
        <p xml:id="i-5ZeNHTogra7TfiS6bDFirX">
          Vad avser finansministern att göra för att återge självbestämmandet
          till kommunerna och vad avser han att göra för att bredda de skattebaser
          som kommunerna är beroende av?
        </p>
      </div>
    </body>
  </text>
</TEI>
