<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0192">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0192</head>
        <author who="i-nX9ipUS8FhkbQHkWWytwf">Ulf Nilsson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>lärarbehörighet och Wärnersonpengarna</topic>
        <docDate when="2003-02-17">den 17 februari</docDate>
        <status when="unknown" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GQ10192</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:192 av Ulf Nilsson (fp) till utbildningsminister
          Thomas Östros om lärarbehörighet och Wärnerssonpengarna
        </IPQ_title>
      </div>
      <div type="IPQuestionBody">
        <p xml:id="i-Qn5szZh72hdaREXFAw1gA3">
          En elev borde ha rätt att möta utbildade lärare i skolan. För
          att klara den dubbla uppgiften att vara både ämneskunnig och pedagogiskt
          skicklig krävs det en gedigen lärarutbildning. Enligt en forskningsöversikt
          av pedagogikforskare i Göteborg är lärarkompetensen viktigast
          för elevernas resultat. Att det blir fler vuxna i skolan innebär
          alltså inte automatiskt att eleverna klarar skolan bättre. Däremot
          betyder antalet lärare mycket för hur eleverna ska lyckas med
          skolan. Tyvärr går utvecklingen i den svenska skolan åt fel håll.
          Bara på ett år har andelen behöriga lärare i grundskolan minskat
          från 83,9 % till 81,8 %. När det gäller gymnasielärare har andelen
          behöriga lärare på ett år minskat från 81,3 % till 79,2 %. Om
          man dessutom skulle undersöka det antal utbildade lärare som i
          verkligheten undervisar i ämnen de inte har utbildning för, skulle
          siffrorna för obehöriga lärare se ännu dystrare ut.
        </p>
        <p xml:id="i-UcS94YzzLEUkRR4Qk5ZJc5">
          Varje år fördelas öronmärkta pengar för personalförstärkningar
          i skolan ut till kommunerna, de så kallade Wärnerssonpengarna.
          Det är beklagligt att dessa pengar leder till att andelen outbildade
          lärare ökar. Svenska kommunförbundet kritiserar Wärnerssonpengarna,
          eftersom dessa är kopplade till antalet personer mer än till deras
          utbildning. Om kommunerna minskar antalet anställda i skolan men
          ökar antalet utbildade lärare blir de återbetalningsskyldiga.
        </p>
        <p xml:id="i-HNgPhsyuLd4PG7sD7oXBr2">
          Folkpartiet har i sin skolbudget anvisat samma öronmärkta summa
          som regeringen men har dessutom krävt att pengarna mera uttryckligt
          ska riktas till att rekrytera utbildade lärare och att pengarna
          även ska kunna användas för att höja lärarlönerna. Vi i Folkpartiet
          var också kritiska till regeringens formulering "fler vuxna i
          skolan". Enligt vår uppfattning hade det varit bättre att säga
          "mer utbildad personal i skolan". Det finns ett stort antal åtgärder
          som skulle kunna sättas in för att öka lärartätheten i skolan:
          förbättra lärarnas arbetsvillkor, höja kvaliteten i lärarutbildningen,
          förbättra lärarnas karriär- och löneutveckling. Men vid sidan
          av dessa långsiktiga förändringar borde regeringen rikta de öronmärkta
          pengarna så att de i första hand används till att anställa utbildad
          personal.
        </p>
        <p xml:id="i-5PnEEKm1UchF3Dp64555Ut">
          Jag vill fråga utbildningsministern om han avser att vidta några
          åtgärder mot bakgrund av att regeringens personalförstärkningsresurser
          enligt statistiken riskerar att fördelas på ett sätt som bidrar
          till att andelen obehöriga lärare ökar.
        </p>
      </div>
    </body>
  </text>
</TEI>
