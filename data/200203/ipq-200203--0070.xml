<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0070">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0070</head>
        <author who="i-mN8mVTBvBYjtHLNThWLo4">Kalle Larsson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>manifestationer i Salem</topic>
        <docDate when="2002-11-29">den 29 november</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GQ1070</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:70 av Kalle Larsson (v) till justitieminister
          Thomas Bodström om manifestationer i Salem
        </IPQ_title>
      </div>
      <div type="IPQuestionBody">
        <p xml:id="i-9Dq4e4NPooT4ja7F45TtFr">
          I december 2000 dödades en ung kille efter ett slagsmål i en
          av Stockholms södra kranskommuner, Salem. Det som var en tragisk
          händelse utnyttjades snabbt av olika nazistiska grupper eftersom
          den dödade enligt uppgift hyste rasistiska sympatier. Veckan efter
          dådet, och därefter årligen återkommande, samlas ett tusental
          nazister och högerextremister för att genomföra en marsch i Salem
          under täckmantel av att hedra den dödes minne. Insamlingar sker
          via Internet till aktionen som samlar de flesta nazistiska grupper
          i Sverige, såsom Nationalsocialistisk Front, Blood and Honour
          samt i år Nationaldemokraterna och besöks också av nazister från
          omkringliggande länder.
        </p>
        <p xml:id="i-2AEwHChAkYGnEFVG72JECC">
          Också i år har nazistiska grupper kallat till "Salemmarsch" den
          7 december. De har inte sökt tillstånd till i kallelsen angiven
          tid och plats för sin manifestation, vilket i stället gjorts av
          ett nätverk av antirasistiska organisationer, däribland Vänsterpartiet
          och den lokala organisationen Salembor mot rasism. Polismyndigheten
          i Salem har uppmanat de nazistiska organisationer som står bakom
          Salemmarschen att söka tillstånd, och förvägrat det antirasistiska
          nätverket att erhålla det tillstånd man sökt.
        </p>
        <p xml:id="i-DnB2DaarxAgx7DrHmwQDkR">
          Med andra ord har polisen underlättat för nazisterna att genomföra
          en manifestation de inte sökt tillstånd för och förhindrat antirasister
          att få det tillstånd de sökt.
        </p>
        <p xml:id="i-AveJKtbVVdepWhtwWUhVcQ">
          Jag vill därför fråga justitieministern:
        </p>
        <p xml:id="i-GkmawuWmrNL3MrTT7SiQBe">
          1. Vilka åtgärder är ministern beredd att vidta för att förhindra
          att den nazistiska rörelsen i Sverige och norra Europa etablerar
          en årlig minnesmarsch?
        </p>
        <p xml:id="i-Cj9mYnAg2q2m6n1Xx97yx8">
          2. Vilka åtgärder är ministern beredd att vidta för att polismyndigheter
          i landet inte underlättar för nazistiska grupper att stärka sina
          positioner?
        </p>
        <p xml:id="i-QCEHrDWWYLaM2rvnYy4DR">
          3. Vilka åtgärder är ministern beredd att vidta för att antirasister
          ska försäkras sin grundlagsskyddade rättighet att uttrycka sina
          åsikter i enlighet med sökta tillstånd?
        </p>
      </div>
    </body>
  </text>
</TEI>
