<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0267">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0267</head>
        <author who="i-EFJ93MgPh6dJrzDB1Tt657">Yvonne Andersson</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>osteoporos</topic>
        <docDate when="2003-04-03">den 3 april</docDate>
        <status when="2003-05-05" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GQ10267</external_id>
        <debate>
          <turn when="2003-05-05 14:23:53" duration="148">Lars Engqvist (S)</turn>
          <turn when="2003-05-05 14:26:17" duration="242">Yvonne Andersson (Kd)</turn>
          <turn when="2003-05-05 14:30:15" duration="235">Anna Lilliehöök (M)</turn>
          <turn when="2003-05-05 14:34:06" duration="157">Lars Engqvist (S)</turn>
          <turn when="2003-05-05 14:36:39" duration="182">Yvonne Andersson (Kd)</turn>
          <turn when="2003-05-05 14:39:38" duration="108">Anna Lilliehöök (M)</turn>
          <turn when="2003-05-05 14:41:22" duration="69">Lars Engqvist (S)</turn>
          <turn when="2003-05-05 14:42:27" duration="31">Yvonne Andersson (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:267 av Yvonne Andersson (kd) till socialminister
          Lars Engqvist om osteoporos
        </IPQ_title>
      </div>
      <div type="IPQuestionBody">
        <p xml:id="i-EkhgmoH8CKWPw2Nwa9RVUL">
          Ohälsotalen stiger och detta är ett omfattande samhällsproblem.
          Osteoporos är en sjukdom som också ökar alltmer. Antalet frakturer
          per år som beror på osteoporos är mer än 70 000. Av kvinnor i
          Sverige kommer cirka en av tre att drabbas av osteoporos under
          sin livstid, av männen är det cirka en av åtta. Sverige visar
          klart högre antal osteoporosfall än övriga länder. Trots detta
          tycks medvetenheten vara mycket dålig i Sverige. Åtminstone om
          man ska följa vilka åtgärder som sätts in. De frakturer som följer
          av osteoporos är oerhört kostsamma såväl för den enskilde som
          samhällsekonomiskt. Ofta är en höft eller kotfraktur den faktor
          som gör att äldre inte längre kan klara sig själv utan måste placeras
          i långvården. Samtidigt finns det i dag bot om bara sjukdomen
          upptäcks i tid. Tillräckligt tidig identifiering av de individer
          som ligger i riskgruppen att få sjukdomen kan ett annorlunda livsmönster
          rekommenderas snarare än dyra behandlingar och mediciner. Därvidlag
          är behandlingen således kostnadsfri, åtminstone i ett inledningsskede
          innan sjukdomen brutit ut på allvar. Men diagnosen måste då göras
          innan individen egentligen har några symtom eller ens fått en
          helt utblommad sjukdom.
        </p>
        <p xml:id="i-55HnGsRD5D7P1c9SsbJeMQ">
          I dag sker ingen mätning i Sverige om inte vederbörande visar
          ohälsotecken. Då är behandlingen ytterst kostsam, medicinen är
          dyr och avancerade mätningar med DXA är dyrbara. Det går således
          inte att få en kontroll av bentätheten utan att man blivit så
          dålig att medicinering är nödvändig. Man kan inte heller helt
          bota osteoporos, utan den sena upptäckten medför dels att patienten
          får livslångt behov av medicinering, dels riskerar flera frakturer
          trots medicinering. Med en tidigare upptäckt skulle detta kunna
          förebyggas. Situationen är orimlig med tanke på den ärftliga benägenhet
          som kan finnas.
        </p>
        <p xml:id="i-THgmhj24mU8z7HwdQcYNvT">
          Genom en ny metod med enkel digitalröntgen som sker på fingrarna,
          DXR, kan man i dag lätt konstatera vilka människor som finns i
          riskzonen. Detta skulle till exempel kunna ske i en separat undersökning
          för män och i kombination med mammografi för kvinnor, och då vara
          mycket kostnadseffektiv. Genom tidig diagnos kan åtgärder vidtas
          för att slippa livslång medicinering, och framför allt kan man
          minska de enorma kostnader och minskad livskvalitet som osteoporosrelaterade
          frakturer medför i form av äldre i långvården som annars skulle
          kunna bo kvar hemma i många år till. Innan medicinering slutligen
          sätts in i de svårare fallen behövs en mer grundlig undersökning
          i DXA, men detta berör då enbart ett fåtal patienter av alla de
          som undersöks med den effektivare DXR-metoden. Man har alltså
          här en möjlighet att till en relativt låg kostnad utföra breda
          undersökningar för att öka livskvaliteten för äldre människor
          och samtidigt minska samhällets kostnader för medicinering, ortopediska
          operationer och långvård.
        </p>
        <p xml:id="i-CNCdQLPoTh9cdkHNBo1eK3">
          Sectra i Linköping har spridit denna kunskap till andra länder
          och det vore naturligtvis rimligt att också vi som bor i detta
          land fick ta del av dessa metoder.
        </p>
        <p xml:id="i-DmBbDhRrgzQ6YBxTVBYrND">
          Vilka åtgärder avser ministern att vidtaga för att man ska kunna
          tidigt diagnostisera sjukdomen osteoporos?
        </p>
      </div>
    </body>
  </text>
</TEI>
