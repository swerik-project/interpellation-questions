<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0404">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0404</head>
        <author who="i-2xzcr3nLPgka3s5j7pZ98N">Ingegerd Saarinen</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>konkurrensen och elmarknadens utformning</topic>
        <docDate when="2003-05-12">den 12 maj</docDate>
        <status when="2003-05-26" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GQ10404</external_id>
        <debate>
          <turn when="2003-05-26 13:26:07" duration="297">Leif Pagrotsky (S)</turn>
          <turn when="2003-05-26 13:31:00" duration="207">Ingegerd Saarinen (Mp)</turn>
          <turn when="2003-05-26 13:34:23" duration="208">Leif Pagrotsky (S)</turn>
          <turn when="2003-05-26 13:37:48" duration="239">Ingegerd Saarinen (Mp)</turn>
          <turn when="2003-05-26 13:41:42" duration="207">Leif Pagrotsky (S)</turn>
          <turn when="2003-05-26 13:44:56" duration="134">Ingegerd Saarinen (Mp)</turn>
          <turn when="2003-05-26 13:47:03" duration="118">Leif Pagrotsky (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:404 av Ingegerd Saarinen (mp) till näringsminister
          Leif Pagrotsky om konkurrensen och elmarknadens utformning
        </IPQ_title>
      </div>
      <div type="IPQuestionBody">
        <p xml:id="i-WR2dn6DEnwtg4m3kRYgGq8">
          Det är endast två typer av aktörer som kan påverka priset på
          fysisk el på spotmarknaden: producenterna som producerar och konsumenterna
          som konsumerar elen. Inga andra, eftersom el inte kan lagras.
        </p>
        <p xml:id="i-56eL8HxG1UWdUi9yMfPVB7">
          Verklig konkurrens på elmarknaden kan alltså bara förekomma om
          konsumenterna är med och minskar sin förbrukning som ett alternativ
          till att producenterna ökar sin produktion. Balansen mellan produktion
          och konsumtion på elmarknaden skapas med hjälp av spotpriset.
        </p>
        <p xml:id="i-Vv6pymNRSuryF8BhjKRR6u">
          För att etablera verklig konkurrens räcker det alltså med att
          nätbolagen levererar el till spotpris. Det behövs inga "elavtal"
          på en elmarknad med konkurrens. Priset bestäms på spotmarknaden
          och den levererade mängden med elmätaren. Konsumenten köper fysisk
          el genom att trycka på strömbrytaren!
        </p>
        <p xml:id="i-ADRexXKCaVmeVmVgSxckaZ">
          När konsumenterna kan reagera på spotpriset så medverkar de i
          konkurrensen. Minskad förbrukning blir ett alternativ till ökad
          kraftproduktion och ett högre spotpris. Det är också utifrån spotpriset
          som konsumenterna bör avgöra om de ska köpa prisförsäkringar eller
          ej.
        </p>
        <p xml:id="i-gedhHtLy65ySVsnBHbhFx">
          Små konsumenter med förhållandevis låga elkostnader och konsumenter
          som kan dra ned förbrukningen när spotpriset stiger borde inte
          ha något större behov av prisförsäkringar.
        </p>
        <p xml:id="i-YZPZsJ3krM4RfRg9SnTqNX">
          De flesta borde alltså nöja sig med att köpa spotel via nätbolaget.
          Många skulle anpassa förbrukningen till spotpriset. Pristopparna
          skulle bli lägre och dyr reservkraft skulle inte behövas i samma
          omfattning som på dagens elmarknad.
        </p>
        <p xml:id="i-2DhzMkKUEarkqcxBTZjt5t">
          Det är framför allt konsumenter som förbrukar mer el när spotpriset
          är högt som borde ha ett behov av att köpa prisförsäkringar. Det
          betyder att de konsumenter som skapar ett kapacitetsbehov på elmarknaden
          också svarar för kostnaderna. Det är nämligen i första hand producenter
          som har reservkraft som kan sälja prisförsäkringar som skyddar
          mot höga spotpriser.
        </p>
        <p xml:id="i-SLnBqS4bL4DyCKSUoX6Veu">
          Vi får en effektiv elmarknad med minimalt krångel där kostnaderna
          fördelas på ett marknadsmässigt och rättvist sätt mellan olika
          konsumenter.
        </p>
        <p xml:id="i-DyWdvmwC4mHnjiUn4StUnE">
          Vad är det egentligen för nytta med den nuvarande elmarknaden?
          Leverantörerna kan ju inte bidra till några pressade priser på
          spotmarknaden. Resultatet är det motsatta! Leverantörerna avskärmar
          konsumenterna från prisbildningen och konkurrensen. Det ledet
          till högre spotpriser!
        </p>
        <p xml:id="i-UTmjTfFKBZAw4ciEAMxubB">
          I dag har vi dessutom ett avtalstvång på marknaden. Alla måste
          ha ett elavtal och en "elleverantör". Men nästan inga mindre konsumenter
          orkar välja. Framför allt inte år efter år. Folk i allmänhet köper
          uppgivet el till dyra priser, naturligtvis utan att anpassa förbrukningen
          till spotpriset. Det ökar behovet av dyr reservkapacitet.
        </p>
        <p xml:id="i-Byj7nmUcWWgEgUMD7ndxi6">
          Konsumenterna på dagens elmarknad blir standardmässigt pådyvlade
          någon form av "prisförsäkring" och betalar mycket mer för sin
          el än de borde. Systemet är som byggt för att kunna utnyttjas
          av leverantörerna. De mjölkar i dag den stora majoriteten av mindre
          konsumenter på pengar. Det är de minsta som får betala mest medan
          till exempel elvärmekonsumenter som skapar ett dyrt kapacitetsbehov
          på marknaden ofta har väsentligt lägre priser. På den nuvarande
          elmarknaden råder inte den minsta rättvisa mellan de konsumenter
          som orsakar kostnader och de som betalar.
        </p>
        <p xml:id="i-Ggj1PGaSx7b5xasdAnHuJi">
          Varför ska vi ha leverantörer på elmarknaden som inte bidrar
          till konkurrensen när elen i praktiken aldrig kan levereras av
          andra än nätbolagen?
        </p>
        <p xml:id="i-91yM9eDdYgbpVeo385KZsU">
          Den nuvarande elmarknaden är utomordentligt konsumentovänlig,
          orättvis, hindrar konkurrensen och en effektiv resursanvändning.
          Den skapar skada @ inte nytta! Den är mycket komplicerad @ i onödan!
        </p>
        <p xml:id="i-EDCSCQrQyDMXeuVjZMqJaA">
          Jag vill därför fråga ministern:
        </p>
        <p xml:id="i-JHfF35x9h6Qbc9fHUbJggH">
          Vad avser näringsministern att göra för att rätta till problemen
          på elmarknaden?
        </p>
      </div>
    </body>
  </text>
</TEI>
