<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0288">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0288</head>
        <author who="i-BcpdUKhPbeES19rexxtwyD">Sermin Özürküt</author>
        <recipient who="i-S7LcGmD5NuSMrFDW8LBeJ1">Anna Lindh</recipient>
        <topic>utvecklingen i Latinamerika</topic>
        <docDate when="2003-04-14">den 14 april</docDate>
        <status when="2003-05-26" byWhom="Anna Lindh" byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GQ10288</external_id>
        <debate>
          <turn when="2003-05-26 11:15:15" duration="250">Anna Lindh (S)</turn>
          <turn when="2003-05-26 11:19:15" duration="256">Sermin Özürküt (V)</turn>
          <turn when="2003-05-26 11:23:21" duration="210">Anna Lindh (S)</turn>
          <turn when="2003-05-26 11:26:48" duration="178">Sermin Özürküt (V)</turn>
          <turn when="2003-05-26 11:29:41" duration="104">Anna Lindh (S)</turn>
          <turn when="2003-05-26 11:31:14" duration="114">Sermin Özürküt (V)</turn>
          <turn when="2003-05-26 11:32:59" duration="63">Anna Lindh (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:288 av Sermin Özürküt (v) till utrikesminister
          Anna Lindh om utvecklingen i Latinamerika
        </IPQ_title>
      </div>
      <div type="IPQuestionBody">
        <p xml:id="i-LW5QT1umnxBqdWRjFyoJrB">
          Medan världens blickar i dag riktas mot kriget i Irak fördjupas
          motsättningarna mellan regeringar och folkliga rörelser i flera
          länder i Syd- och Centralamerika. USA är djupt involverat i dessa
          konflikter.
        </p>
        <p xml:id="i-JkoCkFvgHhRvraxMpgkxce">
          Alltsedan Monroedoktrinen framlades i amerikanska kongressen
          1823 har USA betraktat Syd- och Centralamerika som sin egen bakgård.
          USA anser sig ha rätt att styra och ställa bäst man vill på denna
          del av den amerikanska kontinenten.
        </p>
        <p xml:id="i-CSQAND4uK7dyg6zCVS6jnR">
          USA har i demokratins namn stött och samarbetat med en lång rad
          diktaturer för att behålla sin dominans. USA har på olika sätt
          bevarat dominansen genom att sända militära rådgivare, utbildade
          av militärer @ inte minst tortyrspecialister, vilket skett inom
          CIA:s ram. Sedan flera decennier har dock folken i syd- och centralamerikanska
          länder kämpat för att värja sig mot USA:s dominans.
        </p>
        <p xml:id="i-JUY29Nps63tmTJhoVHGSmJ">
          Under de senaste årtiondena har folkliga rörelser vunnit styrka
          i Latinamerika. I en del länder har ett mer normalt politiskt
          liv blivit möjligt, till exempel i El Salvador, Guatemala och
          Peru. I Guatemala och El Salvador upphörde kriget mellan gerillan
          å ena sidan och militär och dödspatruller å den andra. I Peru
          störtades diktatorn Fujimori. I Venezuela har Chavez valts till
          president och påbörjat en rad sociala reformer. I Brasilien har
          Lula framburits av den mäktiga sociala rörelsen MST och valts
          till president. Han har i dag ett brett folkligt stöd.
        </p>
        <p xml:id="i-5pLd3JCLmtznNMD8Q7ddVm">
          I Nicaragua har korruptionsbekämpningen varit framgångsrik och
          president Aleman har själv släpats inför rätta för korruption.
        </p>
        <p xml:id="i-HuVuuDWmjhseYktq6gpdnt">
          När det gäller den mest infekterade konflikthärden Colombia inleddes
          millennieskiftet med samtal mellan gerillan (FARC och ELN) och
          regeringen.
        </p>
        <p xml:id="i-G792JSGDRUBJcasAvNa1ut">
          I dag verkar emellertid denna utveckling, som karakteriserades
          av ett spirande hopp om fred, frihet från USA-dominans och normala
          politiska förhållanden, på flera håll få ett brutalt slut.
        </p>
        <p xml:id="i-3FLo3ju3rohMSaX8bsdpbs">
          I Venezuela inleddes under hösten 2002 ett försök till statskupp
          riktat mot den folkvalde presidenten Chavez och hans reformpolitik
          till stöd för Venezuelas fattiga befolkning @ en statskupp som
          åtföljdes av ekonomiska sabotage, vilka i okritiska medier världen
          över framställts som strejker. I själva verket är det frågan om
          ett begränsat antal människor och grupper av personer i nyckelställning
          inom näringslivet som vägrat utföra sina uppgifter, något som
          den breda massan av Venezuelas befolkning fått lida för.
        </p>
        <p xml:id="i-KBfxCtY2MrVJL61BDXWTde">
          I Colombia har Pastrana ersatts av Uribe som president. Den sistnämnde
          har länge varit känd för intima kontakter med paramilitären och
          för en oförsonlig hållning gentemot gerillan. Under de senaste
          månaderna har det pågått en militär uppladdning från USA:s sida
          i Colombia som en del av Plan C som inte bara omfattar Colombia
          utan även andra länder i Latinamerika. Det är väl känt att Plan
          C bakom en täckmantel av narkotikabekämpning främst inriktar sig
          på att bekämpa den gerilla som i dag behärskar en tredjedel av
          Colombia.
        </p>
        <p xml:id="i-H5H6UkRSVcwE83GQGmugDt">
          I stället för att inrikta sig på ett långsiktigt arbete för fred
          i Colombia med samtal och förhandlingar kan ett omfattande militärt
          angrepp på gerillans områden befaras. Colombias kommunistiska
          parti, som länge arbetat för en lösning med fredliga medel, attackeras
          och utsätts för allt allvarligare hot, varav attentatsförsöket
          mot redaktören för Voz, partiets tidning, Carlos Lozano, är ett
          i raden av dessa hot.
        </p>
        <p xml:id="i-RzuXiafBymaZBWBzm4P2MV">
          Det är väl känt att både FARC-gerillan och den president Uribe
          närstående paramilitären finansierar sin verksamhet med narkotikaaffärer.
          En stor del av det kokain som kommer till Sverige kommer från
          Colombia. För att försöka få ett stopp på dessa leveranser ger
          Sverige 10 miljoner årligen i bistånd, vid sidan av det bistånd
          som går till olika frivilligorganisationer som arbetar med humanitär
          verksamhet, demokrati och mänskliga rättigheter. Men Colombia
          är ett land med en omfattande korruption @ inte minst statsapparatens
          olika delar är anfrätt av denna korruption, varför det torde finnas
          en fara för att svenska biståndspengar till narkotikabekämpning
          i stället går till gerillabekämpning.
        </p>
        <p xml:id="i-Xty9h8btsyhSFyEq6nkdM6">
          I El Salvador där FMLN-gerillan i slutet av 1990-talet ombildades
          till ett politiskt parti för att åstadkomma ett normalt politiskt
          liv fördjupas åter motsättningarna. USA är åter inblandat i denna
          utveckling, där det finns tecken som tyder på att de gamla paramilitära
          dödspatrullerna håller på att reorganiseras.
        </p>
        <p xml:id="i-SCexJ1D2L6oVS8swB4gvof">
          I mars genomfördes val i El Salvador. FMLN blev största parti.
          Men högerpartierna har majoritet i parlamentet. Läget är instabilt.
        </p>
        <p xml:id="i-F3zgwWeR6CRZFiY41UNRt7">
          De allvarligaste incidenterna har dock den senaste månaden inträffat
          i Bolivia. Under en lång följd av år har USA krävt att "kokabusken
          skall ryckas upp med rötterna". Detta har presenterats som en
          anti-narkotikapolitik. Man har inte gjort skillnad mellan det
          tusenåriga bruket att tugga kokablad och det kokainmissbruk på
          vilket andra människor än de kokaodlande bönderna @ kokainproducenterna
          och -distributörer @ tjänar stora pengar på. (För övrigt har kokaodlandet
          minskat i Bolivia.)
        </p>
        <p xml:id="i-7HnddtFWTyLxJYcB2c6XTV">
          Vänsterpartiet MAS har av regeringen i Bolivia krävt ett övergångsprogram
          för kokaodlande bönder i bland annat Cochabamba, så att man kan
          börja odla andra grödor än koka samt få bättre kommunikationer
          så att man kan nå de marknader man menar finns för dessa alternativa
          grödor. Bolivias olika högerregeringar har svarat blankt nej till
          dessa krav trots omfattande blockader och strejker.
        </p>
        <p xml:id="i-ChasRkgStaXeB677QqhXhk">
          Denna rörelse bland bönderna har dock vuxit till att inte längre
          bara handla om kokaodlandet. Den har kommit att handla om en kamp
          mot omfattande privatiseringar som regeringen önskat genomföra
          av landets olika naturtillgångar.
        </p>
        <p xml:id="i-QhGNoxRVTughztbzay3vZb">
          De privatiseringar som genomförts i Bolivia har medfört stigande
          priser på olika förnödenheter. De folkliga rörelsernas svar på
          dessa har varit blockader och strejker. Med särskilt raseri har
          befolkningen i landet reagerat mot privatisering av landets vattentillgångar.
          Rörelsen har tvingat regeringen att dra tillbaka denna privatisering.
        </p>
        <p xml:id="i-4g9x1oBUBtKyjrwfFNgfbr">
          Under hösten ökade USA:s insatser i Bolivia. Till ambassadör
          i Bolivia utsågs David Greenlee som har ett förflutet i Contras
          i Nicaragua och som rådgivare sändes Otto Reich, även han med
          likartat förflutet.
        </p>
        <p xml:id="i-rYKgom17B4zYFtfokKtF8">
          Regeringen i Bolivia har inte respekterat mänskliga rättigheter.
          Människor som arresterats har hittats mördade eller blivit svårt
          misshandlade.
        </p>
        <p xml:id="i-Mdu2J6bX7ouxDLWFiorHdh">
          Under de två veckor då läget var som mest tillspetsat dödades
          flera bönder i strejker och demonstrationer. Demonstrationerna
          inleddes av strejkande poliser. Till dessa demonstrationer anslöt
          sig andra grupper. Sammanlagt dödades inom två veckor över 30
          demonstranter av den bolivianska militären.
        </p>
        <p xml:id="i-JUMGZbSgVvXyUFRmvCdBRE">
          I Bolivia har det vuxit fram en massrörelse mot regeringens privatiseringspolitik.
          Samtidigt har regeringen infört nya skatter för befolkningen.
          Den folkliga rörelsen möts med militärt våld.
        </p>
        <p xml:id="i-Bp7jKX7NMiDpFqPHqgvfAV">
          Det blir alltmer uppenbart att den nyliberala politik man vill
          påtvinga Bolivias befolkning inte kan genomföras enbart med hjälp
          av massiv mediedominans och propaganda utan att det krävs militärt
          eller paramilitärt våld för att den ska bli verklighet. Uppenbart
          är dock att den nyliberala politiken är oönskad.
        </p>
        <p xml:id="i-UVLkLWEu8bfb8HzNZ1NrpQ">
          Jag vill därför fråga utrikesministern:
        </p>
        <p xml:id="i-PwQMixx5UDJRvEghtHPyBN">
          1. Avser utrikesministern att initiera någon utredning för att
          förhindra att eller undersöka om biståndet till narkotikabekämpning
          i Colombia verkligen används för det ändamål den svenska regeringen
          avser och inte till gerillabekämpning?
        </p>
        <p xml:id="i-QUjEvBB19mc2BjRCJQRtqM">
          2. Avser utrikesministern att ta några initiativ i FN, EU och
          andra internationella organisationer för att få stopp på den upptrappning
          av det politiska våldet som med stöd av USA inletts i Bolivia?
        </p>
        <p xml:id="i-TW9ZTwBKQu2QdY1qmzU2Yn">
          3. Avser utrikesministern att ta initiativ för att understödja
          de sociala reformrörelser som vuxit fram i Brasilien och Venezuela?
        </p>
        <p xml:id="i-Kyhuvq9hjpChrRCgXk7euj">
          4. Avser utrikesministern att ta några initiativ för att värna
          dessa länders folk rätt att själva välja sin framtid och förhindra
          att krafter utanför Brasilien och Venezuela blandar sig i dessa
          länders sociala och politiska utveckling?
        </p>
      </div>
    </body>
  </text>
</TEI>
