<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0118">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0118</head>
        <author who="i-KktUCXax2JFL3tqFqQN9oq">Birgitta Sellén</author>
        <recipient who="i-JchxQfU1zc3XVbvadFgBSn">Marita Ulvskog</recipient>
        <topic>Hemsö fästning</topic>
        <docDate when="2002-12-27">den 27 december</docDate>
        <status when="unknown" byWhom="Marita Ulvskog" byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GQ10118</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:118 av Birgitta Sellén (c) till kulturminister
          Marita Ulvskog om Hemsö fästning
        </IPQ_title>
      </div>
      <div type="IPQuestionBody">
        <p xml:id="i-3qJjozZxmA3W12Mvn8j5nA">
          De första tankarna på en fästning utanför Ångermanälvens mynning
          väcktes 1883.
        </p>
        <p xml:id="i-888t6Cj9P4iGCYzWcoqxeq">
          Först omkring 1920 började planerna att förverkligas. Tre batterier
          byggdes på Hemsö. På 1950-talet fick fästningen en utbyggnad i
          och med en kraftig förstärkning av försvaret utmed Norrlandskusten.
        </p>
        <p xml:id="i-R25B4b4TuGH9r4MbDZyBDh">
          År 1998 beslutade regeringen att Hemsö fästning skulle bli ett
          statligt byggnadsminne. I ett pressmedelande i samband med beslutet
          sade kulturminister Marita Ulvskog: "Det är mycket glädjande att
          Hemsö fästning nu har ett statligt skydd och att anläggningen
          kommer att bevaras på lång sikt. Den är en viktig del av Sveriges
          moderna historia och många människor i Härnösandstrakten är engagerade
          i fästningens framtid."
        </p>
        <p xml:id="i-3E5EfANNMa1ZHmcXapadLF">
          Bevarandet och dokumentationen av det historiskt militära arvet
          är viktigt och gäller i speciellt hög grad de anläggningar som
          under 1900-talet byggts för att utgöra rikets fasta försvar. Hemsö
          fästning kan i dag visa upp ett autentiskt innehåll från 1900-talets
          försvar. Fästningen har goda förutsättningar att utgöra ett försvarsmaktsmuseum
          av riksintresse.
        </p>
        <p xml:id="i-UgSjiS37Kje7tuMkMdXEFs">
          Hemsö fästning är ett av landets 300 statliga byggnadsminnen
          och en betydelsefull del av Sveriges kulturarv. Drift och vård
          av anläggningar och föremål är garanterade för framtiden av Statens
          fastighetsverk och Statens försvarshistoriska museer. Efter önskemål
          från Statens fastighetsverk och Statens försvarshistoriska museer
          har Härnösands kommun, i samråd med landstinget i Västernorrland,
          uttalat att länsmuseet ska åta sig rollen som lokal huvudman avseende
          fästningens publika verksamhet.
        </p>
        <p xml:id="i-BWuLkDWguwArKMkMY7BYt3">
          Historiska militära anläggningar tar alltid sin utgångspunkt
          i ofreden, men i visionen för Hemsö fästnings framtid skissas
          på att vända på detta, och utforska och beskriva en anläggning
          ur ett perspektiv som Sverige nästan är ensamt om @ nämligen en
          fredsperiod av snart 200 år. Fästningen ska inte bli en "moralkaka",
          utan ett stycke modern folkbildning med möjlighet för besökare
          att få nya intryck. Genom dess unika bergrum kan man erbjuda en
          miljö för upplevelser och reflexioner, och utnyttja det insprängda
          bergrummet för att ge ett geologiskt inifrånperspektiv på världsarvet
          Höga kusten.
        </p>
        <p xml:id="i-Vz9jRWZYYEUsYikFY6CEAR">
          Riksantikvarieämbetet har i samband med byggnadsminnesförklaringen
          utfärdat skyddsföreskrifter för anläggningarna och inventarierna
          i Hemsö fästning. De säger att "batterierna inte får raseras,
          igenfyllas, förvanskas eller byggas om, samt att nybyggnader,
          som ändrar områdets karaktär, inte får ske i batteriets närområde.
          Inredning och inventarier ska bevaras på plats."
        </p>
        <p xml:id="i-VgaMHzw5rScqy9dYxS78CX">
          De två första åren efter byggnadsminnesförklaringen visades fästningen
          och under de tre månader som den var öppen för allmänheten var
          det 25 000 besökare där. Det innebar många positiva effekter när
          det gäller arbetstillfällen för den lilla ön strax norr om Härnösand
          @ arbetstillfällen som är oerhört värdefulla för trakten.
        </p>
        <p xml:id="i-6XZbvrrFCb3Fq14CcjoQGb">
          Bevarandet av Hemsö fästning är redan nu unikt och dess bevarandevärde
          stiger i motsvarade takt som Försvarsmakten avvecklar det fasta
          artilleriet.
        </p>
        <p xml:id="i-EFG2DfqDvwMQ8SRH2e1B5p">
          Hemsö fästning har mycket goda förutsättningar att bli ett försvarsmaktsmuseum
          av riksintresse.
        </p>
        <p xml:id="i-9uAKgGsnM9MXreQja954Ua">
          Det finns dock några frågeställningar som behöver besvaras.
        </p>
        <p xml:id="i-Frs8Excyf8654iXBr1Hwou">
          En avgörande fråga är hur det övergripande kulturmålet att både
          bevara och bruka ska tolkas. Att ständigt luta sig mot bevarandemålet
          kan i dagens läge inte vara tillräckligt, speciellt när det gäller
          mycket stora och i längden ekonomiskt krävande anläggningar. Till
          vilken nytta och glädje är dessa nationella kulturarv om de står
          bevarade men tysta och inte används för ändamål som berikar det
          omgivande samhället. Kort sagt, vilken myndighet tar på allvar
          tag i brukarfrågan @ Riksantikvarieämbetet, Statens fastighetsverk
          eller Statens försvarshistoriska museer?
        </p>
        <p xml:id="i-D2pbkfaUmPB5XhRnyHJzU7">
          En annan fråga är kvaliteten på det utåtriktade arbetet. Ett
          nationellt kulturarv som bekostas med skattemedel måste garanteras
          en professionell hantering både när det gäller bevarandet och
          den utåtriktade verksamheten. Vilket stöd får militära anläggningar
          för det publika utvecklingsarbetet eftersom de inte placeras in
          i kulturpolitikens definitioner. De klassas inte som industriarv
          och inte heller inom området som kan få kyrkoantikvarisk ersättning?
        </p>
        <p xml:id="i-KRJR1aoZKTUDMLYqdTPgYK">
          I årets budgetproposition säger regeringen att statliga museer
          ska ha gratis inträde. Jag förutsätter att detta också kommer
          att gälla ett statligt museum vid Hemsö fästning. Hemsö fästning
          har många långa gångar och rum, vilket kommer att innebära att
          många guider och vakter måste finnas där. Hur ska de avlönas?
          Kommer staten att tillföra museet resurser så att de täcker dessa
          kostnader?
        </p>
        <p xml:id="i-Av6ceeF5FfeLzLgoCaEWK5">
          Mina frågor till ministern är följande:
        </p>
        <p xml:id="i-FKBiD9qehLzBNWT91p2Yiq">
          Vilka åtgärder avser kulturministern att vidta för att militära
          anläggningar ska få resurser till det publika utvecklingsarbetet?
        </p>
        <p xml:id="i-NWnou4kqqVB4sXcut8MqLo">
          Vilka åtgärder avser kulturministern att vidta för att klara
          av det övergripande kulturmålet om att både bruka och bevara i
          den ovan beskrivna ekonomiskt krävande anläggningen?
        </p>
        <p xml:id="i-RX6YNzRW9W7cELtHug2g6e">
          Avser kulturministern att tillskjuta medel till detta statliga
          museum för att man ska kunna ha gratis inträde i likhet med andra
          statliga museer?
        </p>
      </div>
    </body>
  </text>
</TEI>
