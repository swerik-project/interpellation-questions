<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0319">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0319</head>
        <author who="i-nX9ipUS8FhkbQHkWWytwf">Ulf Nilsson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>utbildningsvägarna</topic>
        <docDate when="2003-05-02">den 2 maj</docDate>
        <status when="2003-05-16" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GQ10319</external_id>
        <debate>
          <turn when="2003-05-16 09:24:26" duration="326">Thomas Östros (S)</turn>
          <turn when="2003-05-16 09:29:49" duration="256">Ulf Nilsson (Fp)</turn>
          <turn when="2003-05-16 09:34:02" duration="235">Thomas Östros (S)</turn>
          <turn when="2003-05-16 09:37:53" duration="264">Ulf Nilsson (Fp)</turn>
          <turn when="2003-05-16 09:42:13" duration="251">Thomas Östros (S)</turn>
          <turn when="2003-05-16 09:46:19" duration="140">Ulf Nilsson (Fp)</turn>
          <turn when="2003-05-16 09:48:34" duration="126">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:319 av Ulf Nilsson (fp) till utbildningsminister
          Thomas Östros om utbildningsvägarna
        </IPQ_title>
      </div>
      <div type="IPQuestionBody">
        <p xml:id="i-QBabR82h3XsN98d94tfdkv">
          Svenska studerande tar mycket lång tid på sig innan de blir färdigutbildade.
          För den enskilde studerande är detta ofta ett problem, inte minst
          ekonomiskt eftersom studieskulden blir stor och livslönen låg.
          Långa utbildningsvägar är också ett problem för landets ekonomiska
          tillväxt, eftersom den minskande andelen förvärvsarbetande tvingas
          svara för att finansiera alltfler pensionärer, sjukskrivna och
          studerande. I det individuella fallet kan det alltid vara motiverat
          att göra studieavbrott eller att byta utbildningsväg. Folkpartiet
          menar att individen ska ha stor frihet till detta. Men problemet
          är att de långa utbildningsvägarna uppenbarligen är konsekvensen
          av brister i systemet och att många studerande ofrivilligt försenas
          i sin utbildning. Jag menar att det nu är dags att sätta fokus
          på hur många som lämnar utbildningssystemet med goda kunskaper
          i stället för att ensidigt diskutera hur många som påbörjar en
          utbildning.
        </p>
        <p xml:id="i-HadVUH8w6Q2GRaTR8ZJdAU">
          Statistiken visar att en genomsnittlig student i Sverige tar
          lång tid på sig genom utbildningssystemet och att många jämfört
          med internationell statistik över huvud taget inte fullföljer
          sina studier. Var fjärde svensk högskolestuderande avlägger en
          examen först efter fem år. Normalstudietiden för 120 poäng är
          satt till tre år men i verkligheten är det endast 15 % av studenterna
          som uppnått 120 poäng efter denna tid. Genomströmningen har kraftigt
          minskat under 1990-talet och inga tecken tyder på att denna tendens
          är på väg att vända. Dessa uppgifter finns överskådligt sammanfattade
          i en rapport från SACO, Kunskapens läge 2002.
        </p>
        <p xml:id="i-Uc4Zwax62B8qcHsQtf3Hvm">
          Tänkbara orsaker till de svenska studenternas långa och krångliga
          utbildningsvägar är många. Det centralstyrda antagningssystemet
          har skapat en paradoxal situation med långa köer till vissa utbildningar
          och lärosäten medan platser står tomma på andra. Svårigheten att
          gå direkt från gymnasieskolan till högskolan är också uppenbar.
          I dag är gruppen studerande som går till komvux direkt efter gymnasiet
          lika stor som den grupp som går direkt till högskolan. Endast
          60 % av de förstagångssökande kommer in på en utbildningsplats.
          Gymnasieskolan misslyckas med uppdraget att förbereda elever för
          högskolestudier, och därför måste repetitionskurser anordnas på
          högskolan. Slutligen är undervisningssituationen vid högskolorna
          mycket pressad, eftersom den kraftiga ökningen av utbildningsplatser
          inte har finansierats. Tiden för undervisning och handledning
          har minskat drastiskt, vilket särskilt drabbar studerande från
          studieovana miljöer.
        </p>
        <p xml:id="i-Bp5CcKvedHpR5HEJTQLmT7">
          Orsakerna till de långa och krångliga utbildningsvägarna är många
          och komplexa. Inte desto mindre borde enligt min mening denna
          fråga vara värd stor uppmärksamhet från regeringens sida.
        </p>
        <p xml:id="i-9qhWMPY9DuzqViKqTqqaEw">
          Avser utbildningsministern att vidta några åtgärder för att förkorta
          utbildningsvägarna?
        </p>
      </div>
    </body>
  </text>
</TEI>
