<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0367">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0367</head>
        <author who="i-BUsYTbnmyQrtHXSA2gEp9T">Torsten Lindström</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>avtal för verksamhetsförlagd utbildning i lärarutbildningen</topic>
        <docDate when="2003-05-12">den 12 maj</docDate>
        <status when="unknown" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GQ10367</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:367 av Torsten Lindström (kd) till utbildningsminister
          Thomas Östros om avtal för verksamhetsförlagd utbildning i lärarutbildningen
        </IPQ_title>
      </div>
      <div type="IPQuestionBody">
        <p xml:id="i-Nz2EX8UrwqWd6NZPtb3MnA">
          Staten och Svenska kommunförbundet träffade 1993 en överenskommelse
          om statens ersättning till kommunerna för kommunernas medverkan
          i lärarutbildningen. Regeringen redovisade i sin senaste budgetproposition
          att en förhandlare och en intern expertgrupp hade fått i uppdrag
          att se över villkoren för den verksamhetsförlagda delen av lärarutbildningen.
          Förhandlingarna skulle ha varit avslutade den 31 december 2002
          men eftersom parterna inte kunnat komma överens finns det inget
          nytt avtal och den statliga ersättningen för studenternas praktik
          beräknas fortfarande enligt 1993 års överenskommelse.
        </p>
        <p xml:id="i-XdosUNZff8t2GVv9vrJhCJ">
          År 1993 uppgick statsbidraget för handledararvode till 1 090
          kr per praktikvecka och två studenter. Nivån på den statliga ersättningen
          är oförändrad. Kommunerna utformar avtal dels med respektive lärarutbildningsanordnare
          dels med lärarnas fackföreningar och kan skjuta till pengar om
          det visar sig nödvändigt.
        </p>
        <p xml:id="i-KdvWiEYAVKhtHWq2sGPwx1">
          Under de gångna tio åren har lärarutbildningen reformerats och
          handledarna har fått en utökad arbetsbörda. Det krävs bland annat
          en mer individuell anpassning än tidigare av det som förr kallades
          praktik och numera är verksamhetsförlagd utbildning (VFU). Den
          relativt låga statliga ersättningen, som inte justerats under
          de senaste tio åren, är självfallet ett hinder, åtminstone i Stockholmsregionen
          där det råder brist på handledare. Av de ca 3 500 lärarstuderandena
          i Storstockholmsregionen saknar ett par hundra studenter praktikplats.
        </p>
        <p xml:id="i-2tg3VFF1whmYtwCbcqyb5d">
          Mot bakgrund av det ovan anförda vill jag fråga utbildningsministern:
        </p>
        <p xml:id="i-RmyLBVmo4gPK8Pafd78imY">
          Vad avser ministern att göra för att skapa förutsättningar för
          att avtalet slutförhandlas snarast?
        </p>
        <p xml:id="i-LBibnksdaTCu6vpbkvvHRq">
          Vad avser ministern att göra för att skapa insikt i förhandlingsarbetet
          om de kraftigt förändrade förutsättningar som den nya lärarutbildningens
          VFU innebär för handledarrollen?
        </p>
        <p xml:id="i-3HUCNru4DYRXL6PN5vxJFY">
          Vad avser ministern att göra för att skapa förutsättningar för
          att avtalet blir så attraktivt att tillräckligt antal handledare
          finns framöver?
        </p>
      </div>
    </body>
  </text>
</TEI>
