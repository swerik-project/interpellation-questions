<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0330">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0330</head>
        <author who="i-QKE6ihmLRJvwhV4neD6h7b">Erik Ullenhag</author>
        <recipient who="i-3MwbJPjHpsScrukDj5ohhN">Jan O Karlsson</recipient>
        <topic>skyddszoner för asylsökande</topic>
        <docDate when="2003-05-08">den 8 maj</docDate>
        <status when="2003-05-27" byWhom="Jan O Karlsson" byWhomId="i-3MwbJPjHpsScrukDj5ohhN" status="answered">besvarad</status>
        <external_id source="rdwebb">GQ10330</external_id>
        <debate>
          <turn when="2003-05-27 20:16:28" duration="258">Jan O Karlsson (S)</turn>
          <turn when="2003-05-27 20:20:41" duration="204">Erik Ullenhag (Fp)</turn>
          <turn when="2003-05-27 20:24:02" duration="262">Jan O Karlsson (S)</turn>
          <turn when="2003-05-27 20:28:09" duration="228">Erik Ullenhag (Fp)</turn>
          <turn when="2003-05-27 20:31:45" duration="261">Jan O Karlsson (S)</turn>
          <turn when="2003-05-27 20:35:58" duration="135">Erik Ullenhag (Fp)</turn>
          <turn when="2003-05-27 20:38:03" duration="169">Jan O Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:330 av Erik Ullenhag (fp) till statsrådet
          Jan O Karlsson om skyddszoner för asylsökande
        </IPQ_title>
      </div>
      <div type="IPQuestionBody">
        <p xml:id="i-KdjJ1m43qAnqyGQu4ibkNi">
          Storbritannien har nyligen i EU lagt fram ett förslag om att
          processcentra, så kallade skyddszoner, ska upprättas i transitländer
          utanför unionen till vilka asylsökande ska sändas för att få sina
          asylskäl prövade. Asylprövningen ska enligt förslaget inte längre
          ske i ett EU-land utan prövningen ska ske i ett tredje land. Länder
          som i debatten nämnts som aktuella för att upprätta processcentra
          är transitländer i unionens närhet som Turkiet och Albanien.
        </p>
        <p xml:id="i-2vPYhxEjUHbp6xfukiNHcY">
          Det brittiska förslaget har levererats som en respons på trycket
          från en kraftig inhemsk flyktingnegativ opinion och syftet är
          att radikalt minska inströmningen av asylsökande till Storbritannien.
          Den underliggande tankegången är enkel; en asylsökande ska veta
          att resultatet av att söka sig till Storbritannien eller ett annat
          deltagande land blir att hon eller han hamnar i flyktingförläggningar
          i Turkiet, Albanien eller något annat land i EU:s närhet. Denna
          vetskap ska leda till att asylsökande söker sig till andra länder
          än de som använder sig av skyddszoner för att behandla asylansökningar.
        </p>
        <p xml:id="i-Dq8D7nMpSCJNaf78qza4iK">
          Det brittiska initiativet är ett uttryck för den restriktivitet
          som dessvärre präglar asylpolitiken i ett flertal europeiska länder.
          Förslaget har bland annat avfärdats av organisationer som Amnesty
          International och kritiserats för att bryta mot FN-konventionen
          från år 1951 angående flyktingars rättsliga ställning, den så
          kallade Genèvekonventionen, samt för att det cementerar ett "Fästning
          Europa". Det är tveksamt om det brittiska förslaget kan anses
          stå i överensstämmelse med Genèvekonventionen. Genom att skicka
          de asylsökande till zoner utanför EU:s gränser riskerar ansvaret
          för de asylsökande att skyfflas över på de fattiga länderna. Det
          är också rimligt att fundera över i vilken grad inrättandet av
          de skyddade zonerna ökar trycket på de länder som inte deltar
          i samarbetet, då det är sannolikt att antalet asylsökande till
          länder som inte använder sig av skyddszoner kommer att öka.
        </p>
        <p xml:id="i-HKMCeSyB3qaU2Xh5Ty2SN3">
          Den svenska regeringens inställning till förslaget är oklar.
          I en riksdagsdebatt den 10 april 2003 uttalade statsrådet Jan
          O Karlsson visserligen att regeringen tar avstånd från den del
          av förslaget som innebär att en asylsökande inte har rätt att
          söka asyl i det land hon eller han flytt till och samma resonemang
          har ministern fört fram i svenska medier. När förslaget har diskuterats
          på EU-nivå har Sverige dock inte varit lika tydligt. Förslaget
          har inom EU diskuterats främst vid Europeiska rådets möte i Köpenhamn
          den 21 mars 2003 och vid det informella rådsmötet för Rättsliga
          och inrikes frågor den 28@29 mars 2003. Vid det senare mötet representerades
          Sverige av statsrådet Jan O Karlsson. Enligt Regeringskansliets
          rapport från mötet var Sveriges inställning till det brittiska
          förslaget följande.
        </p>
        <p xml:id="i-YPQRf4fveCky2jG3LqmZn5">
          "Sverige höll med Storbritannien om att åtgärder måste vidtas
          med anledning av att en så stor andel asylsökande egentligen saknar
          asylskäl. S ansåg det angeläget att förslaget vidareutvecklas
          i samarbete med UNHCR. Vidare framhöll S vikten av att angripa
          grundproblemen genom stöd till ursprungsländerna men även nödvändigheten
          av att omforma transitländer till säkra första asylländer. S pekade
          även på problemen med att avlägsnandebeslut verkställs i allt
          för låg utsträckning och att vi har ett gemensamt ansvar för att
          se till att det sker förbättring på den punkten."
        </p>
        <p xml:id="i-G5bRWU2LGNMH9J6ftVy4qr">
          Vid ministerrådets informella möte verkar således migrationsministern
          varit långtifrån så klar i sitt avståndstagande från det brittiska
          förslaget som han i den svenska debatten gör gällande att han
          är. Ett tydligt avståndstagande från det brittiska förslaget är
          det naturliga för den som menar allvar med att Europas länder
          ska vara öppna mot omvärlden. Det är beklagligt att detta tydliga
          avståndstagande hittills lyst med sin frånvaro från Sveriges regerings
          sida.
        </p>
        <p xml:id="i-EwCxoqTZLqac6WFRjuZfQE">
          Mot bakgrund av det ovan anförda vill jag ställa följande frågor
          till statsrådet angående det brittiska förslaget om skyddade zoner
          för asylsökande:
        </p>
        <p xml:id="i-83WuZTXnnTwJyhqe9z4TFg">
          1. Kommer statsrådet att ta initiativ till att inom Utrikesdepartementet
          utreda om det brittiska förslaget om skyddszoner är förenligt
          med FN-konventionen från år 1951 angående flyktingars rättsliga
          ställning?
        </p>
        <p xml:id="i-5GJhy9WPb25y2h29MKsNgh">
          2. Är statsrådet, med utgångspunkt i det han framförde i riksdagsdebatten
          den 10 april 2003, beredd att i EU ta klar ställning mot det brittiska
          förslaget och arbeta för att EU-länderna tar sitt ansvar för de
          asylsökande som flyr till EU-området?
        </p>
      </div>
    </body>
  </text>
</TEI>
