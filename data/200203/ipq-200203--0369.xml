<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0369">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0369</head>
        <author who="i-CetFkRWST91ShCPmaZKsM4">Jan Andersson</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>villkor för ett livskraftigt lantbruk i Sverige</topic>
        <docDate when="2003-05-12">den 12 maj</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GQ10369</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:369 av Jan Andersson (c) till jordbruksminister
          Ann-Christin Nykvist om villkor för ett livskraftigt lantbruk
          i Sverige
        </IPQ_title>
      </div>
      <div type="IPQuestionBody">
        <p xml:id="i-UzBS6niG2FnvX4uPENDRXK">
          Ett livskraftigt svenskt jordbruk är enligt min mening en viktig
          faktor för en levande landsbygd. Jordbruket ger upphov till arbetstillfällen,
          inte bara i primärledet utan också för många hantverkare, verkstäder
          och inom transportsektorn. Det finns även stark koppling mellan
          ett svenskt jordbruk och en svensk livsmedelsindustri värd namnet.
          Utöver detta är aktivt jordbruk den enda rimliga möjligheten att
          på ett bra sätt hålla landskapet öppet. Enligt min mening är det
          dessutom en självklarhet att det krävs ett aktivt jordbruk för
          att säkerställa den biologiska mångfalden.
        </p>
        <p xml:id="i-9PS3WyaNVHRxXYaaJidzxA">
          Då EU nu är i full gång med att reformera den gemensamma jordbrukspolitiken
          är det ytterst viktigt att svenskt jordbruk ges villkor som gör
          att det kan fortsätta att utvecklas. Det är inte svårt att finna
          anledning till kritik av det förslag till ny politik som presenterats
          av kommissionen. Jag är starkt kritisk till den historiska kopplingen
          avseende ersättningsnivåerna ut på enskild gårdsnivå. Risken är
          uppenbar att de som under referensperioden satsat offensivt i
          sin produktion nu straffas, detta är helt oacceptabelt.
        </p>
        <p xml:id="i-PtwwE6mTCuyJcts4tj1GhV">
          En annan vinkling på tidsperspektivet, är att det vid politiska
          förändringar av villkoren måste ges rimlig tid för de enskilda
          företagen att anpassa sig till nya regler. Detta medges enligt
          min syn inte i det av kommissionen presenterade förslaget. Jordbruket
          är en företagsform som till stor del styrs av biologiska förutsättningar,
          därav följer att tidsperspektivet är särskilt viktigt.
        </p>
        <p xml:id="i-2b5dVqDhNptmrwwWYDjwa8">
          Som framgår ovan anser jag det mycket viktigt att svensk lantbrukssektor
          ges konkurrensvillkor så att sektorn fortsatt kan utvecklas på
          ett positivt sätt.
        </p>
        <p xml:id="i-DTcj6kpteNfMniZdcA37qB">
          Min fråga till jordbruksministern är:
        </p>
        <p xml:id="i-5h6G46LbUrK5WmrjAJ6k4o">
          Vad avser ministern att göra för att skapa villkor för ett fortsatt
          livskraftigt lantbruk i Sverige?
        </p>
      </div>
    </body>
  </text>
</TEI>
