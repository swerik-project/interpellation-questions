<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0249">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0249</head>
        <author who="i-ErVmo7eYu7oehJQsJSwD6t">Per Landgren</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>Chalmers centrum för mikroelektronik</topic>
        <docDate when="2003-03-24">den 24 mars</docDate>
        <status when="2003-04-04" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GQ10249</external_id>
        <debate>
          <turn when="2003-04-04 09:01:26" duration="168">Thomas Östros (S)</turn>
          <turn when="2003-04-04 09:04:07" duration="258">Per Landgren (Kd)</turn>
          <turn when="2003-04-04 09:08:20" duration="243">Thomas Östros (S)</turn>
          <turn when="2003-04-04 09:12:20" duration="248">Per Landgren (Kd)</turn>
          <turn when="2003-04-04 09:16:24" duration="196">Thomas Östros (S)</turn>
          <turn when="2003-04-04 09:19:35" duration="137">Per Landgren (Kd)</turn>
          <turn when="2003-04-04 09:21:48" duration="165">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:249 av Per Landgren (kd) till utbildningsminister
          Thomas Östros om Chalmers centrum för mikroelektronik
        </IPQ_title>
      </div>
      <div type="IPQuestionBody">
        <p xml:id="i-5dRXQ5pWooDbqmSciZch8V">
          År 1992 tog riksdagen beslut om att genom dåvarande byggnadsstyrelsen
          uppföra ett nytt laboratorium för mikroteknologi på Chalmersområdet.
          Samtidigt med beslutet utlovades ett driftsbidrag för att främst
          täcka Chalmers ökade hyreskostnader. Byggnadsstyrelsen avvecklades
          därefter och ersattes med Akademiska Hus AB. Det utlovade årliga
          driftsbidraget fanns dock i efterföljande budgetpropositioner
          medräknat och indexuppräknades från ursprungliga 34 miljoner kronor
          till 38 miljoner kronor i budgetpropositionen 1998. I budgetpropositionen
          1999 försvann dock, utan förvarning eller diskussion, detta bidrag
          @ detta drygt ett halvår innan över 200 forskare flyttade in i
          lokalerna. Det hela motiverades med ett besparingsbeting på Utbildningsdepartementet
          och med att Chalmers som stiftelsehögskola var rik. Det uteblivna
          bidraget @ som utgör mer än 10 % av Chalmers fakultetsanslag för
          forskning @ slår fortfarande mycket hårt på Chalmers ekonomi.
          Laboratoriet togs i drift sommaren 2000 och i dag arbetar mer
          än 200 forskare i laboratoriet.
        </p>
        <p xml:id="i-4bXDzGTvQPJzU1sMkR5B8t">
          Mikroelektronink och nanoteknologiforskning kräver avsevärda
          experimentella resurser för att verksamheten ska kunna konkurrera
          internationellt. I Sverige har också en mycket slagkraftig forskning
          byggts upp under många år med hjälp av statliga satsningar genom
          dåvarande STU, numera Nutek, och nu främst genom SSF. Som ett
          led i denna satsning beslöt också riksdagen att bygga MC 2 vid
          Chalmers. I Sverige finns för närvarande många mycket framgångsrika
          grupper tack vare den satsning som gjordes under 80- och 90-talen.
          Vid Chalmers finns den största samlingen av internationellt konkurrenskraftiga
          forskargrupper i landet.
        </p>
        <p xml:id="i-VS2rE25CkqycfpeMmwoqPZ">
          Vetenskapsrådet genomförde i samarbete med SSF och Vinnova under
          hösten 2002 en utvärdering av de tre största mikro- och nanoteknologilaboratorierna
          i landet: Ångströmlaboratoriet i Uppsala, Halvledarlaboratoriet
          vid Tekniska högskolan i Stockholm samt MC 2 vid Chalmers. Utredarna
          börjar med att konstatera att mikro- och nanoteknologier kommer
          i olika tillämpningsområden att erbjuda nya möjligheter till stora
          vetenskapliga upptäckter och innovationer för industriell utveckling.
          De bedömningar som har gjorts i rapporten har därför en bredare
          och mer långtgående potential än bara mikroelektronik.
        </p>
        <p xml:id="i-JdjWDbaWQY9tt9DHtgubmQ">
          Utvärderingsgruppen som bestod av fyra internationella experter
          bedömde laboratorierna utifrån flera kriterier: nuvarande status
          och framtida potential för renrummet samt processutrustningens
          status i laboratoriet där MC 2 i samtliga fall fick högsta betyg.
          Så var också fallet när det gällde renrummets personal samt management
          och organisation. Karakterisering och mätteknik hamnade något
          lägre, men återigen högsta betyg när det gäller tillverkning av
          mikrostrukturer i multimaterial, nanostrukturfabrikation samt
          beredskap för mångdisciplinära aktiviteter. Av de tre laboratorierna
          fick MC 2 sammantaget högsta betyg. MC 2:s styrkeområden anses
          vara höghastighetselektronik, optoelektronik, litografi och enelektronutrustning.
          De höga kostnader som är förknippade med en renrumsfacilitet tas
          sällan hänsyn till i anslagsbevillningar vilket får till följd
          att samtliga projektstöd är kraftigt underdimensionerade.
        </p>
        <p xml:id="i-8KqGSJR65SKFsy131ynRAQ">
          För att i någon mån råda bot på detta problem föreslås flera
          åtgärder: specialisering mellan de tre labben, bildandet av ett
          nationellt nätverk och tillhandahållandet av en statlig basfinansiering.
        </p>
        <p xml:id="i-5StFKiTpgMN7Cu4VcyoQxW">
          Internationellt finns inget laboratorium inom området som drivs
          utan en stark statlig basfinansiering. Ska Chalmers kunna fortsätta
          konkurrera inom området krävs också att endera det ursprungligen
          tänkta bidraget återställs eller att ett basanslag säkerställs
          genom finansiärer som Vetenskapsrådet och Vinnova.
        </p>
        <p xml:id="i-DAWDUZ2xZrg5RrTT5CL6Pz">
          Med anledning av det ovan anförda vill jag fråga utbildningsministern:
        </p>
        <p xml:id="i-2doPxYDFmquuYi9tjFsq52">
          Avser utbildningsministern att vidta åtgärder i enlighet med
          riksdagens beslut år 1992?
        </p>
        <p xml:id="i-AAqYxQDVoEhEdBGPnCtAYR">
          Avser ministern att vidta åtgärder för att förhindra att liknande
          statliga åtaganden hanteras på detta sätt i framtiden?
        </p>
        <p xml:id="i-TrsB78EtekCf5sz8JscHJ7">
          Är ministern beredd att verka för att säkerställa en basfinansiering
          enligt statsmakternas ursprungliga intentioner och löften?
        </p>
      </div>
    </body>
  </text>
</TEI>
