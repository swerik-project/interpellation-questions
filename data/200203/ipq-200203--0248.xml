<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0248">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0248</head>
        <author who="i-2aZQBvMx8o6ihusfvExbt8">Alice Åström</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>utländsk jurisdiktion på svenskt territorium</topic>
        <docDate when="2003-03-21">den 21 mars</docDate>
        <status when="2003-04-04" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GQ10248</external_id>
        <debate>
          <turn when="2003-04-04 10:29:04" duration="317">Thomas Bodström (S)</turn>
          <turn when="2003-04-04 10:34:18" duration="248">Alice Åström (V)</turn>
          <turn when="2003-04-04 10:38:23" duration="103">Thomas Bodström (S)</turn>
          <turn when="2003-04-04 10:40:02" duration="235">Alice Åström (V)</turn>
          <turn when="2003-04-04 10:43:53" duration="41">Thomas Bodström (S)</turn>
          <turn when="2003-04-04 10:44:30" duration="82">Alice Åström (V)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:248 av Alice Åström (v) till justitieminister
          Thomas Bodström om utländsk jurisdiktion på svenskt territorium
        </IPQ_title>
      </div>
      <div type="IPQuestionBody">
        <p xml:id="i-VV9KNxxEBtPLB72U1oiFHK">
          I kölvattnet av den hemska terrorattacken i USA den 11 september
          2001 har kraven på att uppmärksamma de mänskliga rättigheterna
          i lagstiftningen fått en allt större vikt. Detta gäller i vårt
          eget land, i EU och inte minst i den lagstiftning som tillskapas
          i USA.
        </p>
        <p xml:id="i-U9tuQraDoqMVMrxme2fNvk">
          Att USA tar sig friheter vad beträffar andra länders territorium
          och medborgare är inte någon nyhet, men därmed inte sagt att frågan
          inte ska bevakas. Tidigare har Vänsterpartiet uppmärksammat att
          svenska medborgare med ursprung i vissa länder riskerar att utsättas
          för särbehandling vid resa till USA. Den lagstiftning som frågan
          nu gäller är kanske än allvarligare.
        </p>
        <p xml:id="i-8acnECzoVXNkYWmAYHsunr">
          Som en konsekvens av den nya amerikanska så kallade patriotlagen
          ger sig USA jurisdiktion över handlingar som begåtts på svenskt
          territorium av svenska medborgare, även om handlingen i fråga
          inte skulle utgöra någon form av brott enligt svensk lagstiftning.
        </p>
        <p xml:id="i-3C8Bo2G1PxUpUZjSDki7Jr">
          Det amerikanska lagstycket innebär att personer i vilket land
          som helst på jorden som begår datorrelaterade brott kan åtalas
          i USA, om bara någon del av den datakommunikation som har med
          brottet att göra råkat "routas" över en amerikansk server. I så
          fall anses brottet nämligen vara begånget på amerikansk mark,
          och amerikanska åklagare har full frihet att väcka åtal. Det gäller
          även om brottet inte har berört några amerikanska intressen.
        </p>
        <p xml:id="i-CMn37XyjfN58e81tGfdE2T">
          Mark Rasch, som är före detta åklagare, säger i en artikel i
          ett amerikanskt medium att "det är en massiv utvidgning av amerikansk
          suveränitet. Det här innebär att vi tillämpar våra värderingar
          på vad som helst som händer var som helst i världen om det bara
          passerar genom våra gränser."
        </p>
        <p xml:id="i-CXgxDWWzJXDctCCiZgptrv">
          Enligt det amerikanska justitiedepartementets tolkning av denna
          lag kan en hackare i tyska Frankfurt som bryter sig in i en dator
          i tyska Köln åtalas i Eastern District of Virginia i Alexandria
          i USA om ett datapaket relaterat till brottet transporterats genom
          America Onlines servrar. Då anser sig USA ha rätten att begära
          hackaren utlämnad, även om han inte brutit mot tysk lag.
        </p>
        <p xml:id="i-FEoJ4eoWphqkz4VU6Yefm2">
          En annan amerikan som är kritisk mot lagen är David Sobel, chefsjurist
          på den amerikanska medborgarrättsorganisationen Electronic Privacy
          Information Center (EPIC). Han säger att lagändringen är särskilt
          problematisk när den kombineras med möjligheten att skicka amerikanska
          federala agenter utomlands för att röva bort en person och med
          våld föra honom till USA. "Det är en kraftig utvidgning av amerikansk
          jurisdiktion vad gäller så kallade datorrelaterade brott. Lagen
          antogs med kampen mot terrorismen som förevändning, men den är
          faktiskt tillämpbar för alla typer av brott", säger han.
        </p>
        <p xml:id="i-XyRSn7MfnpNNWoLXd9tkYR">
          Denna nya lagstiftning ger också upphov till nya frågor om det
          omdiskuterade avlyssningsnätverket Echelon. Det är sedan länge
          välkänt att USA avlyssnar datortrafik som passerar servrar i USA.
          Med tanke på den nya lagstiftning som beskrivits ovan är detta
          kanske än mer allvarligt än tidigare.
        </p>
        <p xml:id="i-GsxTkU5PF66NP3WP1nafU1">
          I en tidigare debatt om Echelon sade den dåvarande justitieministern
          Laila Freivalds att regeringen noga skulle följa det arbete som
          Europaparlamentet initierat vad gäller Echelon. Detta arbete har
          nu resulterat i två resolutioner i parlamentet men inte lett till
          några åtgärder i Sverige.
        </p>
        <p xml:id="i-895AMKdudCJ3YKZ92m7VpK">
          Jag vill fråga ministern:
        </p>
        <p xml:id="i-69disDVtXqPDbuRuEQ4hww">
          1. Avser ministern att vidta några åtgärder för att skydda svenska
          medborgare när det gäller USA:s utvidgade jurisdiktion enligt
          ovan?
        </p>
        <p xml:id="i-Fj4gdb93Y8TdfA1NAiNkFV">
          2. Avser ministern att vidta några åtgärder med anledning av
          de två resolutioner som avgivits av Europaparlamentet angående
          Echelon?
        </p>
      </div>
    </body>
  </text>
</TEI>
