<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0207">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0207</head>
        <author who="i-SKjAmNScZ7eZ3a8Xy1J8hs">Maria Larsson</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>arbetskraftsbrist</topic>
        <docDate when="2003-02-26">den 26 februari</docDate>
        <status when="2003-03-14" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GQ10207</external_id>
        <debate>
          <turn when="2003-03-14 10:38:45" duration="389">Hans Karlsson (S)</turn>
          <turn when="2003-03-14 10:45:10" duration="225">Maria Larsson (Kd)</turn>
          <turn when="2003-03-14 10:48:51" duration="236">Birgitta Carlsson (C)</turn>
          <turn when="2003-03-14 10:52:43" duration="219">Hans Karlsson (S)</turn>
          <turn when="2003-03-14 10:56:18" duration="243">Maria Larsson (Kd)</turn>
          <turn when="2003-03-14 11:00:16" duration="143">Birgitta Carlsson (C)</turn>
          <turn when="2003-03-14 11:02:36" duration="182">Helena Bargholtz (Fp)</turn>
          <turn when="2003-03-14 11:05:34" duration="221">Hans Karlsson (S)</turn>
          <turn when="2003-03-14 11:09:11" duration="168">Maria Larsson (Kd)</turn>
          <turn when="2003-03-14 11:11:55" duration="100">Helena Bargholtz (Fp)</turn>
          <turn when="2003-03-14 11:13:31" duration="89">Hans Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:207 av Maria Larsson (kd) till statsrådet
          Hans Karlsson om arbetskraftsbrist
        </IPQ_title>
      </div>
      <div type="IPQuestionBody">
        <p xml:id="i-DSMqX4iz71WipneCjw1ooq">
          Befolkningsutvecklingen talar ett tydligt språk @ allt färre
          ska försörja alltfler. Antalet pensionärer kommer att öka starkt
          de närmaste åren. I dag går det två yrkesaktiva på varje ålders-
          och yrkespensionär. År 2030 beräknas siffran vara 1,4. Den välfärd
          som vi alla håller högt riskerar att utsättas för mycket kraftiga
          belastningar om inte en förändring kommer till stånd.
        </p>
        <p xml:id="i-TKkAq8oUDe3TYYRoL4ZgWn">
          Den inhemska konkurrensen om arbetskraften förväntas öka. Den
          offentliga sektorn har under de kommande åren ett omfattande behov
          av ersättningsrekryteringar. I en rapport från AMS, publicerad
          i juni 2002, bedömdes det samlade rekryteringsbehovet enbart inom
          vård och omsorgssektorn till 527 000 personer fram till 2015.
          Enligt SCB är bristen störst på läkare, sjuksköterskor, verkstadsutbildade
          och tandläkare.
        </p>
        <p xml:id="i-3EaQPQ3uqtaVw2wbx2LFxz">
          Enligt Svenskt Näringslivs rekryteringsenkät från hösten 2002
          gick uppskattningsvis över 100 000 arbetstillfällen förlorade
          det föregående halvåret på grund av brist på sökande till tjänster.
          Rekryteringsproblemen finns i många branscher, och både när det
          gäller högkvalificerade tjänster och tjänster som inte kräver
          lika högutbildning eller erfarenhet. Till exempel saknas tekniker
          och naturvetare, svarvare, svetsare, kockar, billackerare, montörer
          och VVS-personal.
        </p>
        <p xml:id="i-Dn1m5HRKcnHhexRDMYcLDX">
          Den fria rörligheten inom EU har inte nyttjats av medborgarna
          i någon högre grad. Den är inte heller någon lösning då samma
          arbetskraftsbrist kommer att finnas i många av de övriga europeiska
          länder.
        </p>
        <p xml:id="i-UVECirarA9zE6yL7kW2f4r">
          I samtliga nordiska länder, samt en rad europeiska har förändringar
          genomförts för att lätta på regelverket för arbetskraftsinvandring.
          Så har inte skett i Sverige. I stället är regelverket mycket tätt.
        </p>
        <p xml:id="i-5Dub3AY575BpPSaVgvqjLp">
          Sverige beviljar i dag arbetstillstånd för att täcka tillfällig
          brist på arbetskraft i Sverige samt för att underlätta internationellt
          utbyte. Tillstånd ges till många olika yrkesgrupper med stor variation
          på längd av tid @ allt från några veckor upp till 18 månader.
          För läkare finns en särlösning med 36-månaderstillstånd.
        </p>
        <p xml:id="i-QA7G8BcozDwW2zFRrBMExA">
          Under förra året beviljade Migrationsverket ca 13 000 tidsbegränsade
          tillstånd till personer från länder utanför EU som fått arbetserbjudanden
          i Sverige. Av dessa förstagångstillstånd gavs merparten för kortare
          tid än ett halvår.
        </p>
        <p xml:id="i-BCScHgG5YMDvHuMAfCz7f9">
          I dag är det få personer som beviljas permanent uppehållstillstånd
          på grund av arbete. Förra året var det enbart 442 personer. Länsarbetsnämnden
          avgör när det finns brist på arbetskraft inom olika yrkesgrupper
          i Sverige och Migrationsverket följer de rekommendationer som
          länsarbetsnämnderna ger i enskilda ärenden. Migrationsverket kan
          ge arbetstillstånd för vissa kategorier som bara arbetar kortare
          tid i Sverige, exempelvis artister, konstnärer och författare.
        </p>
        <p xml:id="i-BnbLfVP8kDF9FNrRjgMs5T">
          Det är alltså mycket svårt för medborgare i länder utanför EU
          att arbeta längre tid i Sverige. Jag vill belysa problematiken
          med ett exempel. I Gnosjö kommun är fyra av sex tandläkartjänster
          vakanta. Det innebär att den vuxna befolkningen inte kallats till
          tandläkaren på fem år. Endast akuta insatser görs utöver barntandvården.
          Personalen börjar nu tydligt avläsa en försämrad tandhälsa hos
          kommuninvånarna. Omfattande försök att rekrytera har gjorts från
          landstingets sida, men utan framgång. Kontakt har knutits personligen
          via en hjälpverksamhet, med ett tandläkarpar från Ukraina som
          är berett att arbeta i Gnosjö under några år för att avhjälpa
          bristen. Migrationsverket vill inte ge inrese- och arbetstillstånd
          förrän deras kunskaper har värderats av Socialstyrelsen. Socialstyrelsen
          vill inte validera kunskaperna och ge förordnande innan Migrationsverket
          gett inrese- och arbetstillstånd @ ett moment 22 alltså. Dessutom
          måste svenska studeras utanför Sverige.
        </p>
        <p xml:id="i-YD6ZkHipZVRSBSNJix9QD2">
          Enligt SACO flyttar många svenska tandläkare utomlands direkt
          efter avlagd examen. Också i Socialstyrelsens rapport 2002 Skillnader
          i tandhälsa och tillgång till tandvård står följande: "Under perioden
          1990@2000 har antalet legitimerade tandläkare ökat med 1 360 medan
          samtidigt antalet yrkesverksamma tandläkare minskat med 1 870.
          Det har således under 90-talet skett en kraftig minskning av antalet
          yrkesverksamma tandläkare. Detta beror dels på stora pensionsavgångar
          men framförallt på att ett stort antal tandläkare flyttat utomlands."
        </p>
        <p xml:id="i-9GcTFVLjiiuQQngyAiFN4V">
          Med tanke på den arbetskraftsbrist som finns inom många sektorer
          vore det rimligt att vidga möjligheten för utländska medborgare
          att arbeta i Sverige. Den som har ett bindande arbetserbjudande
          med en arbetsgivare i Sverige bör kunna få ett samlat uppehålls-
          och arbetstillstånd för en begränsad tid som är betydligt längre
          än i dag, förslagsvis fem år. Möjlighet till förlängning bör också
          finnas. Medföljande bör omfattas av tillståndet.
        </p>
        <p xml:id="i-8bxmKsdRNEfaRUuXH3aQJ">
          Med hänvisning till det anförda om arbetskraftsbristen i Sverige
          vill jag ställa följande fråga till statsrådet Hans Karlsson:
        </p>
        <p xml:id="i-Xi1JToXsmqmZyjmdFAdi6n">
          Vilka åtgärder avser statsrådet att vidta för att vidga möjligheten
          för medborgare utanför EU-området att arbeta i Sverige?
        </p>
      </div>
    </body>
  </text>
</TEI>
