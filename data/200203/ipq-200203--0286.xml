<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0286">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0286</head>
        <author who="i-4pfVnS8LNwychZJ7RaUufZ">Else-Marie Lindgren</author>
        <recipient who="i-CcdZckB2ErC625pmVtogZg">Leni Björklund</recipient>
        <topic>nätverksbaserat försvar</topic>
        <docDate when="2003-04-11">den 11 april</docDate>
        <status when="2003-05-05" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GQ10286</external_id>
        <debate>
          <turn when="2003-05-05 12:21:32" duration="227">Leni Björklund (S)</turn>
          <turn when="2003-05-05 12:25:16" duration="144">Else-Marie Lindgren (Kd)</turn>
          <turn when="2003-05-05 12:27:36" duration="128">Leni Björklund (S)</turn>
          <turn when="2003-05-05 12:29:41" duration="118">Else-Marie Lindgren (Kd)</turn>
          <turn when="2003-05-05 12:31:36" duration="118">Leni Björklund (S)</turn>
          <turn when="2003-05-05 12:33:30" duration="70">Else-Marie Lindgren (Kd)</turn>
          <turn when="2003-05-05 12:34:36" duration="66">Leni Björklund (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:286 av Else-Marie Lindgren (kd) till försvarsminister
          Leni Björklund om nätverksbaserat försvar
        </IPQ_title>
      </div>
      <div type="IPQuestionBody">
        <p xml:id="i-VAR43WvaYanN72cXjfnauL">
          Försvarsmakten ska i framtiden snabbt kunna möta olika slags
          hot och risker. Riksdagen har därför beslutat att Försvarsmakten
          ska utvecklas till ett nätverksbaserat försvar. Det innebär ett
          förändrat arbetssätt på många områden. På ett mer flexibelt sätt
          än tidigare ska man kunna länka samman olika funktioner som till
          exempel beslutsfattare, informationssystem och vapensystem i en
          nätverksorganisation.
        </p>
        <p xml:id="i-PvYKXLNAimEw31ydZVqUA1">
          Det nätverksbaserade försvaret skapar förutsättningar för att
          sammantaget ge en bättre uppfattning om läget. Detta ger också
          möjlighet att fatta beslut snabbare och sätta samman olika stridskrafter
          och även andra komponenter som passar för en specifik uppgift.
          På detta sätt kan resurser användas effektivt med rätt insats
          på rätt plats och i rätt tid.
        </p>
        <p xml:id="i-KAm3wVHdyYaj6w1pURZAyk">
          Utvecklingen av det nätverksbaserade försvaret är ett viktigt
          arbete som kommer att pågå under många år. Här kan man dra nytta
          av framtidens teknik och kunskap såväl inom som utanför Sveriges
          gränser. Internationellt finns det ett stort intresse för hur
          Sverige förändrar sitt försvar. De tekniska systemen är bara en
          del i utvecklingsarbetet.
        </p>
        <p xml:id="i-NzBy2RutvU46tjC26oYtC2">
          Nätverksidén ställer stora krav på att man ändrar metoderna för
          ledning och utveckling av systemen inte minst vid insatser för
          att stärka det svenska samhället vid svåra påfrestningar i fred.
        </p>
        <p xml:id="i-TsLLZyuL2DFyKMxWgbhzNN">
          Genom det nätverksbaserade försvaret ska det byggas system i
          syfte att bli effektivare vid ledning och insatser. För att kunna
          leda och organisera insatser behövs en gemensam lägesbild. Det
          kan till exempel gälla en bild (karta, radarbild, TV-bild) över
          en sjöolycka, kärnkraftsolycka, militär insats i eller utanför
          Sverige.
        </p>
        <p xml:id="i-Lkit4MigRSB6jNkZTjmtyy">
          Försvarsmakten arbetar nu intensivt med att utveckla det nätverksbaserade
          försvaret och mot bakgrund av att nya hot och risker i samhället
          uppstår är det ju lika viktigt att alla inblandade statliga myndigheter
          kan överföra lägesinformation med mera mellan varandra snabbt.
        </p>
        <p xml:id="i-PRsJdE9iy6tUbqtK3bY43U">
          Med anledning av ovanstående önskar jag ställa följande fråga.
        </p>
        <p xml:id="i-9sx96gVqRvwvSuXYoA3LCJ">
          På vilket sätt har ministern verkat för att regeringen säkerställer
          att viktiga civila myndigheter till exempel Polisen, Krisberedskapsmyndigheten,
          Räddningsverket, Tullverket, Sjöfartsverket samt Luftfartsverket
          involveras i det nätverksbaserade försvaret?
        </p>
      </div>
    </body>
  </text>
</TEI>
