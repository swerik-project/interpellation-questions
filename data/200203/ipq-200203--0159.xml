<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0159">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0159</head>
        <author who="i-AyN7HRP1y38PeQoLunJifb">Jörgen Johansson</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>ekonomin i kommuner och landsting</topic>
        <docDate when="2003-02-04">den 4 februari</docDate>
        <status when="unknown" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GQ10159</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:159 av Jörgen Johansson (c) till finansminister
          Bosse Ringholm om ekonomin i kommuner och landsting
        </IPQ_title>
      </div>
      <div type="IPQuestionBody">
        <p xml:id="i-BZjw1r3RqZqFsG7LCxctFd">
          Kommuners och landstings ekonomi är hårt ansträngd. Hälften av
          landets kommuner förväntas ha en obalanserad ekonomi för år 2002.
          34 % av de kommuner som hade positivt resultat år 2001 förväntar
          sig ett negativt resultat år 2002. Under åren 2000 och 2001 redovisade
          cirka hälften av landets kommuner negativt resultat. Hur det reella
          utfallet kommer att se ut för föregående år kommer att presenteras
          i årsredovisningen för år 2002.
        </p>
        <p xml:id="i-HjYHPWywPh2qV49XR2qpcL">
          Vid en objektiv bedömning förefaller flertalet anse att balanskravet
          är en rimlig restriktion för ekonomin. De krav som ställs i kommunallagen,
          8 kap. §§ 4 och 5, säkerställer dock inte kravet om att inte överföra
          kostnader från dagens till kommande generationer. För att uppnå
          det målet erfordras bättre ekonomiska resultat. Det kan alltså
          inte ses som en god ekonomisk hushållning att nästan klara det
          lagstiftade kravet.
        </p>
        <p xml:id="i-T7VmE4jUGYHqttt3uP3aem">
          Balanskravet diskuteras i många kommuner och landsting. Ansträngda
          kommun- och landstingspolitiker ser inte allvaret i lagens krav.
          Det innebär att såväl en god ekonomi som legitimiteten för svensk
          lagstiftning är i fara.
        </p>
        <p xml:id="i-GBNt2Qg6cAbboS4Cfz79PR">
          Alla signaler i samhället tyder på att vi går en kärvare tid
          till mötes. Krav om finansieringsprincipens strikta tillämpning
          och efterföljandet av balanskravet blir därför allt viktigare.
          I betänkandet God ekonomisk hushållning i kommuner och landsting
          (2001:76) föreslogs förändring av balanskravet. Detta föreföll
          underligt då den nya lagen om balanskravet knappt trätt i kraft.
          Förmodligen bedömde regeringen detsamma då en proposition i frågan
          ännu inte aktualiserats.
        </p>
        <p xml:id="i-UGWNffRT1FLUNk6CKS7VUz">
          Kommuner och landsting har en svår situation i dag. Svenska kommunförbundet
          är därför tydlig i sitt budskap att finansieringsprincipen måste
          förstärkas och utvecklas att gälla för alla statliga beslut som
          direkt eller indirekt påverkar kommunens ekonomi. Synen bör även
          tillämpas på frågor som är en följd av beslut inom EU. Detta är
          ett rimligt krav för att på ett långsiktigt och hållbart sätt
          kunna ge kommunen realistiska och stabila förutsättningar att
          klara sin ekonomi. En av grunderna för dagens instabilitet inom
          den kommunala sektorn och därmed svårigheten att klara balanskravet
          kan vara att finansieringsprincipens tillämpning inte följt givna
          överenskommelser. Kommunförbundet gör bedömningen att statens
          tillskott måste ökas med 16 miljarder kronor år 2005 för att kommunerna
          realt sett ska komma upp till samma resursnivå för statsbidragen
          som 1992. Det ger en tydlig beskrivning om den ekonomiska situation
          som sektorn har att arbeta inom.
        </p>
        <p xml:id="i-GYu3rnEiQx4yfqNoG5KKjW">
          Mina frågor till finansministern är:
        </p>
        <p xml:id="i-U4AJAKdBnyx62Mkz1U2Nd7">
          3. Vilka åtgärder avser ministern att vidta för att parterna
          ska kunna komma överens om den ekonomiska regleringen enligt finansieringsprincipen?
        </p>
      </div>
    </body>
  </text>
</TEI>
