<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0212">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0212</head>
        <author who="i-nX9ipUS8FhkbQHkWWytwf">Ulf Nilsson</author>
        <recipient who="i-HxcQkHC9fDSzkJWgvdhDEF">Lena Hallengren</recipient>
        <topic>vuxenutbildningen</topic>
        <docDate when="2003-02-28">den 28 februari</docDate>
        <status when="2003-03-11" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GQ10212</external_id>
        <debate>
          <turn when="2003-03-11 15:03:33" duration="214">Lena Hallengren (S)</turn>
          <turn when="2003-03-11 15:07:04" duration="260">Ulf Nilsson (Fp)</turn>
          <turn when="2003-03-11 15:11:20" duration="201">Lena Hallengren (S)</turn>
          <turn when="2003-03-11 15:14:37" duration="257">Ulf Nilsson (Fp)</turn>
          <turn when="2003-03-11 15:18:50" duration="252">Lena Hallengren (S)</turn>
          <turn when="2003-03-11 15:22:58" duration="151">Ulf Nilsson (Fp)</turn>
          <turn when="2003-03-11 15:25:25" duration="259">Lena Hallengren (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:212 av Ulf Nilsson (fp) till statsrådet
          Lena Hallengren om vuxenutbildningen
        </IPQ_title>
      </div>
      <div type="IPQuestionBody">
        <p xml:id="i-Pzca9wTSM2QFL8ViGXa5AP">
          Gymnasieutbildning får i dag betraktas som en grundläggande utbildning,
          som de allra flesta behöver, oavsett om de ska läsa vidare på
          högskolan eller gå ut i yrkeslivet. Därför är, enligt Folkpartiet,
          möjligheten till kompletterande vuxenutbildning på grundskole-
          och gymnasienivå viktig. Folkpartiet har i riksdagen föreslagit
          att en rätt till kompletterande gymnasieutbildning införs för
          vuxna som inte skaffat sig sådan utbildning i ungdomen. Komvux
          har genom åren spelat en stor roll för vuxna, när det gäller att
          skaffa sig den utbildning de inte fått i ungdomen. Komvux har
          arbetat utifrån samma läroplan som gymnasieskolan, och de människor
          som skaffat sig gymnasieutbildning i komvux har med stolthet kunnat
          säga att de fått minst samma, lika goda, kunskaper som godkända
          elever i övriga gymnasieskolan. Dessutom har folkhögskolor spelat
          en viktig roll för vuxnas utbildning, ofta genom att arbeta med
          alternativa arbetssätt, men med samma mål att ge människor behörighet
          för vidare studier.
        </p>
        <p xml:id="i-ALXJtpF28vXYVayxu5SZ9n">
          Nu diskuteras stora förändringar av vuxenutbildningen i Utbildningsdepartementet.
          Vuxenutbildningens framtid lämnades utanför Skollagskommitténs
          arbete. I stället har en departementspromemoria skrivits i Utbildningsdepartementet.
          Förslaget i denna promemoria tycks syfta till att skapa gränser
          mellan å ena sidan vuxenutbildning och å andra sidan grund- och
          gymnasieskola. "Reglerna synes utgå från en verksamhet i skollika
          former" heter det bland annat om dagens utbildning. Ordet utbildning
          byts ut mot "stöd till vuxnas lärande". Enligt min mening har
          styrkan i vuxenutbildningen legat i att den under skollika former
          gett vuxna det de missat tidigare. "En skola i fysisk bemärkelse
          kommer inte i alla situationer att vara urskiljbar", står det
          på ett annat ställe om framtidens vuxenutbildning.
        </p>
        <p xml:id="i-7KtWSUcmeXmgeNKZLGujt8">
          Jag tror att de aviserade förändringarna av vuxenutbildningen
          kommer att skapa osäkerhet om vad denna utbildning är värd, och
          att lärarkompetensen kommer att sjunka. Dessutom menar jag att
          även vuxna ska ha rätt till en fullgod gymnasieutbildning. Därför
          vill jag ställa följande frågor till statsrådet:
        </p>
        <p xml:id="i-jTwsTzxjUtSHtHuaMLmBL">
          Avser statsrådet att vidta några åtgärder för att stärka vuxnas
          rätt till gymnasieutbildning?
        </p>
        <p xml:id="i-5RSaJSFJ1ZzAz3qY66Nenp">
          Avser statsrådet att vidta några åtgärder för att garantera att
          vuxna också i framtiden ges en utbildning likvärdig med gymnasieskolans?
        </p>
      </div>
    </body>
  </text>
</TEI>
