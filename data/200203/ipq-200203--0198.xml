<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0198">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0198</head>
        <author who="i-P9fVT6wJo29FgZWPQLxr6o">Anna Grönlund</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>resursfördelningssystemet till högskolorna</topic>
        <docDate when="2003-02-21">den 21 februari</docDate>
        <status when="unknown" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GQ10198</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:198 av Anna Grönlund (fp) till utbildningsminister
          Thomas Östros om resursfördelningssystemet till högskolorna
        </IPQ_title>
      </div>
      <div type="IPQuestionBody">
        <p xml:id="i-M3xjHr6XT3UoGxidE9pe5c">
          I dag tilldelas universiteten och högskolorna finansiella resurser
          genom ett prestationssystem. Pengarna kommer i två "påsar". Den
          ena betalas ut när studenten registrerat sig på kursen. Den andra
          delen betalas ut när studenten har klarat av det poänggivande
          momentet.
        </p>
        <p xml:id="i-Ho9V7MCvjraaPb2xsHTNpA">
          Det finns, enligt min mening, många problem med det nuvarande
          resursfördelningssystemet. Systemet uppmuntrar högskolorna och
          universiteten att "fria istället för att fälla". Då en del av
          pengen fördelas fördelas efter prestation skapas incitament för
          att släppa igenom de studenter som ligger på gränsen till godkänt
          @ för att på så sätt erhålla intäkter. Det finns med andra ord
          stora risker med detta system som i slutändan kan komma att påverka
          kvaliteten på våra universitets- och högskoleutbildningar.
        </p>
        <p xml:id="i-HZZY1JxC6bLK3vgEFUm4gt">
          Luleå tekniska universitet har nyligen blivit anmält till Högskoleverket.
          Bakgrunden är den att 146 teknologitentor snabbrättades på grund
          av resursbrist. Den 19 december skrev 146 teknologer tentamen
          i mekanik. Det var en omtentamen, studenterna hade redan missat
          tentamen minst en gång. Vanligtvis godkänds drygt hälften av dem
          som skriver tentamen.
        </p>
        <p xml:id="i-AkG4kbqeK76gDRvbUAECYe">
          Tentamen skulle rättas av fem personer men på grund av resursbrist
          kom endast en person att bli ansvarig för rättningen. Detta tillsammans
          med resursfördelningssystemet orsakade snabbrättningen som kom
          att leda till att 144 av de 146 tenterande godkändes. De två som
          underkändes hade inte lämnat in något svar. Om den ansvariga avdelningen
          inte hade rapporterat in resultatet före den 8 januari hade prestationspengen
          på 200 000 kr fryst inne.
        </p>
        <p xml:id="i-NRZ7NjUCsWeq718zEetwed">
          Det finns anledning att tro att denna händelse inte är något
          unikt för Luleå tekniska universitet. Vi vet att det råder stor
          resursbrist på högskolor och universitet runtomkring i landet.
          Den ensidiga ökning av antalet utbildningsplatser som regeringen
          har verkat för har dessvärre inte följts upp med resurser för
          att kunna utföra utbildningen på ett bra sätt. Det har lett till
          färre lektionstimmar, fler storsalsföreläsningar och framför allt
          till en stor lärarbrist. Denna utveckling kan inte fortsätta om
          vi vill ha en högskoleutbildning som kan konkurrera i internationell
          jämförelse.
        </p>
        <p xml:id="i-8zLfiq18mPnhyv3SrMoopA">
          Med anledning av ovanstående vill jag därför fråga utbildningsminister
          Thomas Östros om han är beredd att arbeta för att förändra resursfördelningssystemet
          till högskolorna och universiteten och vad han avser att genomföra
          för åtgärder för att bibehålla och öka kvaliteten på högskoleutbildningarna.
        </p>
      </div>
    </body>
  </text>
</TEI>
