<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0324">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0324</head>
        <author who="i-PyYxwdbw2KYpXyCWKWHmmT">Johan Pehrson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>ledarskapet inom polisen</topic>
        <docDate when="2003-05-06">den 6 maj</docDate>
        <status when="2003-05-20" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GQ10324</external_id>
        <debate>
          <turn when="2003-05-20 18:14:31" duration="212">Thomas Bodström (S)</turn>
          <turn when="2003-05-20 18:17:59" duration="253">Johan Pehrson (Fp)</turn>
          <turn when="2003-05-20 18:22:02" duration="247">Ragnwi Marcelind (Kd)</turn>
          <turn when="2003-05-20 18:26:05" duration="211">Hillevi Engström (M)</turn>
          <turn when="2003-05-20 18:29:26" duration="146">Johan Linander (C)</turn>
          <turn when="2003-05-20 18:31:47" duration="214">Thomas Bodström (S)</turn>
          <turn when="2003-05-20 18:35:18" duration="245">Johan Pehrson (Fp)</turn>
          <turn when="2003-05-20 18:39:12" duration="142">Ragnwi Marcelind (Kd)</turn>
          <turn when="2003-05-20 18:41:25" duration="116">Hillevi Engström (M)</turn>
          <turn when="2003-05-20 18:43:11" duration="129">Johan Linander (C)</turn>
          <turn when="2003-05-20 18:45:16" duration="104">Thomas Bodström (S)</turn>
          <turn when="2003-05-20 18:46:53" duration="170">Johan Pehrson (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:324 av Johan Pehrson (fp) till justitieminister
          Thomas Bodström om ledarskapet inom polisen
        </IPQ_title>
      </div>
      <div type="IPQuestionBody">
        <p xml:id="i-Xrbq5ewtyPpL8xUjH8xw2C">
          Polisen har allt svårare att klara av sina fundamentala arbetsuppgifter.
        </p>
        <p xml:id="i-2HuWji83hEVMa674w8gE15">
          Ett flertal kommuner anser att de inte har tillräckligt med resurser
          till polisen för att upprätthålla ordning och säkerhet. En följd
          av detta är att en del av kommunerna i Sverige lägger ned stora
          belopp på att köpa tjänster av privata vaktbolag. Detta riskerar
          att vara en utveckling som kommer att tillta i takt med att polisstationer
          stängs på löpande band runtom i Sverige. När det gäller närvaron
          av poliser finns det långtgående utredningsförslag som bland annat
          innebär att ordningsvakter ska ta över delar av polisens uppgifter
          på landsbygden. Dessa förslag är framlagda av personer inom polisledningen.
        </p>
        <p xml:id="i-J3DD8ABS2GePQBUAKUppe2">
          Kurvan över antalet anmälda brott i Sverige fortsätter att stiga
          i den långsiktiga trenden för flera allvarliga brottstyper. Uppklarningsfrekvensen
          över begångna brott är dock oroande låg. Enligt statistik från
          Brottsförebyggande rådet (BRÅ) var det 2002 endast 27 % av alla
          anmälda brott i Sverige som klarades upp. Bostadsinbrotten är
          till exempel en brottstyp som klarades upp till en marginell del
          @ endast till 9 %. Brottsoffren för bostadsinbrott upplever brottet
          som en svår kränkning av den personliga integriteten. Att brottet
          sedan dessutom inte klaras upp gör situationen ännu värre.
        </p>
        <p xml:id="i-MCFQQQZNxZWJxG8P2Dnz28">
          Renodling av polisens arbetsuppgifter har utretts i flera betänkanden.
          Frågetecknen inför vad som verkligen kommer att genomföras är
          många.
        </p>
        <p xml:id="i-TnwsDjSs4emRTw4RyDLc3c">
          Polisens arbetsmetoder måste utvecklas och avgränsas i takt med
          att brottsmönster och kriminaliteten förändras. Frågan om rumsavlyssning
          är ofta uppe i diskussionen om effektivare åtgärder för att bekämpa
          den grova organiserade brottsligheten. Det finns uppgifter om
          att denna slags brottslighet söker sig från Danmark till Sverige
          för att det är lättare att arbeta ostört här. Utredningsförslag
          finns i dag gällande reglering av flera okonventionella arbetsmetoder
          som till exempel infiltration och brottsprovokation. Utan möjlighet
          till dylika kraftfulla arbetsmetoder hjälper ytterligare antal
          poliser föga i kampen mot den grova kriminaliteten.
        </p>
        <p xml:id="i-kFaKhSJUXwjuNvEc4Z8Cj">
          Sjuktalen inom svensk polis är mycket höga. Långtidssjukskrivningarna
          motsvarar flera länspolismyndigheters sammanlagda antal polistjänster.
          Till detta ska läggas att ett stort antal poliser inte kan jobba
          de tider på dygnet då många brott faktiskt begås. Om denna utveckling
          fortsätter, är risken stor att nyutbildade poliser inte blir ett
          tillskott utan endast ersättare för poliser som är sjukskrivna.
        </p>
        <p xml:id="i-6ZBmJvuRob2nuQvHpraouP">
          Polisens tekniska hjälpmedel är centrala för att kunna utföra
          arbetsuppgifterna på ett ändamålsenligt sätt. Detta gäller inte
          minst frågan om ett fungerande radiokommunikationssystem. De ramar
          som nu är satta för genomförandet av Rakel innebär en betydande
          ambitionssänkning jämfört med tidigare förslag.
        </p>
        <p xml:id="i-QaQRfNycfqXwkyPRrDnkXS">
          Rikspolisstyrelsen är central förvaltningsmyndighet för polisväsendet
          med tillsyn över detta. Styrelsen ska verka för planmässighet,
          samordning och rationalisering inom polisväsendet. Enligt polisförordningen
          ska polisen organisera och planera verksamheten så att de samlade
          resurserna används så effektivt som möjligt och att därmed de
          mål uppnås och de riktlinjer följs som riksdagen och regeringen
          har lagt fast.
        </p>
        <p xml:id="i-9H8Xt8pAbzU2UdR6YCo6MF">
          Dessa mycket fria ramar innebär betydande möjlighet att kunna
          förändra organisationen fram och tillbaka. Något som också skett
          i stor omfattning under de senaste årtiondena @ tyvärr inte alltid
          på ett lyckosamt sätt. Den så kallade närpolisreformen är i flera
          delar rätt tänkt, men genomfördes på ett mycket okänsligt sätt.
          Nu återstår bara skärvor av denna närpolisreform. Kostnaderna
          har varit stora vad avser administration, tidsförlust och utrustning.
          Nu pågår ytterligare en omorganisation inom polisen under beteckningen
          "nationell polis". Ökad samordning är bra, men om ledningsfunktionernas
          bas centraliseras riskerar avståndet till den operativa verksamheten
          bli för långt för att effektiviteten ska kunna upprätthållas.
        </p>
        <p xml:id="i-FdsRiQPVCFU8WFUREx2YbT">
          Den rådande majoriteten har fastslagit riktlinjerna och de ekonomiska
          förutsättningarna för polisen @ förutsättningar som är allt annat
          än tillfredsställande. Det handlar inte bara om budget utan även
          om lika viktiga uppgifter som prioriteringar, organisation och
          ledarskap.
        </p>
        <p xml:id="i-EMZANNPTkBjVtoHCuoukAA">
          Det är av yttersta vikt att klargöra det politiska ansvaret för
          den rådande situationen. Regeringen måste redovisa hur arbetet
          med utvecklingen och reformeringen av den svenska polisen ska
          fortgå. Detta arbete måste också inkludera ledarskapsfrågor. I
          det så kallade Göteborgsbetänkandet (SOU 2002:122) pekade kommittén
          bland annat på de grundläggande strukturella problem som finns
          hos den svenska polisen. Kommittén påvisade även häpnadsväckande
          brister i ledarskap inom delar av polisen. Inte minst turbulensen
          kring den sparkade länspolismästaren i Stockholm och rikspolischefen,
          har med all önskvärd tydlighet åter visat på att utmaningarna
          för polisen är stora inom ledarskapsområdet.
        </p>
        <p xml:id="i-Eh1BRwS41qLn6XuV1BPMWd">
          Avser justitieministern att inom en snar framtid vidta några
          åtgärder för att komma till rätta med de strukturella problem
          som råder inom polisen?
        </p>
        <p xml:id="i-NFf8XiEW11EcEuDYvtxvCA">
          Avser justitieministern att på ett sammanhållet sätt @ till exempel
          i form av en skrivelse till riksdagen @ redovisa hur regeringen
          vill se att den svenska polisen utvecklas vad avser organisation,
          personalpolitik, teknik, effektivitet och ledarskap?
        </p>
      </div>
    </body>
  </text>
</TEI>
