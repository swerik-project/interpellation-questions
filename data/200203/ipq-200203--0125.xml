<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0125">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0125</head>
        <author who="i-BUsYTbnmyQrtHXSA2gEp9T">Torsten Lindström</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>de nationella forskarskolorna</topic>
        <docDate when="2003-01-08">den 8 januari</docDate>
        <status when="2003-01-28" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GQ10125</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:125 av Torsten Lindström (kd) till utbildningsminister
          Thomas Östros om de nationella forskarskolorna
        </IPQ_title>
      </div>
      <div type="IPQuestionBody">
        <p xml:id="i-BX7kGCoz35azQdS38GiVyZ">
          Under 2001 inleddes etableringen av 16 nya forskarskolor inom
          olika områden, i enlighet med regeringens förslag i propositionen
          2000/01:3 Forskning och förnyelse. Syftet med forskarskolorna
          är bland annat att utveckla samarbetet mellan landets universitet
          och högskolor och förbättra forskningsanknytningen vid de högskolor
          som saknar egen forskarutbildning. Detta sker genom att dessa
          högskolor ingår partnerskap med de högskolor eller universitet
          som har värdskapet för forskarskolan.
        </p>
        <p xml:id="i-UuytBQ31bUFncqjD8QwCKZ">
          Värdhögskolorna ska ta det samordnande och grundläggande ansvaret
          för forskarskolan och dess fakultetsnämnd fattar erforderliga
          beslut. Värdhögskolan tilldelas särskilda medel som anslås från
          och med år 2001. Med dessa medel bör såväl handledare som doktorander
          från andra deltagande lärosäten, med eller utan vetenskapsområde,
          finansieras.
        </p>
        <p xml:id="i-z3g9pwfE2kGZzqYinxXuj">
          För de involverade partnerhögskolorna utan vetenskapsområde innebär
          samarbetet med värdhögskolan, enligt propositionen, bland annat
          garantier för finansiering och stöd till doktorander. Såväl värdhögskolan
          som partnerhögskolorna bör i den utsträckning som det är möjligt
          bidra med handledarresurser.
        </p>
        <p xml:id="i-5fwENG3iK5kfJyAzKxk5eB">
          Forskarskolorna konstruerades särskilt med målet att de etablerade
          universiteten skulle ge draghjälp åt utvecklingen vid de regionala
          högskolorna. I varje forskarskola skulle ett universitet eller
          högskola med examinationsrätt vara koordinerande och administrera
          anslaget. Till varje forskarskola skulle det knytas flera regionala
          högskolor utan egen examinationsrätt. Eftersom medel och beslutsrätt
          över medlen tillfaller värdhögskolan, så kan dock värdhögskolor
          frestas att se mer till egna behov än till grundläggande syften.
          Jag har nåtts av signaler från högskolor som jag besökt att detta
          är fallet, att resurser i högre grad tillfaller värdhögskolan
          snarare än partnerhögskolan. Om partnerhögskolan hålls som gisslan
          motverkas grundsyftet med de 16 nationella forskarskolorna.
        </p>
        <p xml:id="i-CtCsPoACF4dPRNU7mcXCju">
          Mot denna bakgrund och i avvaktan på Högskoleverkets första rapport
          om forskarskolorna vill jag fråga utbildningsministern:
        </p>
        <p xml:id="i-UcnvYyf17WsHD4Mdakqazg">
          Vad avser ministern göra för att syftet med forskarskolorna upprätthålls?
        </p>
        <p xml:id="i-7yn89VMjFzxw4jFpJ7tv3B">
          Vilka åtgärder avser ministern att vidta för att om nödvändigt
          riva upp de lokala avtal och regleringar mellan värd- och partnerhögskolor
          som kan skapa orättvisa i fördelningen av resurser?
        </p>
        <p xml:id="i-R14St3VeHUp5EibeySEbKw">
          Vad avser ministern göra för att åstadkomma generella jämförbara
          utgångspunkter i de avtal som träffas mellan värd- och partnerhögskolor?
        </p>
        <p xml:id="i-Gb4cTPcQ4GXXaUZogyEkDh">
          Vad avser ministern göra för att i övrigt säkerställa ett jämställt
          utbyte mellan värd- och partnerhögskolor?
        </p>
      </div>
    </body>
  </text>
</TEI>
