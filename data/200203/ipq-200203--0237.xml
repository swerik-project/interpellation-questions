<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0237">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0237</head>
        <author who="i-MtQDAwnav9eHyeftxbQLvf">Inger René</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>vägen som tillväxtfaktor i Västra Götaland och i Bohuslän</topic>
        <docDate when="2003-03-13">den 13 mars</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GQ10237</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:237 av Inger René (m) till statsrådet
          Ulrica Messing om vägen som tillväxtfaktor i Västra Götaland och
          i Bohuslän
        </IPQ_title>
      </div>
      <div type="IPQuestionBody">
        <p xml:id="i-SVFWrkvXDEtE8x356t8N8x">
          Västra Götalandsregionen bildades den 1 januari 1999 och består
          av 49 kommuner med totalt 1,5 miljoner invånare. Regionen är strategiskt
          belägen mellan tillväxtområdena Oslo, Köpenhamn och Stockholm.
          650 000 personer arbetar i regionens näringsliv som har sin tyngdpunkt
          inom industri och varuproduktion samt handel och kommunikation.
          I regionen finns till exempel hälften av rikets sysselsättning
          inom bil- och bilkomponentsindustrin. 41 000 företag bedriver
          handel med utlandet. Vid regionens högskolor och universitet finns
          fler än 55 000 studerande.
        </p>
        <p xml:id="i-UosadxSyhNsasz87YNNPdZ">
          I Västra Götaland finns Nordens största hamn, den enda med transocean
          trafik. Ca 50 % av landets containertrafik passerar Göteborgs
          hamn. I regionen finns flera av Sveriges viktigaste väg- och järnvägsstråk
          och Sveriges näst största flygplats. Det finns också en storstadsregion
          med ekonomisk tillväxt @ Göteborgsregionen @ med omfattande person-
          och godsflöden.
        </p>
        <p xml:id="i-TkrxaSF8rA9CZhjXanfX4k">
          Inom 50 mil från Göteborg finns merparten av Nordens industri.
          Betydande godsvolymer både på väg och järnväg fraktas mellan regionen
          och bland annat Norge, Mälardalen, Bergslagen och Norrland. Regionens
          näringsliv genererar stora transportmängder. Importen och exporten
          är betydande och Västra Götaland svarar för 45 % av godset i svenska
          hamnar. Så gott som all oljetransport till och från Sverige sker
          via Göteborgs hamn och Brofjorden.
        </p>
        <p xml:id="i-WvKxnoQwVs3wo6YwxgupSD">
          Det statliga vägnätet i regionen har i stora delar en låg standard.
          Det gäller såväl stamvägar som regionalt vägnät. Trafikbelastningen
          är i vissa delar hög och även totalt i förhållande till väglängden.
          Regionen har 12 % av det statliga vägnätet men hela 18 % av trafikarbetet.
        </p>
        <p xml:id="i-7su9jAUJfzyez915YLNvTQ">
          Stora delar av stamvägnätet har i relation till trafikvolymen
          och antalet lastbilar en mycket bristfällig standard. Många plankorsningar
          och trafikljus samt smala vägbredder bidrar till ryckig trafik
          och onödiga utsläpp. Olycksbelastningen är hög på långa avsnitt.
          Andelen farligt gods på lastbilar är högre än genomsnittet för
          riket. Samtidigt som standarden är mycket låg i förhållande till
          vägarnas funktion, ökar trafikmängderna kraftigt och prognoserna
          visar fortsatta ökningar. Europaväg 6 har för närvarande den största
          trafikökningen av stamvägarna i landet.
        </p>
        <p xml:id="i-NZXDdX6msKw7JJ95wMPQzd">
          I slutet av förra året framförde den nya socialdemokratiska regeringen
          att vägplanerna för framtiden skulle ses över. Man framförde bland
          annat att det fanns risk för att byggandet och färdigställandet
          av hela motorvägsbygget på E 6:an skulle skjutas upp från år 2007
          till 2013.
        </p>
        <p xml:id="i-EijJ3mmNG83BpxxhWGAcDV">
          Trots upprepade löften från förre näringministern Björn Rosengren
          säger nu det ansvariga statsrådet Messing att tidigare löften
          inte varit bindande och att besked inte kan komma förrän till
          hösten. Det ansvariga statsrådet tänker alltså tiga i tio månader.
          Det är dessutom uppseendeväckande att Björn Rosengrens löften
          om E 6 inte tycks gälla för statsrådet Messing. Ministrar ger
          inte löften som privatpersoner utan de är företrädare för en regering
          som fattar alla beslut kollektivt.
        </p>
        <p xml:id="i-7ZsDMF5JomEjBFZifoXkp2">
          Dessvärre försenas hela Västra Götalands väg- och järnvägsstrukturplan
          av denna ändring. Det är en ren katastrof för Västra Götaland.
          I den prioriteringsordning man hittills fastlagt påverkar förseningen
          även väg 40, 44, 45, E 20 och många andra angelägna väginvesteringar.
          Därtill är den del av väg E 6 norr om Uddevalla som inte är utbyggd
          till motorvägsstandard också starkt olycksdrabbad. 1991 dödades
          eller skadades 69 personer svårt på dessa knappt tio mil och fram
          till november var siffran 90 personer, för 2002!
        </p>
        <p xml:id="i-8vUdDxinWp9mA1BkMkVwjP">
          Ett argument som inte så ofta behandlas när vägutbyggnadsplaner
          debatteras är hur effekten av detta planerande drabbar de människor
          som bor utmed eventuella vägsträckor. I mer än 40 år har olika
          vägsträckningar av väg E 6 diskuterats i norra Bohuslän. För dessa
          människor har det varit 40 år med oro och anspänning. Ska vägen
          gå över min mark och ge bekymmersamma effekter för jordbruket
          eller annan näring? Hur påverkas mina försörjningsmöjligheter?
        </p>
        <p xml:id="i-GqUkd2Lc74yw3txiziCJCt">
          Med anledning av detta vill jag ställa följande fråga till statsrådet:
        </p>
        <p xml:id="i-CwvscXo4zukXWW1q4EMjhf">
          Vilka åtgärder avser statsrådet att vidta för att väg E 6 äntligen
          ska färdigställas som motorväg från Uddevalla till norska gränsen?
        </p>
      </div>
    </body>
  </text>
</TEI>
