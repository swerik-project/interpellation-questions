<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0194">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0194</head>
        <author who="i-XxqQtZTdHUTphXEbUJ35Ss">Håkan Larsson</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>fiskeriförsöksstationen i Kälarne</topic>
        <docDate when="2003-02-18">den 18 februari</docDate>
        <status when="2003-03-11" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GQ10194</external_id>
        <debate>
          <turn when="2003-03-11 14:50:50" duration="290">Ann-Christin Nykvist (S)</turn>
          <turn when="2003-03-11 14:55:37" duration="240">Håkan Larsson (C)</turn>
          <turn when="2003-03-11 14:59:34" duration="166">Ann-Christin Nykvist (S)</turn>
          <turn when="2003-03-11 15:02:16" duration="80">Håkan Larsson (C)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:194 av Håkan Larsson (c) till jordbruksminister
          Ann-Christin Nykvist om fiskeriförsöksstationen i Kälarne
        </IPQ_title>
      </div>
      <div type="IPQuestionBody">
        <p xml:id="i-E1br22ErKukpcxLToLyi4v">
          Redan 1909 startade försöksverksamhet med fiskodling i Kälarne.
          I dag är Fiskeriverkets försöksstation på denna jämtländska ort
          en modern anläggning, där försöksverksamhet bedrivs och olika
          fiskstammar bevaras för framtiden. Under de senaste två decennierna
          har ungefär 30 miljoner kronor investerats. Särskilt stor betydelse
          för framtiden har försöksstationen som avelsstation för röding.
          Anläggningen är också viktig i arbetet för att bevara speciella
          fiskstammar. Levande genbanker har byggts upp för att den genetiska
          variationen ska kunna bevaras.
        </p>
        <p xml:id="i-WCdntQW6QUkTpwAsetmhmv">
          Fiskeriverket hävdar emellertid att verket inte längre har tillräckliga
          ekonomiska resurser att driva försöksverksamheten i Kälarne vidare.
          Man tror sig spara 38 miljoner kronor på en nedläggning. Men då
          väger verket inte in de omfattande negativa konsekvenser en nedläggning
          skulle innebära för samhället. Såväl Länsstyrelsen i Jämtlands
          län som Bräcke kommun understryker i sina remissvar att en nedläggning
          i Kälarne skulle medföra stora förluster för samhället.
        </p>
        <p xml:id="i-GvrYBaDUbVYhk2iCNmJtr6">
          Anläggningen är som nämnts den enda i landet som kan fungera
          som avelsstation för röding @ och det är just matfiskodling av
          röding som har de största utvecklingsmöjligheterna inom fiskodlingen
          i Norrland. På kort sikt beräknar Länsstyrelsen i Jämtlands län
          att dagens rödingproduktion på 300 ton kan tiodubblas @ och därmed
          generera ungefär 100 årsarbetstillfällen. Motsvarande potential
          finns även i övriga Norrlandslän.
        </p>
        <p xml:id="i-V31n3htPvqcxLgW9BoLNef">
          Som Bräcke kommun understryker i sin skrivelse skulle en nedläggning
          av försöksstationen i Kälarne också vara ett hinder för en positiv,
          långsiktig utveckling av fisketurismen. Detta vore fatalt för
          en näring som har mycket goda förutsättningar att utvecklas vidare
          i norra Sveriges inland. Redan i dag beräknas sportfisket omsätta
          3,3 miljarder kronor @ och potentialen för framtiden är mycket
          stor, inte minst för att attrahera besökare från andra länder.
        </p>
        <p xml:id="i-3r5MYzUYDV8FYxsU7kGZn4">
          Försöksstationen i Kälarne är vidare en viktig forskningsresurs
          när det gäller fiskevård och fiskodling i allmänhet. Den vetenskapliga
          kompetensen bör stärkas för att kunna ta till vara de möjligheter
          verksamheten kan ge.
        </p>
        <p xml:id="i-HV3hfk5i82UPeLHLbBdkaN">
          Som länsstyrelsen konstaterar vore en nedläggning i Kälarne en
          misshushållning med fisktillgångarna i Sverige. En nedläggning
          vore ett allvarligt slag mot utvecklingsmöjligheterna i inlandet.
          All verksamhet i Norrlands inland av den här typen skulle försvinna
          och de statliga satsningarna på fiskets område koncentreras till
          södra Sverige. Detta är oacceptabelt såväl samhällsekonomiskt
          som mot bakgrund av att riksdagen uttalat att regionalpolitiska
          hänsyn ska tas vid lokalisering av statlig verksamhet.
        </p>
        <p xml:id="i-TLyagtJJUr3Msjk3x7jTLN">
          Mot den här bakgrunden vill jag fråga vilka åtgärder statsrådet
          avser att vidta för att ge fiskeriförsöksstationen i Kälarne möjligheter
          att leva vidare och medverka till att vattenbruket i norra Sverige
          kan utvecklas.
        </p>
      </div>
    </body>
  </text>
</TEI>
