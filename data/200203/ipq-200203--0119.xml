<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0119">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0119</head>
        <author who="i-KktUCXax2JFL3tqFqQN9oq">Birgitta Sellén</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>mitträcken längs vägarna</topic>
        <docDate when="2002-12-27">den 27 december</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GQ10119</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:119 av Birgitta Sellén (c) till statsrådet
          Ulrica Messing om mitträcken längs vägarna
        </IPQ_title>
      </div>
      <div type="IPQuestionBody">
        <p xml:id="i-GKR7ze9XB1ASffZkFAHNWr">
          Av trafiksäkerhetsskäl sätts det i dag upp många mitträcken längs
          våra vägar.
        </p>
        <p xml:id="i-MJxmXACZTyE2A9DPuTSYHi">
          Det är bra eftersom det minskar allvarliga trafikolyckor, men
          det medför också en del negativa effekter för dem som bor i anslutning
          till vägar med mitträcken. Därför är det viktigt att Vägverket
          vid sin planering är öppen och mottaglig för diskussioner med
          befolkningen i de berörda orterna, om hur man ska hantera de eventuella
          problem som det kan innebära när mitträckena har monterats upp.
        </p>
        <p xml:id="i-XzuNfBaf2TVR79WntUjr1R">
          Jag tror att de flesta människor ställer upp på att mitträcken
          sätts upp längs våra vägar, men det måste också fungera på ett
          tillfredsställande sätt för den lokala trafiken. Fotgängare, cyklister,
          jordbrukstransporter och resor med bil och buss måste fungera
          utan att det blir alltför stor negativ inverkan för ortsbefolkningen.
        </p>
        <p xml:id="i-8gSfAp9ZFf6agChxL11wpM">
          En vägsträcka längs E 14, strax väster om Sundsvall, ska förses
          med mitträcke. Vägverket har presenterat en plan för ortsborna,
          som innebär att en av nedfarterna till den aktuella byn kommer
          att stängas av från ett håll.
        </p>
        <p xml:id="i-6g3tWAoBPhunShnrdp7oWq">
          Aldrig tidigare har Vägverket splittrat ett samhälle genom att
          bygga ett mitträcke. Tidigare har dessa säkerhetskonstruktioner
          bara använts i glest befolkade områden. Av den anledningen finns
          det anledning att titta närmare på vilka konsekvenser det får
          för det samhälle som kommer att delas, om planerna med mitträcke
          kommer att förverkligas.
        </p>
        <p xml:id="i-YEiAJqEhhr3zEPr6K9isfR">
          Det kommer att bland annat påverka jordbrukare som har sina marker
          på båda sidor av E 14. De kommer att få åka extra långa sträckor
          till sina marker. En markägare som i dag har 300 meter till sin
          mark kommer att få åka 7,7 kilometer när mitträcket satts upp.
          Det innebär också att det påverkar den övriga trafiken negativt
          eftersom en jordbrukare kör traktor till sina marker och den låga
          hastigheten som de håller stoppar upp den övriga trafiken. Vägverket
          har sagt att man kan göra en öppning i räcket på ett ställe så
          att man kan korsa vägen, men det betyder ju att den jordbrukare
          som i dag har 300 meter till sin mark ändå kommer att få åka ett
          par kilometer innan han kan vända och köra tillbaka för att kunna
          svänga ned till den mark som han odlar.
        </p>
        <p xml:id="i-YbuxQ2Qb8pkjRA6x2Wzf3N">
          I den aktuella byn finns bland annat två unga jordbrukare i 30-årsåldern,
          som är kobönder. Den ene har ca 230 djur och den andre drygt ett
          70-tal.
        </p>
        <p xml:id="i-EAo4isVjQAxfidkzHw2TJq">
          Det innebär att de har ganska långa sträckor till sina marker.
          De är i behov av att köra längs E 14 med många stora redskap,
          vilket påverkar framkomligheten för övrig trafik. För att köra
          naturgödsel behövs många transporter till varje åker. I dag kan
          de bara korsa vägen utan problem. De unga bönderna säger att de
          är tveksamma till om de kommer att kunna hålla markerna öppna
          om det blir så att de får avsevärt försämrade möjligheter att
          ta sig till sina marker. De kanske måste plantera skog i stället.
          Samtidigt får de problem med att skaffa foder till sina djur och
          det påverkar deras verksamhet väldigt negativt. Om dessa bönder
          planterar skog på sina marker kommer landskapet att förlora sin
          öppenhet och det påverkar i sin tur turismen. Vi behöver vara
          rädda om våra unga bönder som vågar satsa på jordbruksnäringen.
        </p>
        <p xml:id="i-Gg2nfXYZqgjYSzsjGsp5gT">
          Denna beskrivning är inte unik för bara Nedansjö, som den beskrivna
          orten heter, utan liknande situationer kommer att uppstå även
          i andra orter i landet.
        </p>
        <p xml:id="i-J7dkApKZ4hWxWBcqkqTqVT">
          En annan aspekt som vi inte får glömma i sammanhanget är att
          det kommer att påverka miljön negativt när bönderna måste köra
          många fler kilometer med sina traktorer och övriga jordbruksredskap,
          vilka ofta släpper ut mycket avgaser.
        </p>
        <p xml:id="i-8mCHqggLSyzrHvPoD6jhnx">
          Alla som bor i byn anser att trafiksäkerheten är viktig, men
          det är också viktigt för vårt samhälle att man inte delar av byar
          i två delar. Det påverkar de näringar som finns i trakten och
          då känns det naturligt att ställa frågan om man inte håller på
          att gå för långt med trafiksäkerheten när man ställer till problem
          för näringsidkarna?
        </p>
        <p xml:id="i-TcZKpVwJN5vCou9F63Qi3x">
          Det borde vara möjligt att vid dylika situationer sänka hastigheten
          längs den aktuella sträckan så att alla olika transporter kan
          fungera för byborna.
        </p>
        <p xml:id="i-8xA2hHJyeceUWdGD8dLMbG">
          Det finns också barnfamiljer som valt att flytta ut till denna
          lugna och natursköna ort, som ligger på lämpligt pendlingsavstånd
          in till Sundsvall. När E 14 kommer att förses med mitträcke så
          kommer trafiken genom byn att påverkas på ett negativt sätt eftersom
          det finns företag som behöver få transporter med lastbilar. Tidigare
          har dessa bilar kunnat komma till det aktuella företaget utan
          att åka genom byn, men när mitträcke kommer att sättas upp måste
          de köra genom byn för att ta sig till företaget. Det påverkar
          boendemiljön på ett negativt sätt. De som har småbarn kommer då
          att få en otrygg tillvaro, med ständig oro för att barnen ska
          bli påkörda. I dag kan man gå och cykla ganska säkert när man
          ska till kompisar, men när det kommer att köra tung trafik längs
          den gamla krokiga byvägen så blir otryggheten stor.
        </p>
        <p xml:id="i-LiLoQVKkhbTCLWfj2wJyHk">
          Vägverket har sagt att man är beredd att bygga sidovägar, men
          när vägarna är byggda så ska de boende själva sköta reparationer
          och underhåll. Som det ser ut i dag kommer till exempel en sjuklig
          man att få en ca 500 meter lång vägsträcka som han då tvingas
          sköta själv. Detta är förslag som det inte är realistiskt att
          förverkliga. De boende i samhället blir oerhört frustrerade och
          därmed är det lätt att hitta negativa aspekter. I folkmun sägs:
          Det här gör de för att stockholmarna ska kunna köra lagligt till
          fjällen i 110. För oss är det bara nackdelar.
        </p>
        <p xml:id="i-KpthmNbky9bN48wcgo87Ag">
          Vägverket är en myndighet som har i uppdrag att utveckla och
          förvalta det statliga vägnätet. I deras uppdrag finns flera mål,
          bland annat en säker trafik, en god miljö och en positiv regional
          utveckling. Av dessa mål är givetvis trafiksäkerheten oerhört
          viktig och av den anledningen är det bra med mitträcken på de
          flesta platser där de sätts upp. I det beskrivna fallet kan jag
          ha förståelse för att Vägverket ser på trafiksäkerheten och därför
          vill sätta upp mitträcken. Däremot kan jag inte se att det är
          positivt för miljön och den regionala utvecklingen.
        </p>
        <p xml:id="i-XNArppETZc9bbmeyQEtHAu">
          Mina frågor till statsrådet är:
        </p>
        <p xml:id="i-YbuasZn9yAUZBC3GH1UEAp">
          Vilka åtgärder är statsrådet beredd att vidta för att initiera
          en diskussion med Vägverket om den negativa miljöpåverkan som
          mitträcken kan leda till?
        </p>
        <p xml:id="i-JsiNDqYiccVGZQUjVDkByx">
          Vilka åtgärder är statsrådet beredd att vidta för att undvika
          att splittra ett samhälle när man vill öka trafiksäkerheten längs
          våra vägar?
        </p>
        <p xml:id="i-8SwcAbSHqQ12a3bPiiHJ4e">
          Vad avser statsrådet att göra för att stödja den regionala utvecklingen
          när man som i det beskrivna fallet kommer att dela samhället?
        </p>
        <p xml:id="i-WBJHcnXnNhJrXkUXr2XR5M">
          Hur tänker statsrådet agera för att inte försämringar ska uppstå
          för bybornas trafiksäkerhet och väghållning längs byvägen?
        </p>
      </div>
    </body>
  </text>
</TEI>
