<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0025">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0025</head>
        <author who="i-UjusnwqMxiEAJYzdWTSGQZ">Lennart Beijer</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>postens verksamhet</topic>
        <docDate when="2002-11-05">den 5 november</docDate>
        <status when="2002-11-19" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GQ1025</external_id>
        <debate>
          <turn when="2002-11-19 14:23:08" duration="99">Leif Pagrotsky (S)</turn>
          <turn when="2002-11-19 14:24:44" duration="272">Lennart Beijer (V)</turn>
          <turn when="2002-11-19 14:29:11" duration="247">Karin Thorborg (V)</turn>
          <turn when="2002-11-19 14:33:14" duration="264">Leif Pagrotsky (S)</turn>
          <turn when="2002-11-19 14:37:34" duration="159">Lennart Beijer (V)</turn>
          <turn when="2002-11-19 14:40:08" duration="99">Karin Thorborg (V)</turn>
          <turn when="2002-11-19 14:41:43" duration="231">Leif Pagrotsky (S)</turn>
          <turn when="2002-11-19 14:45:29" duration="145">Lennart Beijer (V)</turn>
          <turn when="2002-11-19 14:47:50" duration="175">Leif Pagrotsky (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:25 av Lennart Beijer (v) till näringsminister
          Leif Pagrotsky om Postens verksamhet
        </IPQ_title>
      </div>
      <div type="IPQuestionBody">
        <p xml:id="i-QjhMfiT5c1CZy9jf76m6V8">
          Postens ledning vill sälja ut brevbärarna genom att lägga ut
          själva brevbärningen på entreprenad. SEKO, som organiserar brevbärarna,
          är mycket kritiska och samma dag som nyheten offentliggörs tar
          Postens styrelseordförande Claes Ånstrand, som även är statssekreterare
          i Näringsdepartementet, avstånd från förslaget. Detta är ett mycket
          märkligt agerande från ett stort statligt företag. Vad är förklaringen
          till detta agerande?
        </p>
        <p xml:id="i-D2yWxzZHeX1KzS91mmqsAH">
          Posten AB med 20 miljarder i omsättning och i praktiken en monopolställning
          på brevmarknaden går i dag med förlust. Affärsområdet Meddelanden
          och Logistik, där brevverksamheten ingår, visade i senaste niomånadersrapporten
          en förlust på 425 miljoner kronor. Då är inte kassatjänsten inräknad.
        </p>
        <p xml:id="i-87HfwbVsnBB12gJTVyn1fD">
          Antalet försändelser har ökat under 1990-talet och sannolikt
          också det antal försändelser som Posten distribuerar. Enstaka
          brevförsändelser har dock minskat i antal till skillnad mot stora
          sändningar som har ökat. Samtidigt har Posten sedan 1991 sänkt
          portot för stora sändningar över 20 gram från ca 5 kr till dagens
          3 kr och segmentet enstaka försändelser har höjts från 5 kr till
          8 kr.
        </p>
        <p xml:id="i-TViTGNCDAK5CbRQR2gPAdB">
          Denna skillnad mellan de olika postsegmenten är ganska speciell
          för Sverige. Det normala i övriga Europa är att portot för de
          olika segmenten är relativt lika. Posten kan således snabbt förbättra
          sin lönsamhet genom att höja portot för stora sändningar. En kronas
          höjning skulle innebära ca 2 miljarder kronor och en anpassning
          till det europeiska portot skulle öka intäkterna än mer.
        </p>
        <p xml:id="i-CrQxBG4DjpSmG7d9TZBGZF">
          Postens egen valda portopolitik är alltså den viktigaste förklaringen
          till Postens resultat och en enkel metod för att åtgärda detta
          är därför att ändra på denna prissättning.
        </p>
        <p xml:id="i-7RHeZj26F9xF5jptSHXMZU">
          Hur vill ledningen för Posten lösa situationen? Ta bort pristaket
          för enstaka brevförsändelser vilket regeringen sagt nej till.
          Att försämra servicen genom att låta kunderna betala extra för
          övernattbefordran har regeringen också sagt nej till. Det senaste
          förslaget var att få konkurrera utomlands.
        </p>
        <p xml:id="i-Lu9X4rweBh2VV3KikJDFCX">
          Jag har därför tidigare sagt ifrån att vi från Vänsterpartiets
          sida inte vill se några utlandssatsningar innan Posten klarar
          av att visa en vinst på sin verksamhet i Sverige, det som Posten
          faktiskt är till för.
        </p>
        <p xml:id="i-WTw7NoPpMCweuVQFbNgchh">
          Nu kom det senaste förslaget om att lägga ut brevbärningen på
          entreprenad. Detta är endast ett sätt att försöka komma åt fackföreningsrörelsen
          inom Posten. Postens anställda arbetar hårt och det är mycket
          svårt att reducera personalen ytterligare med bibehållen kvalitet.
          Då försöker Postens ledning komma runt detta genom att lägga ut
          verksamheten på entreprenad och i stället låta privata entreprenörer
          genomföra försämringar i servicen.
        </p>
        <p xml:id="i-V7Mk9zBqaUQpGYPkFZLF1r">
          Alf Mellstrand som representerar SEKO-post i Postens styrelse
          menar att serviceförsämringar inte är lösningen utan det viktiga
          är i stället att diskutera hur Postens intäkter ska öka. Jag delar
          denna syn. Ett avkastningskrav borde därför ställas på en normal
          nivå ca 10 %.
        </p>
        <p xml:id="i-AmDSBJ11vWim1DUDE2b7vF">
          Detta hindrar inte på något sätt att en del av vinstmedlen kvarstår
          inom Posten och används till sådant som är samhälleligt betydelsefullt
          men inte affärsmässigt motiverat.
        </p>
        <p xml:id="i-U9KJHgpHpWj3rd8w2bF7Lt">
          Denna åtskillnad kan lösas med hjälp av särredovisning. En kronas
          höjning på stora sändningar skulle alltså innebära ca 2 miljarder
          kronor i resultatförbättring och därmed uppfylla ett rimligt avkastningskrav.
          Posten AB skulle på så sätt mycket snabbt nå en acceptabel lönsamhet,
          och ägaren @ staten @ kunde tillgodogöra sig viss förräntning
          på insatt kapital. I en interpellationsdebatt med före detta näringsministern
          anförde dåvarande ministern att han delade min syn på att bolagets
          lönsamhet i dag är svag och att den bör stärkas.
        </p>
        <p xml:id="i-Q15ViyDn1SK1EkEBDBPX6c">
          Jag vill därför fråga näringsministern:
        </p>
        <p xml:id="i-AtHtZijg2Sc8UKkE5pktbh">
          Kommer ministern att ta några initiativ för att öka Postens lönsamhet?
        </p>
      </div>
    </body>
  </text>
</TEI>
