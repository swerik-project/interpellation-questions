<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0232">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0232</head>
        <author who="i-D33H5dL4TMdTn9ZXMMYEbb">Rigmor Stenmark</author>
        <recipient who="i-6qjD2tsSCtsrmXQjy7mtCJ">Lars-Erik Lövdén</recipient>
        <topic>bygg- och bostadsmarknaden</topic>
        <docDate when="2003-03-12">den 12 mars</docDate>
        <status when="unknown" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GQ10232</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:232 av Rigmor Stenmark (c) till statsrådet
          Lars-Erik Lövdén om bygg- och bostadsmarknaden
        </IPQ_title>
      </div>
      <div type="IPQuestionBody">
        <p xml:id="i-TZG7L2Tj9rcM4YQ8t97Jcs">
          Under valrörelsen fördes en intensiv debatt om hur vi skulle
          få fart på byggandet i Sverige. Speciellt angeläget var då byggandet
          av hyresbostäder på de orter där hyresbostäder saknas. Ifrån Centerpartiet
          framförde vi kravet på en förändring av bruksvärdessystemet där
          vi betonade att det var angeläget att skapa ett flexibelt hyressättningssystem.
          Det innebar att nyproduktion skulle undantas från bruksvärdessystemet,
          att hyrorna skulle kunna sättas utifrån produktionskostnaderna
          och inte i jämförelse med äldre lägenheter med lägre kostnader.
        </p>
        <p xml:id="i-GWpXuhcYM7KFBWpen5P5Tv">
          Förslaget möttes inte med några jublande kommentarer vare sig
          från Socialdemokraterna eller från Hyresgästföreningen på riksnivå.
          Efter valrörelsen enades dock Hyresgästföreningen med Fastighetsägarförbundet
          och SABO om det nödvändiga i att se över bruksvärdessystemet enligt
          den linje som Centerpartiet tidigare föreslagit. Våra krav på
          en förändring av bruksvärdessystemet kvarstår givetvis, eftersom
          bristen på bostäder fortfarande är påtaglig, inte minst i Stockholm@Uppsala-regionen.
        </p>
        <p xml:id="i-GVNQ9ubsjkxo2Fz4qJY5G7">
          I valrörelsen utlovades även en sänkning av byggmomsen för att
          öka byggandet, men det löftet lyser nu med sin frånvaro. Halva
          löften ger däremot genast utslag på byggmarknaden genom att byggandet
          bromsas i väntan på mer gynnsamma förhållanden. Nu kommer mycket
          riktigt signaler bland annat från Sveriges byggindustrier att
          bostadskrisen förvärras. De menar, i likhet med vad vi ifrån Centerpartiet
          påtalat åtskilliga gånger, att det är osäkerheten om framtidens
          spelregler för nyproduktionen som gör att man avvaktar med igångsättandet
          av nya projekt. Spelreglerna omfattar oftast nya typer av stimulerande
          bidrag, omgärdade av snåriga gränser och regler. Senast har bostadsministern
          föreslagit ytterligare ett investeringsbidrag, nu för byggande
          av smålägenheter. Det finns dock ett behov av lägenheter i alla
          storlekar, ett behov som nu kanske inte blir tillgodosett för
          trångbodda barnfamiljer med flera. Varför inte förbättra för alla
          typer av byggande i stället för att, som i detta fall, göra begränsningar?
          Endast så kan vi nå en stabil och socialt inriktad bostadsmarknad.
        </p>
        <p xml:id="i-4pqCNaWYH23mxsjP87Uj1L">
          Min fråga till bostadsministern:
        </p>
        <p xml:id="i-GPJ7KT8gCnseh4y5dEmMHq">
          Vad avser ministern att vidta för åtgärder för att människor
          ska få tillgång till bostäder i den utsträckning som behövs?
        </p>
      </div>
    </body>
  </text>
</TEI>
