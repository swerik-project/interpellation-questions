<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0061">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0061</head>
        <author who="i-4SAiMdwrEthd2M8z2yjtkv">Ana Maria Narti</author>
        <recipient who="i-JchxQfU1zc3XVbvadFgBSn">Marita Ulvskog</recipient>
        <topic>Drottningholmsteatern och Sveriges Teatermuseum</topic>
        <docDate when="2002-11-25">den 25 november</docDate>
        <status when="2002-12-06" byWhom="Marita Ulvskog" byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GQ1061</external_id>
        <debate>
          <turn when="2002-12-06 09:53:37" duration="144">Marita Ulvskog (S)</turn>
          <turn when="2002-12-06 09:55:57" duration="167">Ana Maria Narti (Fp)</turn>
          <turn when="2002-12-06 09:58:40" duration="88">Marita Ulvskog (S)</turn>
          <turn when="2002-12-06 10:00:03" duration="250">Ana Maria Narti (Fp)</turn>
          <turn when="2002-12-06 10:04:09" duration="121">Marita Ulvskog (S)</turn>
          <turn when="2002-12-06 10:06:06" duration="116">Ana Maria Narti (Fp)</turn>
          <turn when="2002-12-06 10:07:59" duration="133">Marita Ulvskog (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:61 av Ana Maria Narti (fp) till kulturminister
          Marita Ulvskog om Drottningholmsteatern och Sveriges Teatermuseum
        </IPQ_title>
      </div>
      <div type="IPQuestionBody">
        <p xml:id="i-N4umekdhENicfNqWKjAhjm">
          Vid riksdagsårets första frågestund ställde jag en fråga till
          kulturminister Marita Ulvskog angående den ekonomiska krisen på
          Sveriges Teatermuseum. Jag berättade att museet, tidigare kallat
          Drottningholms teatermuseum, nyligen fått den absolut nödvändiga
          lokalen men att det anslag som beviljades och som efter flyttningen
          ökade med 500 000 kr inte ens räckte till att täcka de grundläggande
          behoven. Museet kan i dag inte betala nödvändiga löner. Man har
          äntligen lämpliga lokaler men man kan ändå inte täcka sitt arbetsfält,
          eftersom man inte har råd med kostnaderna för livsviktiga arbetsuppgifter.
        </p>
        <p xml:id="i-RVQFQPHRCxwpjhfxkFj5GY">
          Svaret var: Sveriges Teatermuseum har begärt en anslagsökning
          på 500 000 kr vilket har beviljats. Detta svar bygger antagligen
          på ett missförstånd. I museets skrivelse skickad till Kulturdepartementet
          den 1 mars 2002 specificeras: "Totalt medför flyttningen till
          nya lokaler att stiftelsens kostnader ökar med 767 000 redan innevarande
          år och med 1 012 000 år 2003 . Stiftelsens samlade behov av medelstillkott
          under 2003 för att dels upprätthålla nuvarande ambitionsnivå och
          personalstyrka, samt finansiera hyreshöjningen uppgår till totalt
          1 469 000. För att dessutom kunna kompensera ovan beskrivet tjänstebortfall
          erfordras ytterligare 527 000."
        </p>
        <p xml:id="i-Tq4GrZDGL4BAQdA2joDDb3">
          I dagarna är det mycket viktigt att återta dialogen med kulturministern.
          Stiftelsen som är ansvarig för museets verksamhet och utveckling
          bär också ansvar för Drottningholmsteaterns föreställningar och
          för dess kontakter med publiken. Teaterns ekonomi är lika svag
          som museets. Under 2003 kommer endast en operaföreställning att
          presenteras för publiken.
        </p>
        <p xml:id="i-8inRKecDXqk6ofXCFwKr5x">
          Som enda teaterinstitution i Sverige får Drottningholmsteatern
          ingen årlig uppräkning av statsanslaget. Under perioden 1980@1991
          urholkades anslaget med drygt 40 % i relation till konsumentprisindex.
          1992 höjdes anslagen men sedan dess har nivån på statens finansiering
          stått stilla. Sedan 1999 har ett engångsanslag på en miljon kronor.
          årligen beviljats, medan ett anslag som skulle kompensera de ständigt
          ökade lönekostnaderna borde ha uppgått till 3,8 miljoner kronor!
        </p>
        <p xml:id="i-6VrRwLAuqHQ4duGbFTCMcq">
          Redan under de senaste spelsäsongerna har antalet föreställningar
          begränsats @ därför att stiftelsen inte hade råd att betala löner
          för så många föreställningar som publiken efterfrågade. Den kommande
          sommaren presenterar man en enda opera på åtta föreställningar
          och operan spelar sin dansföreställning Dansvurmen några gånger.
          Resten av det som borde vara en av Europas mest fascinerande säsonger
          för scenkonst kommer att sjunka i tystnad. Sverige och Europa
          håller på att förlora den levande kontakten med ett av kontinentens
          attraktiva mål för kultur och turism.
        </p>
        <p xml:id="i-BH558vqXe3oxXBqtsCFoZD">
          Med anledning av detta vill jag fråga kulturministern:
        </p>
        <p xml:id="i-A8RgE2ChCKJdViCYkPofio">
          Vilka åtgärder avser ministern att vidta för att dessa helt unika
          skatter @ Drottningholmsteatern och Sveriges Teatermuseum @ ska
          få en ekonomi som tillåter en kontinuerlig och rik verksamhet
          och en hel rad givande möten med publiken?
        </p>
      </div>
    </body>
  </text>
</TEI>
