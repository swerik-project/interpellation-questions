<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0175">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0175</head>
        <author who="i-839FvTzHpvrdX4J7ckfWSt">Sven Brus</author>
        <recipient who="i-3MwbJPjHpsScrukDj5ohhN">Jan O Karlsson</recipient>
        <topic>rättssäkerheten för asylsökande</topic>
        <docDate when="2003-02-07">den 7 februari</docDate>
        <status when="2003-03-07" byWhom="Jan O Karlsson" byWhomId="i-3MwbJPjHpsScrukDj5ohhN" status="answered">besvarad</status>
        <external_id source="rdwebb">GQ10175</external_id>
        <debate>
          <turn when="2003-03-07 11:11:35" duration="20">Jan O Karlsson (S)</turn>
          <turn when="2003-03-07 11:11:52" duration="145">Jan O Karlsson (S)</turn>
          <turn when="2003-03-07 11:14:12" duration="243">Sven Brus (Kd)</turn>
          <turn when="2003-03-07 11:18:12" duration="261">Jan O Karlsson (S)</turn>
          <turn when="2003-03-07 11:22:28" duration="258">Sven Brus (Kd)</turn>
          <turn when="2003-03-07 11:26:42" duration="255">Jan O Karlsson (S)</turn>
          <turn when="2003-03-07 11:30:52" duration="127">Sven Brus (Kd)</turn>
          <turn when="2003-03-07 11:32:55" duration="145">Jan O Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:175 av Sven Brus (kd) till statsrådet
          Jan O Karlsson om rättssäkerheten för asylsökande
        </IPQ_title>
      </div>
      <div type="IPQuestionBody">
        <p xml:id="i-HdfahNwngtENQqdq2f7Wh3">
          Antalet asylsökande till Sverige var under föregående år ca 33
          000. Tendensen är ökande sett över de senaste åren men långt under
          nivån i mitten av 90-talet. Det kan konstateras att en stor del
          av de sökande under föregående år saknade de skyddsskäl som berättigar
          till uppehållstillstånd. I strömmen av asylsökande återfinns dessvärre
          personer vars syfte är brottslig verksamhet i Sverige @ ibland
          i organiserad form. Det är en självklar uppgift, i första hand
          för Migrationsverket, att i möjligaste mån förhindra denna typ
          av invandring till landet.
        </p>
        <p xml:id="i-WqxQ11ohPeF5rCgpx4zqaD">
          Migrationsministern har påfallande ofta i den flyktingpolitiska
          debatten uppehållit sig just vid frågan om att förhindra personer
          med brottsliga syften att få stanna i Sverige. Även om syftet
          är gott riskerar en ensidig fokusering på detta problem att åstadkomma
          en attitydförskjutning. Legitimiteten för en human och generös
          flyktingpolitik kan undergrävas i den allmänna opinionen om det
          skapas en bild av flyktingar som presumtiva brottslingar.
        </p>
        <p xml:id="i-Lw24EvuxaR1hGFbpa3rdWn">
          Antalet asylsökande utan skyddsskäl är särskilt stort från vissa
          länder och häribland återfinns de forna sovjetrepublikerna. I
          strömmen av sökande från dessa länder ryms också personer med
          välgrundande asylskäl, exempelvis kvinnor av judisk börd som utsatts
          för svåra övergrepp till följd av antisemitiska stämningar i deras
          samhällen. Även om myndigheterna officiellt förnekar antisemitism
          är många människors verklighet en annan. Det är av största vikt
          att varje asylsökande prövas strikt individuellt utan att ärendet
          färgas av de bilder som kan finnas av motiven hos ett antal andra
          sökande från det aktuella landet.
        </p>
        <p xml:id="i-T3zPVwYrLWVA49UiRDjCr5">
          Rätten till asyl på Genèvekonventionens grund måste värnas. En
          individuell och rättssäker prövning av varje asylansökan måste
          garanteras oberoende av den sökandes ursprungsland.
        </p>
        <p xml:id="i-NW3MgHgwaEr3rY9npy1QJh">
          Min fråga till statsrådet blir därmed:
        </p>
        <p xml:id="i-Xd2SEb7LFDXNe1chHUYDFT">
          Vad avser statsrådet att göra för att stärka den enskildes rätt
          till en strikt individuell asylprövning?
        </p>
      </div>
    </body>
  </text>
</TEI>
