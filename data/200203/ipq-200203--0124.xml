<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0124">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0124</head>
        <author who="i-LB9Tn6B1RXiAHZEWEK1hYC">Ulla Hoffmann</author>
        <recipient who="i-3MwbJPjHpsScrukDj5ohhN">Jan O Karlsson</recipient>
        <topic>Sveriges asylpolitik för flyktingar från Bangladesh</topic>
        <docDate when="2003-01-08">den 8 januari</docDate>
        <status when="2003-01-24" byWhom="Jan O Karlsson" byWhomId="i-3MwbJPjHpsScrukDj5ohhN" status="answered">besvarad</status>
        <external_id source="rdwebb">GQ10124</external_id>
        <debate>
          <turn when="2003-01-24 11:36:41" duration="206">Jan O Karlsson (S)</turn>
          <turn when="2003-01-24 11:40:03" duration="169">Sermin Özürküt (V)</turn>
          <turn when="2003-01-24 11:42:49" duration="251">Jan O Karlsson (S)</turn>
          <turn when="2003-01-24 11:46:57" duration="179">Sermin Özürküt (V)</turn>
          <turn when="2003-01-24 11:49:52" duration="263">Jan O Karlsson (S)</turn>
          <turn when="2003-01-24 11:54:11" duration="108">Sermin Özürküt (V)</turn>
          <turn when="2003-01-24 11:55:56" duration="150">Jan O Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:124 av Ulla Hoffmann (v) till statsrådet
          Jan O Karlsson om Sveriges asylpolitik för flyktingar från Bangladesh
        </IPQ_title>
      </div>
      <div type="IPQuestionBody">
        <p xml:id="i-8yWswHaz2cTb71F3PxLcwb">
          År 2001 var det val i Bangladesh. Efter omfattande valfusk vann
          BNP och det islamistiska och fundamentalistiska partiet Jamaati
          Islami. Även om det var BNP som fick det största antalet röster
          i valet är det i dag det fundamentalistiska Jamaati Islami som
          fått ett starkt ideologiskt och politiskt inflytande på den politiska
          utvecklingen.
        </p>
        <p xml:id="i-6M6SNYDZiwFctBFc4FqKqT">
          Partiet står för religiös och politisk intolerans. Efter en kort
          tid inleddes förföljelser av politiska motståndare och religiösa
          minoriteter som den hinduiska. Deras hem har plundrats, politiska
          motståndare och religiöst oliktänkande har torterats. Kvinnor,
          såväl vuxna som unga flickor, i politiska motståndares eller hinduiska
          familjer har våldtagits. Våldtäkter som ofta medfört att dessa
          kvinnor, om de inte mördats, själva tagit sitt liv.
        </p>
        <p xml:id="i-4eiyBZoaxes2GhjbwLNQBU">
          Dessa förföljelser skedde till en början spontant men har sedan
          satts i system av den alltmer fundamentalistiskt inspirerade regeringen.
          Den 17 oktober 2002 genomfördes en stor operation av bangladeshisk
          militär i flera städer i landet omfattande 40 000 soldater. Operationen
          bar namnet Clean Heart.
        </p>
        <p xml:id="i-DAn4xE73DqfwqvpE1yWsFZ">
          Politiska motståndare hemsöktes av militären och hinduiska kvarter
          omringades. Massarresteringar genomfördes och tusentals människor
          fördes bort till militärförläggningar där de fängslades och torterades
          oerhört brutalt. Hur många som dött är osäkert, men några dagar
          efter massarresteringarna fanns det uppgifter om att 25 personer
          enligt myndigheterna "dött av hjärtattack". Sedan har det kommit
          uppgifter om att 34 personer dött. Det finns andra icke-officiella
          siffror på antalet döda @ där dessa räknas i hundratal.
        </p>
        <p xml:id="i-HLSseWBa4YFauniV1c11Xo">
          Den 8 december genomfördes bombattentat mot flera biografer i
          landet, varvid ett 20-tal människor dödades. Regeringen förklarade
          snabbt att det var al-Qaida som skulle ligga bakom detta attentat,
          men inledde massarresteringar av medlemmar av Awamiförbundet,
          som är ett parti för sekularisering och som sådant torde vara
          motståndare till det fundamentalistiska al-Qaida. Bland de arresterade
          återfinns Awamiförbundets ledare Saber Chowdhori och Mokol Bush.
        </p>
        <p xml:id="i-LffY7UXrCAphdnQkZHgBBG">
          Bangadesh har rykte om sig att vara "världens mest korrumperade
          land". Någon pressfrihet finns i dag inte i Bangladesh. Även utländska
          journalister har anklagats för olika brott och efter brutal behandling
          släpats inför rätta.
        </p>
        <p xml:id="i-VEkXnt78wiTfHcneE3Jm3M">
          Under den nya regeringens tid vid makten har respekten när det
          gäller mänskliga rättigheter, vilka tidigare inte varit särskilt
          stor, försämrats ytterligare. Fundamentalistiska islamister kan
          ostraffat begå brutala övergrepp mot hinduer och politiska motståndare.
          Den omfattande ekonomiska korruptionen har kompletterats med politiska
          övergrepp och laglöshet.
        </p>
        <p xml:id="i-WZVgGbj2hiukEBNZ7a83HY">
          Det erkänns i dag allmänt att våldtäkt är ett brott mot de mänskliga
          rättigheterna som förekommer i öppen krigföring som ett sätt att
          förtrycka, förnedra och förödmjuka motståndarsidan. I ett land
          som Bangladesh, där förhållandena ännu inte tagit väpnat uttryck
          på ett sådant sätt att man ännu kan tala om krig, har emellertid
          de politiska motsättningarna blivit så djupa att våldtäkt blivit
          en del av den politiska kampen och regeringens politiska förtryck.
          När det gäller den bangladeshiska militärens aktioner och förtrycket
          av politiska motståndare och hinduer har EU-parlamentet uttalat
          sitt skarpa fördömande.
        </p>
        <p xml:id="i-LcYUQdp2zAEWMCru62Bxb3">
          Allt detta har uppenbarligen inte fått genomslag i Migrationsverkets
          bedömning av läget i Bangladesh.
        </p>
        <p xml:id="i-SDqDdvUT8Aat1UrEMTFYAh">
          Med anledning av detta vill jag fråga statsrådet Jan O Karlsson:
        </p>
        <p xml:id="i-KsQKdwEKEJTSAwwMCGrQPj">
          1. Avser statsrådet att vidta några åtgärder för att öka kunskapen
          vad gäller förhållanden i andra länder hos MIV:s personal?
        </p>
        <p xml:id="i-MiU7J1bBg6HtvX16Wirhfs">
          2. Avser statsrådet att vidta några åtgärder för att höja kunskapen
          hos MIV:s personal vad gäller läkares utlåtanden beträffande psykiska
          och fysiska skador som åsamkats asylsökanden till följd av tortyr,
          förföljelse och förtryck i de länder de flytt från så att hänsyn
          till intygen tas vid prövningen av asylansökan?
        </p>
        <p xml:id="i-3LdVh5Si6ZS5WeHmJkpcqr">
          3. Avser statsrådet att vidta några åtgärder för att uppmärksamma
          MIV på de genomgripande förändringar som inträffat i Bangladesh
          under det senaste året?
        </p>
      </div>
    </body>
  </text>
</TEI>
