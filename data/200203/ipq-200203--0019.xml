<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0019">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0019</head>
        <author who="i-9Kt7koTgzUZUA9ovNXYdWj">Marietta de Pourbaix-Lundin</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>Sverige, regeringen och valjakt</topic>
        <docDate when="2002-10-28">den 28 oktober</docDate>
        <status when="2002-11-15" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GQ1019</external_id>
        <debate>
          <turn when="2002-11-15 09:01:06" duration="320">Lena Sommestad (S)</turn>
          <turn when="2002-11-15 09:06:23" duration="240">Marietta de Pourbaix-Lun (M)</turn>
          <turn when="2002-11-15 09:10:19" duration="190">Lena Sommestad (S)</turn>
          <turn when="2002-11-15 09:13:24" duration="250">Marietta de Pourbaix-Lun (M)</turn>
          <turn when="2002-11-15 09:17:30" duration="108">Gunnar Andrén (Fp)</turn>
          <turn when="2002-11-15 09:19:14" duration="256">Lena Sommestad (S)</turn>
          <turn when="2002-11-15 09:23:27" duration="124">Marietta de Pourbaix-Lun (M)</turn>
          <turn when="2002-11-15 09:25:26" duration="253">Lena Sommestad (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:19 av Marietta de Pourbaix-Lundin (m)
          till miljöminister Lena Sommestad om Sverige, regeringen och valjakt
        </IPQ_title>
      </div>
      <div type="IPQuestionBody">
        <p xml:id="i-MyZ4MtLddZNeapCPEwbTj">
          I mitten av september i år höll den internationella valfångstkommissionen,
          IWC, ett extra möte i Cambridge i England. En av de frågor som
          fanns med på dagordningen var om Island skulle få bli medlem i
          kommissionen med förbehållet att Island skulle få återuppta valfångsten
          från och med år 2006. Vid omröstningen blev den svenska rösten
          tungan på vågen. Med röstsiffrorna 19 för och 18 emot beslutades
          att Island skulle få bli medlem i kommissionen. Den svenska rösten
          lades alltså på att Island skulle få bli medlem med förbehållet
          att få återuppta valfångsten.
        </p>
        <p xml:id="i-YYr6GvBATK6naiKPijENPE">
          Jag finner inte ord för att beskriva min besvikelse över regeringens
          agerande i denna fråga. Regeringen bär helt och hållet ansvaret
          för det inträffade, även om inte representationen på plats skedde
          på diplomat- eller ministernivå. Trots upprepade löften om att
          driva en viss valfångstpolitik så ändrar regeringen kursen helt
          och öppnar upp för kommersiell valjakt. Regeringen har visserligen
          meddelat att man nu kommer att kontakta de andra medlemsländerna
          i IWC och undersöka om det är möjligt att rätta till det svenska
          "misstaget" att rösta in Island som medlem. För valarnas skull
          och för möjligheterna att forma en framtida offensiv internationell
          valskyddspolitik så hoppas jag givetvis att det är möjligt. Jag
          är dock inte övertygad om att det går.
        </p>
        <p xml:id="i-T894FemZRBE8dhNcwjEHqq">
          Med anledning av detta vill jag ställa följande frågor till ansvarigt
          statsråd:
        </p>
        <p xml:id="i-TTuXsAZwUwQNrsGfLNpf4L">
          1. Hur kunde Sverige rösta för att Island skulle få bli medlem
          i IWC med förbehållet att de ska få återuppta kommersiell valfångst?
        </p>
        <p xml:id="i-2kp5AveSs9F4D3BKPqnb1Z">
          2. Hur ska miljöministern konkret gå till väga för att få till
          stånd en ändring av beslutet att tillåta kommersiell valjakt?
        </p>
        <p xml:id="i-DAsSAMTZqnSsgiNZBSddJq">
          3. Är miljöministern beredd att låta riksdagen bli delaktig i
          beslut om Sveriges inställning i frågor som rör kommersiell jakt
          på val framöver?
        </p>
        <p xml:id="i-G1x2dNzrVGkTmgXMqJKjNr">
          4. Är miljöministern beredd att se över hur Sveriges representation
          vid IWC-mötena ska se ut och i så fall se till att nivån på densamma
          höjs?
        </p>
        <p xml:id="i-RJZoysMhvDzrRVd8ToeVrc">
          5. Är miljöministern beredd att verka för att en valskyddskommission
          inrättas?
        </p>
      </div>
    </body>
  </text>
</TEI>
