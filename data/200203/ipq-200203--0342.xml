<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0342">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0342</head>
        <author who="i-LDb1GxQGG47N4mNNZ13jSZ">Martin Andreasson</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>trängselavgifter i Stockholms län</topic>
        <docDate when="2003-05-09">den 9 maj</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GQ10342</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:342 av Martin Andreasson (fp) till statsrådet
          Ulrica Messing om trängselavgifter i Stockholms län
        </IPQ_title>
      </div>
      <div type="IPQuestionBody">
        <p xml:id="i-CDcwsNJT6m2mottyhBnfdr">
          I Socialdemokraternas 121-punktsöverenskommelse med Vänsterpartiet
          och Miljöpartiet de gröna i början av oktober 2002 fastslogs att
          ett flerårigt fullskaligt försök med så kallade trängselavgifter
          ska möjliggöras och i praktiken införas i Stockholms stad. En
          motsvarande överenskommelse har också träffats mellan Socialdemokraterna,
          Vänsterpartiet och Miljöpartiet i Stockholms stad.
        </p>
        <p xml:id="i-6K8EFN99tY9GLMVUYGzhMK">
          Sedan valet 2002 har debatten pågått om att Socialdemokraterna
          i Stockholms stad brutit sitt tydliga löfte till väljarna i valrörelsen
          att inte införa trängselavgifter under mandatperioden 2003@2006.
          Det yttersta ansvaret i frågan om trängselavgifter ska införas
          eller ej faller dock inte på Stockholms stad utan på landets regering.
          Orsaken är att införande av trängselavgifter förutsätter aktiv
          medverkan från statens sida på en rad punkter.
        </p>
        <p xml:id="i-PdSdm5hjKTfDusTTLhcdA7">
          Lagarna måste ändras för att tillåta att avgifter tas ut på befintligt
          vägnät. Enligt vad som framkommit vid trafikutskottets utfrågning
          om sådana avgifter tyder också allt på att trängselavgifter måste
          ses som skatt. Det innebär att regeringen och riksdagen även i
          det avseendet bär huvudansvaret för beslut som måste träffas.
        </p>
        <p xml:id="i-9qt21huzM3ihDkxF1khcNV">
          Frågan om trängselavgifter i Stockholm berör invånarna i länets
          övriga kommuner i samma utsträckning som invånarna i Stockholms
          stad. Stockholmsregionen är en sammanhållen arbets- och bostadsmarknad
          @ och ska så förbli. In- och utpendlingen är intensiv och tiotusentals
          länsbor rör sig dagligen in i Stockholms innerstad: vissa av nödtvång
          eftersom det inte finns några kringfartsleder, andra eftersom
          arbetsplatserna finns där, för att man handlar eller vill ta del
          av kultur- och nöjeslivet i Stockholm.
        </p>
        <p xml:id="i-Sq6EXcSdU8tuLtvgphxFWZ">
          Viktiga delar av det statliga vägnätet går dessutom genom Stockholms
          innerstad, exempelvis delar av Europaväg 20 och länsväg 277. Dessa
          statliga vägar kommer därmed att avgiftsbeläggas som följd av
          en ansökan från en enskild kommun. Om trängselavgifter dessutom
          införs på Essingeleden (E 4/20), något som vissa partier verkar
          för, skulle den viktigaste förbindelsen i nord-sydlig riktning
          genom Stockholms län snöras av med avgiftsstationer.
        </p>
        <p xml:id="i-CkW7PUCZM1Swd7c4YpMAna">
          För invånarna i exempelvis Solna skulle effekterna av trängselavgifter
          bli mycket påtagliga. Solnas vägnät är i öster och söder helt
          integrerat med Stockholms, och avgiftsstationerna skulle därmed
          skapa en gräns med starka barriäreffekter i lokalsamhället. Särskilt
          hårt kommer invånarna i Bergshamra att drabbas, eftersom trafik
          söderut på Roslagsvägen för att undvika avgiftsstationerna sannolikt
          kommer att länkas över på den redan i dag svårt överbelastade
          E 18 genom Bergshamra.
        </p>
        <p xml:id="i-4v7Y7x9Zm6kPtWcjKRhLZJ">
          Det är oacceptabelt att en trafikpolitisk fråga av central betydelse
          för hela Stockholmsregionen avgörs genom en ensidig uppgörelse
          mellan staten och en enskild kommun i länet.
        </p>
        <p xml:id="i-N6hea7R6uD4czo2nngp79F">
          Det står förvisso enskilda kommuner fritt att ansöka hos regeringen
          om att åstadkomma avgörande förändringar av länets trafikstruktur
          efter de ambitioner som finns hos den politiska ledningen i kommunen
          i fråga. Regeringen kan däremot aldrig abdikera från sitt ansvar
          att göra en bedömning av om en sådan ansökan har en tillräcklig
          förankring i regionen. Någon sådan förankring existerar inte,
          tvärtom har ett antal kommunledningar protesterat över det sätt
          som länets övriga kommuner har åsidosatts i beredningsprocessen.
          För att om möjligt göra sin röst hörd har flera kommuner också
          fattat beslut om att genomföra rådgivande folkomröstningar om
          trängselavgifter.
        </p>
        <p xml:id="i-Ggszz1GUFc4BrrBNYfGeJi">
          Med anledning av detta vill jag fråga statsrådet:
        </p>
        <p xml:id="i-9kPewqHng5CEbB8XHEUWbL">
          1. Avser statsrådet att vidta åtgärder så att trängselavgifter
          införs i Stockholmsregionens centrala delar trots att detta i
          så fall sker med anledning av ansökan från en enda kommun?
        </p>
        <p xml:id="i-4xpbJBnDUeFRt5tvxiEcdx">
          2. På vilket sätt avser statsrådet att i beredningen av frågan
          beakta utslaget i de rådgivande folkomröstningar som kommer att
          hållas i olika kommuner i Stockholms län?
        </p>
      </div>
    </body>
  </text>
</TEI>
