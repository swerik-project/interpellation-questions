<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0160">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0160</head>
        <author who="i-XcAqMe3ntVBboWUxqACfz">Gunnar Andrén</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>översyn av det kommunala folkomröstningsinstitutet</topic>
        <docDate when="2003-02-05">den 5 februari</docDate>
        <status when="2003-02-20" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GQ10160</external_id>
        <debate>
          <turn when="2003-02-20 15:04:41" duration="171">Lars-Erik Lövdén (S)</turn>
          <turn when="2003-02-20 15:07:28" duration="182">Gunnar Andrén (Fp)</turn>
          <turn when="2003-02-20 15:10:27" duration="104">Lars-Erik Lövdén (S)</turn>
          <turn when="2003-02-20 15:12:08" duration="154">Gunnar Andrén (Fp)</turn>
          <turn when="2003-02-20 15:14:35" duration="74">Lars-Erik Lövdén (S)</turn>
          <turn when="2003-02-20 15:15:45" duration="107">Gunnar Andrén (Fp)</turn>
          <turn when="2003-02-20 15:17:28" duration="5527">Lars-Erik Lövdén (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:160 av Gunnar Andrén (fp) till statsrådet
          Mona Sahlin om översyn av det kommunala folkomröstningsinstitutet
        </IPQ_title>
      </div>
      <div type="IPQuestionBody">
        <p xml:id="i-9gxFVvR4EDzTKw6WJ4RHAm">
          Folkpartiet i Stockholms län har i valrörelsen 2002 tydligt sagt
          nej till införande av biltullar och trängselavgifter i regionen.
          Väljarna kan lita på att Folkpartiet står fast vid att vad vi
          sade före valdagen också gäller därefter.
        </p>
        <p xml:id="i-VPokKDBvcj3e2ioEL46C3x">
          Regering och riksdag ska i praktiken inte tvinga Stockholms kommun
          @ eller någon annan kommun @ att införa biltullar eller trängselavgifter.
        </p>
        <p xml:id="i-6GqUyBPrKj3eY2acLpBnNW">
          Förslag från den politiska majoriteten i riksdagen föreligger
          emellertid nu att införa vad som kallas trängselavgifter i Stockholm.
          Det är från liberala utgångspunkter oacceptabelt att biltullar
          eller trängselavgifter på kommunal eller regional nivå trumfas
          igenom via en politisk uppgörelse på riksnivå. Om beslut träffas
          i riksdagen att införa biltullar eller trängselavgifter i Stockholm
          @ eller någon annan kommun @ sätts den kommunala självstyrelsen
          ur spel.
        </p>
        <p xml:id="i-7kZ6bdbuPSxhB8WrqXadCa">
          I valrörelsen 2002 lovade dåvarande oppositionsledaren i Stockholms
          stadshus Annika Billström (s) att det socialdemokratiska partiet
          i Stockholms stad inte skulle medverka till att någon form av
          trängselavgifter infördes under mandatperioden 2003@2006. Det
          finns goda skäl att finansborgarrådet Billström i grunden är lika
          förtjust i trängselavgifter som plågsam och molande tandvärk.
          I valrörelsen 2002 utfäste sig också Socialdemokraternas företrädare
          i hela Stockholms län att ett eventuellt införande av trängselavgifter
          bara skulle ske med en bred politisk majoritet. Någon sådan föreligger
          som bekant inte i Stockholms stad. I valet 2002 stödde endast
          en liten minoritet partier som pläderade för trängselavgifter
          i Stockholmsregionen.
        </p>
        <p xml:id="i-PJUYABsRCXggLfCVM6QW88">
          Det är också synnerligen troligt att valutgången 2002 i Stockholms
          stad, i Stockholms läns landsting och möjligen även flera andra
          kommuner, och till och med riksdagen, hade blivit en annan om
          Socialdemokraterna före den 15 september tydliggjort att partiet
          kunde tänka sig att efter valdagen tillmötesgå krav från andra
          partier att införa biltullar eller trängselavgifter.
        </p>
        <p xml:id="i-51Vw4Jq7KA1ZWh1CfDPRUt">
          I Stockholms läns landsting har @ sedan företrädare för bland
          annat Folkpartiet motionerat om saken @ majoriteten i landstingsfullmäktige
          i praktiken avvisat förslaget att anordna en folkomröstning om
          införande av biltullar eller trängselavgifter. I en rad kommuner,
          även socialdemokratiskt ledda, i Stockholms län, har förslag väckts
          om att den 14 september 2003, i samband med eurofolkomröstningen,
          låta medborgarna rösta om de önskar införa trängselavgifter i
          biltrafiken eller ej. Inte mindre än fjorton av länets kommuner,
          dock ej Stockholms stad, önskar och är beredda att genomföra sådana
          folkomröstningar. Det vore löjligt att dölja att syftet är att
          omöjliggöra införandet av den nya skatt som trängselavgifter enligt
          huvudsekreteraren i Stockholmsberedningen utgör.
        </p>
        <p xml:id="i-MVcJBVLXSxeVLecxrKSJRS">
          Det närmast absurda är att samtidigt som andra kommuners medborgare
          kan få rösta om trängselavgifter, kan Stockholms egna röstberättigade
          komma att nekas denna möjlighet. Från Stockholms stad anförs samtidigt
          genom finansborgarrådet Annika Billström (s) att en folkomröstning
          kan bli aktuell för Stockholms invånare först efter det att försöksverksamhet
          med trängselavgifter förekommit under några år. En konsekvens
          av detta skulle kunna bli att investeringar för åtskilliga hundra
          miljoner kronor, oavsett om de betalas av bara Stockholms eller
          kanske också andra kommuners invånare, exempelvis Nackas, blir
          helt obsoleta efter ett fåtal år.
        </p>
        <p xml:id="i-QMoLF3rdXHDiKkfPGSNKC5">
          Stockholms län är en gemensam arbets- och bostadsmarknad. Frågan
          om biltullar och trängselavgifter påverkar direkt den lokala trafikvardagen
          för alla som bor i Stockholmsregionen. Om en åtgärd ska vidtas
          och den endast rör en viss regions medborgare, är det naturliga
          att en sådan fråga avgörs inom ramen för ett regionalt självstyre.
          S-v-mp-majoriteten i Stockholms läns landsting har emellertid
          redan avvisat denna hantering vad gäller införande av biltullar
          eller trängelavgifter. I andra hand skulle då frågan kunna avgöras
          i en folkomröstning där alla väljare i regionen, alltså i det
          aktuella fallet hela Stockholms län, får vara med och rösta. Även
          detta förslag har emellertid i praktiken tillbakavisats av majoriteten
          i Stockholms läns landsting.
        </p>
        <p xml:id="i-NHWyC5JtpjcrVHTCuPAYJR">
          Avser statsrådet att, med anledning av det anförda, vidta några
          åtgärder beträffande det kommunala folkomröstningsinstitutet?
        </p>
      </div>
    </body>
  </text>
</TEI>
