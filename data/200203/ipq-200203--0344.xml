<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200203--0344">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200203--0344</head>
        <author who="i-U5MhCo51MGLLY94GAGJZhY">Johan Linander</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>särskilda beredskapspolisen</topic>
        <docDate when="2003-05-09">den 9 maj</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GQ10344</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2002/03:344 av Johan Linander (c) till justitieminister
          Thomas Bodström om särskilda beredskapspolisen
        </IPQ_title>
      </div>
      <div type="IPQuestionBody">
        <p xml:id="i-KAjnwWGT2JHGsddzXYf7tG">
          År 1996 beslutade riksdagen att utöka beredskapspolisorganisationen
          med en särskild beredskapspolis. Sedan den 1 januari 2002 finns
          1 500 särskilda beredskapspoliser utbildade och placerade vid
          polismyndigheterna runtom i Sverige. Dessa har en bättre utbildning
          och bättre utrustning än den tidigare beredskapspolisen och ska
          dessutom kunna användas även i fredstid till polisiära uppgifter.
        </p>
        <p xml:id="i-W5af8WyU39KaUGxrjkzowj">
          Tanken är att dessa beredskapspoliser ska kunna användas då samhället
          utsatts för eller riskerar att utsättas för särskilt svåra och
          påfrestande situationer från ordnings- och säkerhetssynpunkt.
          Deras huvudsakliga uppgift är att delta i sådan polisverksamhet
          som har anknytning till befolkningsskydd och räddningstjänst,
          men de får även tas i anspråk för andra lämpliga polisuppgifter.
        </p>
        <p xml:id="i-BpWKktNSgYh3vkjGni5Gbr">
          Enligt förordning (1986:616) om beredskapspolisen är det regeringen
          som efter framställning från Rikspolisstyrelsen beslutar när beredskapspoliserna
          får tas i bruk. Rikspolisstyrelsen har i en skrivelse begärt att
          detta beslutsmandat ska flyttas från regeringen till Rikspolisstyrelsen,
          samt att möjligheten att använda den särskilda beredskapspolisen
          ska utökas.
        </p>
        <p xml:id="i-V9WZnZYCALcQjHe4RafqZp">
          Den särskilda beredskapspolisen är visserligen fortfarande relativt
          ny men det är anmärkningsvärt att beredskapspolisen ännu inte
          varit i tjänst. Såväl till EU-toppmötet i Göteborg som efter händelserna
          den 11 september 2001 har framställningar om att få använda den
          särskilda beredskapspolisen gjorts, men regeringen har inte fattat
          beslut om att de får användas vid ett enda tillfälle.
        </p>
        <p xml:id="i-AworZcK7yjP3tWD8yqRS5r">
          Mot bakgrund av det ovan anförda vill jag fråga:
        </p>
        <p xml:id="i-7K5eWLfNscRx7RZwecV8TE">
          1. Vid vilka situationer avser justitieministern att se till
          att den särskilda beredskapspolisen skulle kunna användas?
        </p>
        <p xml:id="i-TgZjP62cBn2skViT2Dxp9q">
          2. Vilken kommunikation har justitieministern haft med Rikspolisstyrelsen
          när det har uppkommit situationer under de senaste åren där särskilda
          beredskapspolisen skulle kunnat ha kallats in?
        </p>
        <p xml:id="i-Tn3j7VWfNhdJuSTY4ddpbt">
          3. Är justitieministern beredd att delegera ansvaret för att
          besluta om insatser av den särskilda beredskapspolisen till Rikspolisstyrelsen?
        </p>
      </div>
    </body>
  </text>
</TEI>
