<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0221">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0221</head>
        <author who="i-6kLJbGLpwB9hYxDrVrkcqF">Pilsäter, Karin (fp) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>spädbarnsdöd och stöd till drabbade familjer</topic>
        <docDate when="2000-02-09">den 9 februari</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN10221</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:221 av Karin Pilsäter (fp) till socialminister
          Lars Engqvist om spädbarnsdöd och stöd till drabbade familjer
        </IPQ_title>
      </div>
      <div type="IPQuestionBody">
        <p xml:id="i-278yN95DpAVgsUxurXDSGR">
          Att förlora ett barn i samband med förlossning (perinatal död)
          eller som spädbarn är en stor sorg och en mycket svår situation
          att råka ut för. Få föräldrar är förberedda på att detta faktiskt
          kan hända. Få i omgivningen förstår och kan hantera den ofattbara
          sorgen. Det stöd och den hjälp föräldrar och eventuella syskon
          behöver kan vara av avgörande betydelse för familjens möjlighet
          att gå vidare och hantera vardag och framtid. Vissa dödsorsaker
          kan förebyggas, bättre kunskap kan komma fram via forskning och
          utveckling av metoder. Mödra- och barnhälsovården, förlossningsvård
          och övrig sjukvård är viktiga parter. Den ideella sektorn, med
          föräldragrupper och föräldraföreningar, är för många av avgörande
          betydelse.
        </p>
        <p xml:id="i-PXnPbwYcrmeoWQQftqHQbE">
          Ungefär en av hundra graviditeter slutar med att barnet avlider
          perinatalt eller under spädbarnstiden. I många fall är det helt
          oförklarligt, i andra fall av sjukdom och skador. Det som i dag
          är oförklarligt kanske med forskningens hjälp kan förklaras och
          t.o.m. förebyggas, det som är klarlagt kan kanske få behandlingsmetoder.
          Mycket har utvecklats på senare år men det är lång väg kvar att
          gå. Rutiner och metoder kring omhändertagande av föräldrar och
          syskon kan utvecklas så att det går att lära sig leva med att
          en älskad och väntad familjemedlem inte finns med. Försäkringskassa,
          socialtjänst med flera myndigheter har regler och attityder som
          behandlar familjen som om det bortgångna barnet aldrig funnits.
          Sjukvården behandlar inte alltid föräldrar med den respekt och
          den hänsyn som krävs.
        </p>
        <p xml:id="i-H1WvCqzWFdnddPhcBFfn83">
          Kommuner, landsting, forskningsrådsnämnd och myndigheter såsom
          Folkhälsoinstitutet har naturligtvis en viktig uppgift. Men detta
          är inte tillräckligt. Tyvärr är det återigen så att Föräldraföreningen
          Spädbarnsdöd, vilka under många år levt med osäkra ekonomiska
          villkor, ställs helt utan statligt stöd.
        </p>
        <p xml:id="i-DFPsAkTziuwnb4PvTm5tU9">
          Socialministern har i ett frågesvar om detta av den 26 januari
          angivit att "Förebyggande insatser genom bl.a. mödra- och barnhälsovården
          samt ökad kunskap och forskning om spädbarnsdöd är frågor som
          prioriteras högt inom regeringen. Min förhoppning är att Föräldraföreningen
          plötslig spädbarnsdöd kommer att finna en lösning på sin ekonomiska
          situation bl.a. genom stöd från kommuner och landsting."
        </p>
        <p xml:id="i-R3o2pra27TJNs37Ri7bhNY">
          Detta svar måste, mot bakgrund av att socialministern anger frågan
          som viktig, omprövas! Det är orimligt att statlig byråkrati och
          regelverk ställer en viktig central verksamhet utan stöd på den
          grunden att den inte faller inom ramen för de upprättade kriterierna.
          Det är ingen handikapporganisation eller anhörigorganisation,
          barnen är ju döda. Därigenom får man inte bidrag och kan i och
          med det inte få bidrag från kommuner och landsting. Bara med något
          enstaka undantag får man regionalt stöd och motiven för avslag
          är avsaknaden av statligt stöd för riksorganisation.
        </p>
        <p xml:id="i-MSvZ9FQPPbCxBeQ864qTRz">
          Mina frågor till socialministern är därför:
        </p>
        <p xml:id="i-8GHuJ5inqdtyyfjMPLydx2">
          1. På vilket sätt avser socialministern att bryta de byråkratiska
          murarna så att den ideellt arbetande sektorn ges en hygglig chans
          att arbeta med stöd och information kring familjer som drabbas
          av spädbarnsdöd?
        </p>
        <p xml:id="i-45Fbe1EnYC9Sm5hDcegzv4">
          2. På vilket sätt avser socialministern bidra till att kunskapen
          kring perinatal död och spädbarnsdöd och de därmed sammanhängande
          frågorna sprids och uppmärksammas inom regeringskansli, myndigheter,
          kommuner och landsting?
        </p>
        <p xml:id="i-SEB8y8Hkrm1cLSPZ3Kxqjg">
          3. På vilket sätt avser socialministern att aktivt verka för
          att forskning och metodutveckling kring perinatal död och spädbarnsdöd
          samt omhändertagande och stöd till de drabbade får en mer framskjuten
          position?
        </p>
      </div>
    </body>
  </text>
</TEI>
