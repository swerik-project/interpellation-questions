<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0126">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0126</head>
        <author who="i-Ha5uZXGHudhTidCuW8UjXN">Marcelind, Ragnwi (kd) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>barn som brottsoffer</topic>
        <docDate when="1999-12-02">den 2 december</docDate>
        <status when="unknown" byWhom="justitieminister Laila Freivalds " byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GN10126</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:126 av Ragnwi Marcelind (kd) till justitieminister
          Laila Freivalds om barn som brottsoffer
        </IPQ_title>
      </div>
      <div type="IPQuestionBody">
        <p xml:id="i-CTrVNYn24kkjtyEQ3nBFXv">
          I en artikel i DN den 13 november kunde vi ta del av uppgifter
          om att fäder döms mildare än okända gärningsmän vid övergrepp
          på barn. Artikeln beskrev hur psykoterapeut Inga Tidefors Andersson
          inom kort kommer att presentera en licentiatavhandling där hon
          bl.a. studerat 14 tingsrättsdomar mot män som avtjänat sina straff
          på Skogomeanstalten under 1998. Hennes studier visar att tingsrätterna
          utdömer mildare straff till personer som begår sexuella övergrepp
          mot barn inom familjen än till personer som överfaller okända
          barn. Ett enstaka övergrepp mot ett främmande barn kan ge längre
          straff än flera års övergrepp mot ett barn som känner sin förövare.
          Anledningen är att brotten i 6 kapitlet brottsbalken fokuserar
          på graden av våld som förekommit.
        </p>
        <p xml:id="i-BnV7aBJkA7Hu6aBkAQCn48">
          Trots att regeringen antagit en strategi för hur man ska förverkliga
          barnkonventionen så återstår fortfarande en rad åtgärder för att
          förbättra barnens situation. Tragiska händelser från verkligheten
          påminner oss om att lagen inte står på barnens sida.
        </p>
        <p xml:id="i-LwNE7KKhfgR8ZmMnrPtge8">
          En liten flicka utanför Boden blev för några år sedan kidnappad
          från sitt hem under natten. En man tog sig in i hennes rum under
          det att hennes föräldrar låg och sov. Han tog med sig flickan
          till en avlägsen stuga och förgrep sig på henne. Sedan släppte
          mannen flickan i närheten av hennes hem. Flickan fick ett skadestånd
          på 75 000 kr. Senare kunde vi läsa om en man som blev skjuten
          i skrevet och fick sitt manliga könsorgan skadat. Mannen begärde
          1 miljon kronor i skadestånd. Han var inte invalidiserad men hans
          sexliv var förstört. Frågan infinner sig: Står inte flickans framtida
          livskvalitet i paritet med den skadade mannens? Detta är ytterligare
          ett exempel på hur barns rätt kränks och bagatelliseras.
        </p>
        <p xml:id="i-SegVvh3ZsjajtdvbbCnNqt">
          Det är dags att se hur vi kan hjälpa barn som utsatts för brott.
          Hur är brotten formulerade? Tas hänsyn till fysiska och psykiska
          förmåga? Hur ser straffsatserna ut? Hur värderas de skadestånd
          barnen har rätt till? Tillförsäkras barnen psykologisk hjälp och
          terapi?
        </p>
        <p xml:id="i-DRDUqTd4Ms7A1KPLyDSmGq">
          Barn kan inte värja sig som vuxna kan. Barn kan inte välja sin
          värld. Om ett barn står i beroendeförhållande till förövaren kränker
          denne barnet inte enbart fysiskt. Barnet blir på alla sätt skändat
          och bestulet på sin oskuld, sin emotionella trygghet, sitt förtroende
          för vuxenvärlden. Ofta blir barnet efter i sin utveckling och
          får problem att som vuxen bejaka den egna sexualiteten på ett
          glädjefullt och naturligt sätt.
        </p>
        <p xml:id="i-C4VhR9ZLVxqaJfJdTMqD9Y">
          Min fråga blir därför, med hänvisning till vad som sagts, vad
          justitieministern avser göra för att förbättra barnets situation
          som brottsoffer.
        </p>
      </div>
    </body>
  </text>
</TEI>
