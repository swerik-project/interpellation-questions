<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0144">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0144</head>
        <author who="i-KktUCXax2JFL3tqFqQN9oq">Sellén, Birgitta (c) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>ungdomsdrogen GHB och lösningsmedlet GBL</topic>
        <docDate when="1999-12-13">den 13 december</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN10144</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:144 av Birgitta Sellén (c) till socialminister
          Lars Engqvist om ungdomsdrogen GHB och lösningsmedlet GBL
        </IPQ_title>
      </div>
      <div type="IPQuestionBody">
        <p xml:id="i-8fU7HmzxA1g9EMrWm1LCoC">
          GHB dök på allvar upp som partydrog (sexdrog) bland ungdomar
          för fem år sedan. Drogen har inneburit stora problem i bl.a. Göteborg,
          Härnösand och Sundsvall.
        </p>
        <p xml:id="i-L3rNWVYTGCH814TyQ4YrEL">
          Innedrogen GHB har krävt minst tre dödsoffer och flera personer
          har råkat i livsfara efter att ha druckit GHB. Vid överdos blir
          de ofta medvetslösa och kan drabbas av andningsstillestånd. Drabbade
          behöver därför ständig översyn på intensivvårdsavdelningar. Personer
          som druckit GHB kan lätt få raseriutbrott och blir då enormt starka.
          Poliser får ibland vara med som vakter på akutmottagningar.
        </p>
        <p xml:id="i-AyrHEGvBVLrmrrSUxjqMrA">
          GHB är beroendeframkallande och personer som blivit beroende
          kan inte gå ut utan att ha druckit "en kork" GHB. GHB-missbrukare
          drabbas av ångest om de inte tar drogen.
        </p>
        <p xml:id="i-DzW8EakLQxTy2M4EXie9zq">
          GHB är ett syntetiskt preparat som ökar frisättningen av tillväxthormon
          och är i dag klassat som läkemedel. Det går inte att säga om GHB
          ökar produktionen av tillväxthormon. Det saknas vetenskapliga
          bevis.
        </p>
        <p xml:id="i-74Wy6EgE35YjrMoYdgg2Y9">
          Polis och åklagare har de senaste fem åren försökt att komma
          åt drogen GHB. Men eftersom det bara är förbjudet att tillverka
          och sälja drogen, inte att dricka och inneha den, är det mycket
          svårt att komma åt problemet.
        </p>
        <p xml:id="i-Eztb3XwSSq4pqcq1qqfbFN">
          I Norge är GHB totalförbjudet, något som framför allt polis,
          åklagare och många som jobbar med ungdomsproblem vill att Sverige
          tar efter. Men politiker och tjänstemän tvekar.
        </p>
        <p xml:id="i-4fCVK9eJxsWYBRx6HJGQ5P">
          I USA förbereder man i dag att föra upp GHB på en federal lista
          1, vilket innebär att det klassas som narkotika.
        </p>
        <p xml:id="i-Gt3r5gnUp1CYg8hEWVtDdK">
          I Sverige avvaktas i dagarna en dom från en rättegång i Göteborg
          mot en person som innehaft över 20 liter GHB. Domen faller den
          17 december och då kommer tingsrätten att avgöra om GHB ska klassas
          som dopningsmedel.
        </p>
        <p xml:id="i-TgNbvhtDwQDhwxcd6rc8v7">
          GHB tillverkas av ett lösningsmedel, som heter GBL och används
          som ett rengöringsmedel för att bl.a. sanera klotter. GBL har
          nu börjat drickas som det är och kroppen omvandlar det till GHB
          och ger därför samma symtom som GHB. I dag säljs ca 300 ton GBL
          per år.
        </p>
        <p xml:id="i-YcFt8cTBHS8g7qNA1JexNE">
          Åtgärder bör vidtas för att klassa GBL som hälsofarlig vara innan
          problemet blir lika stort med lösningsmedlet, som det i dag är
          med innedrogen GHB.
        </p>
        <p xml:id="i-MugYf4NrUPxqZEi8GR2EbE">
          Med anledning av detta vill jag härmed fråga socialministern
          följande:
        </p>
      </div>
    </body>
  </text>
</TEI>
