<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0008">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0008</head>
        <author who="i-85m2VX7KSiTFeJSnapgkxu">Ek, Lena (c) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>framtiden för Nationellt Resurscentrum</topic>
        <docDate when="1999-09-20">den 20 september</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GN108</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:8 av Lena Ek (c) till statsrådet Mona
          Sahlin om Nationellt Resurscentrum
        </IPQ_title>
      </div>
      <div type="IPQuestionBody">
        <p xml:id="i-GL12N9zv74uSxEBzXUu3f7">
          Enligt en utvärdering av Nationellt Resurscentrum, NUTEK, har
          deras verksamhet i mycket stor utsträckning bidragit till konkreta
          resultat. Utvärderingen pekar på ett fortsatt behov av ett nationellt
          resurscentrum. Det tyder bl.a. svaren på frågan om hinder för
          att uppnå övergripande mål med resurscentrumverksamheten. De vanligaste
          hindren upplevs fortfarande vara ekonomi, brist på genusperspektiv/manliga
          maktstrukturer, traditioner, regelsystem/samarbetssvårigheter
          och resurscentrumens legitimitet.
        </p>
        <p xml:id="i-HaCa5S118hWbZBrmgeyM5v">
          Det är också ganska naturligt att det tar en längre tid än 2
          x 2-årsperioder för att förändra och förnya synsätt och strukturer
          och de regelsystem som finns inarbetade sedan länge.
        </p>
        <p xml:id="i-6sc3wMD9tn4jM398S6jCpt">
          Vi anser att det måste finnas ett mer långsiktigt perspektiv
          på satsningar av denna typ. Ett tioårsperspektiv med ett klart
          program är lämpligt. I detta program är det nödvändigt med kompetenshöjande
          utbildningar om jämställdhet och kvinnors företagande, för dem
          som i dag arbetar med frågor som handlar om tillväxt och välfärd
          regionalt och kommunalt.
        </p>
        <p xml:id="i-NV54FFV9ySXFg8iCZrb3tR">
          Samverkan med myndigheter
        </p>
        <p xml:id="i-8rTCX4V7Nn8ay8djH1KFQF">
          Av alla resurscentrum ute i landet uppger 47 % att de haft svårigheter
          att samverka med någon myndighet. Samarbetssvårigheterna varierar
          mellan olika landsändar. T.ex. upplever 30 % av södra Sveriges
          resurscentrum svårigheter, 48 % för mellersta Sverige och i norra
          Sverige uppger hela 55 % av resurscentrumen ha svårigheter med
          samverkan med myndigheter.
        </p>
        <p xml:id="i-MpFhAmoYVchP7BYcDCutgC">
          Arbetsförmedling och kommuner är de myndigheter där samverkan
          fungerat sämst.
        </p>
        <p xml:id="i-3CQdBJ9iVVGf35mKC6a8Xn">
          29 % av samtliga resurscentrum upplever dessutom att de inte
          blir tagna på allvar av traditionella aktörer och beslutsfattare.
        </p>
        <p xml:id="i-KQFAm7ymU6wGDKFwMxSnu8">
          Dessa siffror förstärker behovet av en fortsatt satsning på resurscentrum
          med centrala direktiv och kompetenshöjande utbildning på regional
          och kommunal nivå.
        </p>
        <p xml:id="i-AU2LwTH59NTtV9hEuK7r8p">
          Utvärderingen pekar också på att Nationellt Resurscentrum i mycket
          stor utsträckning bidragit till konkreta resultat. 75 % av de
          regionala och lokala resurscentrumen har medverkat till att nya
          företag har startats, 69 % till att kvinnor erbjudits arbete eller
          arbetsmarknadspolitisk åtgärd, 90 % anordnar kurser/utbildning
          och 81 % har bidragit till att kvinnor tagit steget att utbilda
          sig. Hela 95 % anser att de bidragit till att starta processer
          hos kvinnorna som överensstämmer med verksamhetens syfte.
        </p>
        <p xml:id="i-XTMsd9Pm8aN6mTAibx8LXU">
          Resurscentrumen har således medverkat till ett övervägande mycket
          bra resultat, vilket också stärker kravet på behov av fortsatt
          verksamhet för att processerna inte ska stanna av.
        </p>
        <p xml:id="i-M429gEN3MqpwR9pP9FHuJe">
          En permanentning av resurscentrumen måste vara en naturlig fortsättning
          på den projektinriktade form som resurscentrumverksamheten haft
          hittills.
        </p>
        <p xml:id="i-29RLrD4iEbAUecn9ei9wwt">
          Det nationella resurscentrumet är nödvändigt att ha kvar inte
          minst för att ge den tyngd på frågorna som behövs, men också för
          att följa upp den verksamhet som bedrivs, anordna utbildningar
          och medverka till en bättre samverkan mellan olika aktörer på
          central, regional och kommunal nivå.
        </p>
        <p xml:id="i-4DrVi2nVithy9MngzFgx4U">
          Resurscentrumens framtida organisation
        </p>
        <p xml:id="i-MX5hvRjq5WQwtwzHY8py3q">
          Resurscentrumen får inte bli en traditionell avdelning i en typisk
          myndighetsinriktad, manlig normvärld.
        </p>
        <p xml:id="i-YXVaknba1NqNjDwXdZgDMX">
          Frågan om integrering eller inte är svår därför att en integrering
          i nuläget kommer att ha så olika förutsättningar beroende på hur
          mognaden och kompetensen för detta ser ut regionalt och lokalt.
        </p>
        <p xml:id="i-V6V7sNXjYTvv6RiFUtMLTD">
          I nuläget är det nödvändigt att fortsätta arbetet med integrering/jämtegrering
          i den ordinarie verksamheten, men med mycket tydliga direktiv
          från central nivå och fortsatt satsning på kompetenshöjande åtgärder
          i befintliga strukturer. Därav ytterligare ett argument för ett
          fortsatt behov av Nationellt Resurscentrum.
        </p>
        <p xml:id="i-MRu5oUUGxL65XCYJTEP5Wz">
          Ett fristående resurscentrum för kvinnor utanför "ordinarie"
          strukturer riskerar tyvärr att bli ett sidorum med svårigheter
          att bryta in vid fördelning av resurser och makt.
        </p>
        <p xml:id="i-UkWrGLKgFwpD3dgRXvrGoU">
          Med anledning av pågående diskussioner om framtiden för Nationellt
          Resurscentrum vill jag fråga statsrådet:
        </p>
      </div>
    </body>
  </text>
</TEI>
