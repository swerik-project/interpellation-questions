<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0116">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0116</head>
        <author who="i-PTF5wvZAe6S7xqLKP2h8kQ">Heinemann, Kerstin (fp) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>Smittskyddsinstitutet</topic>
        <docDate when="1999-11-26">den 26 november</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN10116</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:116 av Kerstin Heinemann (fp) till socialminister
          Lars Engqvist om Smittskyddsinstitutet
        </IPQ_title>
      </div>
      <div type="IPQuestionBody">
        <p xml:id="i-MrF3J8RBEZ9c9eY6VBWGfy">
          Sverige har tidigare haft en position som ett internationellt
          föregångsland inom smittskyddsområdet, den positionen har nu gått
          förlorad. De besparingar som har gjorts och ska göras inom Smittskyddsinstitutet
          har väckt stark oro bland de anställda. Arbetsuppgifterna har
          inte blivit färre och mindre viktiga, snarare är det så att Sverige
          i dag har ett mer utsatt läge än tidigare på grund av invandring
          och tätare internationella kontakter, vilket bidragit till ökad
          spridning av såväl gamla som nytillkomna infektionssjukdomar.
          Smittskyddsinstitutets arbetstagarorganisationer har gjort en
          konsekvensanalys för år 2000 och det de framför i den borde oroa
          oss alla. Redan under nästa år tvingas SMI att välja bort bl.a.
          beredskapen för att bekämpa nya infektioner, inte heller kan man
          bistå landets smittskyddsenheter med personal för att utreda utbrott
          av infektionssjukdomar. SMI:s kartläggning av resistenta virus
          och bakteriestammar skärs ned. För vissa smittämnen t.ex. hiv
          kommer denna kartläggning att läggas ned medan den starkt reduceras
          beträffande t.ex. total-resistenta tuberkulosbakterier, som nu
          uppträder i Baltikum och Sankt Petersburg-regionen.
        </p>
        <p xml:id="i-SsnpwHRBW1Pw7PE4VpCW2A">
          Ett väl fungerande smittskydd innebär en stor säkerhet för medborgarna
          och jag upplever en stor oro både för att smittskyddet i landet
          blir sämre och för att värdefull kompetens försvinner på grund
          av besparingarna. Jag utgår ifrån att socialministern har tagit
          del av skrivelsen från Smittskyddsinstitutets arbetstagarorganisationer
          och deras konsekvensanalys.
        </p>
        <p xml:id="i-H68ry4zzYzvtDNAffhvr54">
          Min fråga till socialminister Lars Engqvist är:
        </p>
        <p xml:id="i-Fdz2VrVzLRHVKwxrgmfZU3">
          Delar socialministern den oro jag framför och i så fall, finns
          det några förslag för att se till att Sveriges beredskap mot spridningen
          av smittfarliga sjukdomar kan vidmakthållas?
        </p>
      </div>
    </body>
  </text>
</TEI>
