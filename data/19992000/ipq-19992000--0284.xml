<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0284">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0284</head>
        <author who="i-3S4u3rsmsb3bjgrsrZUU6Q">Karlsson, Anders (s) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>ersättningsjobb vid stängning av Barsebäck</topic>
        <docDate when="2000-03-06">den 6 mars</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GN10284</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:284 av Anders Karlsson (s) till näringsminister
          Björn Rosengren om ersättningsjobb vid stängning av Barsebäck
        </IPQ_title>
      </div>
      <div type="IPQuestionBody">
        <p xml:id="i-QKHJAs8sB8ZHD3TbyB8oiT">
          Energiuppgörelsen mellan Socialdemokraterna, Centern och Vänsterpartiet
          som presenterades den 5 februari 1997 innebär att kärnkraftverket
          i Barsebäck ska stängas. Kompensation till Kävlinge kommun utlovades
          från samtliga partiföreträdare när energiuppgörelsen presenterades.
          Socialdemokratiska näringsministrar har under den aktuella tidsperioden
          vid upprepade tillfällen klargjort att staten måste ta ett större
          ansvar för sysselsättningen vid statliga nedläggningar än när
          det privata näringslivet omstrukturerar sin verksamhet.
        </p>
        <p xml:id="i-FAwY3pUgv1yahXLzMxFCaC">
          Regeringen uppdrog den 3 juni 1997 åt Länsstyrelsen i Skåne län
          att utreda vissa konsekvenser av en nedläggning av Barsebäcksverket.
          I direktiven till utredningen angavs att en analys skulle göras
          av konsekvenserna för Kävlinge kommun vid en nedläggning av Barsebäcksverket.
          I denna analys skulle även ingå en belysning av konsekvenserna
          för hela Skåneregionen. Vidare ingick i utredningsuppdraget att
          lämna förslag till alternativa utvecklingsmöjligheter för Kävlinge
          kommun vid en nedläggning, dvs. vilka verksamheter som Kävlinge
          kommun kan utveckla och vilken roll sådana verksamheter kan spela
          i ett regionalt sammanhang.
        </p>
        <p xml:id="i-NxGBJcwq9n565Qm8T6LNwP">
          Under arbetet med att utreda konsekvenserna vid en avveckling
          av Barsebäck arrangerade länsstyrelsen och Kävlinge kommun den
          5 november 1997 en konferens på Järavallen. Syftet med konferensen
          var att genom ett antal på förhand presenterade projektidéer och
          gruppdiskussioner hitta nya arbetstillfällen i Kävlinge kommun
          som ersättning för Barsebäck.
        </p>
        <p xml:id="i-UWUk37YFVJPynRBepC3nqu">
          Utredningsförslaget redovisades muntligt för Näringsdepartementet
          under hösten varvid en grundlig information lämnades om de satsningar
          som förordades i utredningen, bl.a. ett forskningsinstitut på
          det livsmedelsindustriella området. Konsekvensutredningen som
          blev klar i december 1997 bedömer att Kävlinge kommun bör kompenseras
          för konsekvenserna av Barsebäcks nedläggning. Detta motiveras
          av att kommunen inte själv ska tvingas bära de omfattande och
          långsiktiga kostnader som uppstår och som Kävlinge kommun inte
          kompenseras för via statsbidrags- och kommunala utjämningssystemet.
        </p>
        <p xml:id="i-8fJrwABYMXXkuyfRBjE3hW">
          Projekten bearbetades vidare under de kommande månaderna och
          följande projekt presenterades för statsminister Göran Persson
          av kommunalrådet Roland Palmqvist den 18 mars 1998.
        </p>
        <p xml:id="i-M9R9oejKhUtWUqJeEJAyJV">
          Den första reaktorn i Barsebäck skulle stängas senast den 1 juli
          1998. Regeringen beslöt i juni 1998 att NUTEK skulle utreda förutsättningarna
          för att etablera ett forskningsinstitut i Kävlinge.
        </p>
        <p xml:id="i-MLoWHDxyztDcmH5wF2wLsf">
          När beslutet om stängning av den första reaktorn sköts upp tappade
          diskussionerna om ersättning till kommunen fart. Även det faktum
          att de anställda på Barsebäcksverket har en femårig anställningsgaranti
          gjorde att det inte var bråttom av politiska skäl. Ingen riskerade
          att förlora jobbet de närmaste fem åren.
        </p>
        <p xml:id="i-5FKqp9q3BrKy9YQL6Druae">
          Riksdagen fattade i juni 1998 beslut om att tillväxtavtal skulle
          utarbetas i alla län/regioner i Sverige. Arbetet med Skånes tillväxtavtal
          började hösten 1998.
        </p>
        <p xml:id="i-7wv99AiK8QVWzMFEkFBbip">
          I kontakterna med regeringen under hösten 1998 (statssekreterare
          Lars Rekke) blev kommunalrådet Roland Palmqvist uppmanad att driva
          ersättningsfrågorna vidare inom ramen för arbetet med Skånes tillväxtavtal.
        </p>
        <p xml:id="i-T5GzRrWWY47FJG3g3XY8nq">
          I december 1998 överlämnade NUTEK rapporten om forskningsinstitutet
          på det livsmedelsindustriella området i Kävlinge. Lunds universitet
          vidareutvecklade också underlaget för småföretagsuniversitetet
          i början på 1999.
        </p>
        <p xml:id="i-A5Zuch99ufRbQfkhjUU5fN">
          Kommunstyrelsen i Kävlinge beslöt i mars 1999 att projekten skulle
          lämnas som förslag att ingå i tillväxtavtalet för Skåne, 65 projekt
          överlämnades till regeringen den 15 februari 2000. Förslaget till
          forskningsinstitut i Kävlinge och småföretagsuniversitet finns
          med som prioriterade förslag i det samlade underlaget till Skånes
          tillväxtavtal.
        </p>
        <p xml:id="i-EDFBTRJJyRhPtXd3ZxYeYB">
          I samband med en uppvaktning i Lund i mars 1999 för jordbruksminister
          Margareta Winberg rörande förutsättningarna för lokalisering till
          Skåne av det jordbruksekonomiska institutet, informerades grundligt
          även om utredningen om etablering av ett livsmedelsforskningsinstitut
          i Kävlinge och de samlade och synnerligen goda förutsättningar
          för en sådan etablering som finns. Jordbruksministern reagerade
          mycket positivt på föredragningen av detta förslag och frågade
          om möjligheterna att för Skånes del prioritera ett sådant förslag
          i det kommande tillväxtavtalet samt utlovade kontakter med näringsministern
          i frågan.
        </p>
        <p xml:id="i-CrTqeptwEx9FNnSmKeYkuG">
          Mina frågor till näringsminister Björn Rosengren är:
        </p>
        <p xml:id="i-2cUDcAvqZeZDRFigxZXeC5">
          Vad avser näringsministern göra för att kompensera Kävlinge kommun
          för förlorade sysselsättningstillfällen i samband med nedläggningen
          av Barsebäck?
        </p>
        <p xml:id="i-3bDAGzV54B8E26v5shdWCe">
          Har någon kontakt tagits mellan jordbruksministern och näringsministern
          om att lokalisera ett livsmedelsinstitut till Kävlinge?
        </p>
      </div>
    </body>
  </text>
</TEI>
