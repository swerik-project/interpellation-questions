<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0142">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0142</head>
        <author who="i-nX9ipUS8FhkbQHkWWytwf">Nilsson, Ulf (fp) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>elevers och lärares möjligheter att påverka sin arbetssituation</topic>
        <docDate when="1999-12-08">den 8 december</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GN10142</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:142 av Ulf Nilsson (fp) till statsrådet
          Ingegerd Wärnersson om elevers och lärares möjligheter att påverka
          sin arbetssituation
        </IPQ_title>
      </div>
      <div type="IPQuestionBody">
        <p xml:id="i-DEJNEn8gGzEQoGNaYWxUQT">
          Skolverket redovisar i rapporten Läroplanerna i praktiken resultatet
          av en utvärdering av skolan 1998 avseende läroplanernas mål. Utvärderingen
          är inriktad mot en bedömning av några s.k. centrala kompetenser
          eller kunskapsområden som betonas i läroplanen. Vad gäller speciellt
          ett av dessa, "att förstå och tillämpa demokrati", finns anledning
          för en skolpolitiker att vara bekymrad.
        </p>
        <p xml:id="i-B6nwpi4Yz3xm7feThdLw6b">
          I rapporten redovisas nämligen att ett genomgående tema i såväl
          elevers som lärares berättelser handlar om vanmakt och brist på
          inflytande. Eleverna upplever att de inte kan förverkliga sina
          önskningar om ett meningsfullt lärande som de själva får vara
          med och påverka, en känsla av vanmakt som tycks växa med stigande
          ålder. Lärarna i sin tur tycker att de har små möjligheter att
          påverka resurser, skolmiljö och gruppstorlekar. De tycks också
          ha svagt förtroende för den kommunala styrningen av skolan.
        </p>
        <p xml:id="i-XpxtUFaPVNBPxSWSyY5De5">
          Utvärderingsgruppen tycker sig se att såväl elever som lärare
          har en stark önskan om ett "egenaktivt, individualiserat lärande",
          men att båda grupperna upplever att de saknar möjlighet att förverkliga
          denna önskan inom skolans ram.
        </p>
        <p xml:id="i-W84pzSf99mHwppkn7SMden">
          Detta är varningssignaler som måste tas på allvar och diskuteras.
          Slutsatserna kan naturligtvis variera utifrån vilken utgångspunkt
          man har. Folkpartiet har länge förespråkat större makt för den
          enskilda individen att påverka sin skolgång i form av ett ökat
          utrymme för individuella inriktningar och val. Det är viktigt
          att skolan utgår ifrån varje individs egna förutsättningar. Alla
          elever kan inte lära sig lika mycket, eller i samma takt. Undervisningen
          måste organiseras så att elever som behöver mer tid för inlärning
          får det, medan andra elever ska kunna gå vidare i en snabbare
          takt och kunna fördjupa sig.
        </p>
        <p xml:id="i-Xo8K2ZXBDoumWzWNr4jhdm">
          Det är viktigt att lyssna på lärarna. De är skolans viktigaste
          resurs, och den utveckling vi har sett de senaste åren, där läraryrket
          blir mindre och mindre attraktivt, är oroande. Det är väsentligt
          i sammanhanget att respektera lärarnas professionalism och lyssna
          på dem vid diskussioner om förändringar i skolan. Alltför många
          skolreformer har genomförts utan dialog med lärarna. Ytterst handlar
          ju även lärarnas situation om elevernas arbetsmiljö och framtid.
        </p>
        <p xml:id="i-QWrfxFvWwwpX9xBZB6GCb2">
          Därför vill jag ställa tre frågor till skolministern:
        </p>
        <p xml:id="i-F7ZAZsaSC9XpzFk53yWQL3">
          Vad avser skolministern att göra för att ge elever ett mer individualiserat
          lärande och mer inflytande över sin skolgång?
        </p>
        <p xml:id="i-TgGxybDEoUy91aWnwe3qty">
          Vad avser skolministern att göra för att ge lärarna mer inflytande
          över sin arbetssituation och för att uppvärdera läraryrkets status?
        </p>
        <p xml:id="i-WTynUpDGYu5Cqyzps89Dpx">
          Vad avser skolministern att göra för att förbättra dialogen med
          lärarna inför kommande beslut om skolan?
        </p>
      </div>
    </body>
  </text>
</TEI>
