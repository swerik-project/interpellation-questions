<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0261">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0261</head>
        <author who="i-PvJTHCyJiaxUeJhG5osdHg">Lindvall, Gudrun (mp) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>eldressyr av hundar</topic>
        <docDate when="2000-02-24">den 24 februari</docDate>
        <status when="unknown" byWhom="jordbruksminister Margareta Winberg " byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GN10261</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:261 av Gudrun Lindvall (mp) till jordbruksminister
          Margareta Winberg om eldressyr av hundar
        </IPQ_title>
      </div>
      <div type="IPQuestionBody">
        <p xml:id="i-JHRBBFDfVSdqM7NEWRfKbe">
          Redan 1995 kom utredningen Elhund (Ds 1995:63). Den föranleddes
          av att eldressyr av hund börjat förekomma i landet. I utredningen
          sägs att det då funnits i drygt två år. Eftersom inget skett har
          denna mycket kontroversiella metod funnits i landet i drygt sex
          år nu.
        </p>
        <p xml:id="i-34noG58EUydyRH5qW1sgYJ">
          Europeisk konvention om skydd av sällskapsdjur
        </p>
        <p xml:id="i-Y5ffPERoajRq6aFgrusepG">
          Ovanstående konvention har Sverige undertecknat och ratificerat
          redan den 15 december 1988. Den gäller från den 1 maj 1992. Konventionens
          andra kapitel, tredje artikels första punkt lyder: "Ingen får
          orsaka ett sällskapsdjur onödig smärta, lidande eller ångest."
          Den sjunde artikeln säger: "Inget sällskapsdjur får tränas på
          ett sätt som är skadligt för dess hälsa och välbefinnande, särskilt
          genom att tvinga det att överskrida sin naturliga förmåga eller
          styrka eller genom att använda artificiella hjälpmedel som förorsakar
          skada eller onödig smärta, lidande eller ångest."
        </p>
        <p xml:id="i-UqJsbZr3BZ9Dt9n6otD3dL">
          Eldressyr orsakar ångest och lidande
        </p>
        <p xml:id="i-5MSGUvxXmPSEUEmQgwfuUF">
          I utredningen visas på ett otäckt tydligt sätt att denna dressyrmetod
          orsakar såväl smärta, lidande som ångest. Elstötarna, som ges
          radiostyrt genom halsbandet, är kraftiga och orsakar stor smärta.
        </p>
        <p xml:id="i-3aGKUAMkbQhBAcPbECSfFj">
          Följande är hämtat ur utredningen och är en beskrivning av händelser
          i Norge, beskrivna av Anders Hallgren, erfaren hundetolog.
        </p>
        <p xml:id="i-Vs8GMG1NFB5qvMZCSyEjkY">
          "Flera hundar skrek av skräck av elstötarna. En bernersennentik
          på cirka ett år som inte jagade får, utan ville hälsa på dem,
          fick en sådan chock att jag trodde att hon skulle svimma. Hon
          blev kritvit i munslemhinnorna och jag försökte få arrangörerna
          att åtminstone ha en veterinär på plats då de använde elhalsbandet."
        </p>
        <p xml:id="i-2atrwWNFc6yrYenKR9SHur">
          "En setterhane kom på repetitionsträning. Ett år tidigare hade
          han fått elstötar i samband med får, men det hade inte hjälpt.
          Nu satt han inne i bilen och kände tydligen igen situationen med
          folk, får och antennerna på fjärrstyrningsapparten för halsbandet.
          Saliven forsade ur hans mun. Ögonen var vitt uppspärrade och ångesten
          lyste ur hans ögon. Han skakade så att bilen vibrerade."
        </p>
        <p xml:id="i-WJDqAqATp9FXauxCbjoauL">
          I utredningen finns också forskning redovisad som på ett påtagligt
          och mycket obehagligt sätt visar vilka effekter av eldressyr man
          kan få.
        </p>
        <p xml:id="i-XPPY4JrGmNoVkeriqGRum5">
          Varför händer inget?
        </p>
        <p xml:id="i-VGnQ4fPYDUhxYyMS3NLXqG">
          Metoden med eldressyr har kommit från USA. Den används främst
          av jägare för att få jakthundar renrena bl.a. Under samma tid
          som denna dressyrmetod för hund har gjort sitt intrång har elektriska
          kodressörer i ladugårdarna förbjudits. Det borde vara logiskt
          att all eldressyr hanteras lika och förbjuds.
        </p>
        <p xml:id="i-DiNo6CpnbAwZEHu8GFEv86">
          Det är tydligen lockande för en del i vår stressade tid att försöka
          förkorta tiden för att lära hunden vad man vill att den ska kunna
          även om det innebär lidande och ångest för hunden. Undersökningar
          visar att man i vissa fall får det efterfrågade resultatet, men
          eldressyren skapar också mer vaksamhet, rädsla och oberäknelighet
          hos hundarna. Det förtroende som all dressyr och samvaro med djur
          måste bygga på rycks undan. Risken är uppenbar att detta obehagliga
          redskap missbrukas och används på ett förödande sätt av människor
          som saknar empati och kunnande. En god hunddressör behöver inte
          metoden.
        </p>
        <p xml:id="i-3a8yPEY1ZYf341pSkmzaqi">
          Frågan om eldressyren av hund har debatterats flera gånger under
          åren i riksdagens kammare. Vi som engagerat oss fick höra av förra
          jordbruksminister Annika Åhnberg att vi som väntade på något gott
          inte kunde vänta för länge. Men det anser vi alldeles klart att
          vi har. Eldressyr av hund är inte en acceptabel dressyrmetod i
          ett land som Sverige. Det strider också mot portalparagrafen i
          djurskyddslagen, § 2, som lyder "Djur skall behandlas väl och
          skyddas mot onödigt lidande och sjukdom."
        </p>
        <p xml:id="i-MuAtZ9nn6XqYRjosf9umua">
          Förbjud eldressyr av hund!
        </p>
        <p xml:id="i-wxtym1A3iYJga5TfusgPc">
          Det är obegripligt och skandalöst att inget händer. I utredningen
          finns förslag på förändringar i djurskyddslagen och djurskyddsförordningen,
          som skulle reglera användningen av elhalsband vid hunddressyr.
          I förslaget till förändring i förordningen föreslås att eldressyren
          generellt ska förbjudas, men att det ska finnas ett dispensförfarande.
          Inte ens det gör regeringen.
        </p>
        <p xml:id="i-PBffQS9Mh2YQ4vHxuaCXxP">
          Miljöpartiets uppfattning är att eldressyr är en barbarisk form
          av dressyr, som inte hör hemma i ett land som säger sig värna
          gott djurskydd. Den representerar ett oacceptabelt synsätt där
          hårdhet och brutalitet ersatt empati, kunnande och förmåga.
        </p>
        <p xml:id="i-UniHEA5Ej1VaGfw6q2UMFX">
          Jag vill fråga ministern:
        </p>
        <p xml:id="i-PeYcHcUU1xWDepigZ6GFyf">
          Avser ministern föreslå förbud för användning av el vid hunddressyr
          och när kommer förslaget?
        </p>
      </div>
    </body>
  </text>
</TEI>
