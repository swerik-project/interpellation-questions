<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0003">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0003</head>
        <author who="i-EANGVQ7bBDvQLJRQXHptPX">Johansson, Kenneth (c) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>telemedicin</topic>
        <docDate when="1999-09-14">den 14 september</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN103</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:3 av Kenneth Johansson (c) till socialminister
          Lars Engqvist om telemedicin
        </IPQ_title>
      </div>
      <div type="IPQuestionBody">
        <p xml:id="i-2BPboNH459L5r5DHEdPpQg">
          Runt om i landet, såväl vid enskilda sjukhus som inom hela landsting
          pågår olika projekt med att utveckla telemedicinen. I Spris (Hälso-
          och sjukvårdens utvecklingsinstitut) kartläggning om telemedicinens
          tillämpningar i Sverige från 1998 framgår att nästan 75 % av sjukhusen
          använder telemedicin som arbetsredskap. Rapporten visar att den
          vanligaste användningen av telemedicin är vid konsultationer,
          exempelvis råd eller provsvar från sjukhusspecialist, second opinion
          och jourverksamhet. Andra områden där telemedicin tillämpas alltmer
          är ambulanssjukvård och rondverksamhet.
        </p>
        <p xml:id="i-97ofaMXaZ5f6YhwvVdENYk">
          Telemedicin ger helt nya utvecklingsmöjligheter för hälso- och
          sjukvården. Den är ett kommunikationsverktyg som kan påverka sjukvårdens
          struktur och arbetssätt i en positiv riktning @ till fromma för
          patienter och personal. Rätt använd kan tekniken ge förutsättningar
          för en decentraliserad sjukvård där varken kommun-, landstings-
          eller nationsgränser utgör ett hinder för en högkvalitativ, trygg
          och säker vård.
        </p>
        <p xml:id="i-LoW3HpWqhXRWDsFb6NXhFQ">
          I Norge har man aktivt bedrivit utveckling inom telemedicinsområdet
          den senaste tioårsperioden. En starkt bidragande orsak till detta
          har haft sin grund i nationella ställningstaganden. Regionsjukhuset
          i Tromsö fick till uppgift att etablera en telemedicinsk avdelning
          som skulle utgöra den nationella kompetensresursen och motorn
          i den norska utvecklingen.
        </p>
        <p xml:id="i-BczhnZnXx7NHVg7s33fEMC">
          Den norska staten har avsatt årliga medel för utveckling och
          implementering av IT-stöd och applikationer till de fem hälsoregionerna.
          Detta har varit en av de starkast bidragande orsakerna till en
          sund användning av IT inom sjukvården i Norge den senaste tioårsperioden.
          Som en följd av denna satsning har man under den senare delen
          på 90-talet uppmärksammat och identifierat behoven av ett rikstäckande
          norskt hälsonät. Planen som i dag föreligger säger att år 2001
          ska implementeringen av en enhetlig infrastruktur vara klar.
        </p>
        <p xml:id="i-3D2i2XyytZf3HRT9UWrWjU">
          Visionen om en gränslös sjukvård kan bli verklighet om IT-användningen
          används på rätt sätt och om systemen blir likartade vid alla sjukhus
          och i alla regioner i landet och det behövs samlad strategi från
          statens sida.
        </p>
        <p xml:id="i-GVfu42jL6vZwM9SsyWSsqr">
          Jag vill fråga socialministern:
        </p>
        <p xml:id="i-SDApoVrbWKBbAd9o4ae7S7">
          1. Vilka initiativ avser regeringen vidta för att påskynda utvecklingen
          inom telemedicinen?
        </p>
        <p xml:id="i-AeS3UQQswPvzvpwApPK2iK">
          2. Är regeringen beredd att ta initiativ för att starta ett projekt
          för ett svenskt hälsonät, likt den norska modellen?
        </p>
        <p xml:id="i-HdtypabtsyqdPPTZhcAJrk">
          3. Vilka initiativ avser regeringen att ta för att minska administrativa
          och juridiska hinder för användning av telemedicin?
        </p>
        <p xml:id="i-MnUqfUG1ASmfmNMvVwABCv">
          4. Avser regeringen att ta initiativ för att bygga ut ett finmaskigt
          fibernät i hela landet till alla hem, företag och vårdinrättningar
          för att öka möjligheterna till sjukvård i hemmet?
        </p>
      </div>
    </body>
  </text>
</TEI>
