<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0414">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0414</head>
        <author who="i-cNo6XnCMDc2LkrvXc6U2b">von Essen, Gustaf (m) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>könsselektiva aborter</topic>
        <docDate when="2000-04-28">den 28 april</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN10414</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:414 av Gustaf von Essen (m) till socialminister
          Lars Engqvist om könsselektiva aborter
        </IPQ_title>
      </div>
      <div type="IPQuestionBody">
        <p xml:id="i-3GG5JvBmvcxJKzMuX695Xd">
          Det är ingen hemlighet att många samhällen sätter ett högre värde
          på pojkar än på flickor. Så är det exempelvis i Kina och Indien,
          men tyvärr står inte heller Sverige utan skuld i detta avseende.
          Detta sätt att se på könen är uppenbart på många sätt, men i denna
          interpellation vill jag avgränsa mig till "könsselektiva aborter",
          även kallade flickaborter.
        </p>
        <p xml:id="i-X5KjyEjgYco7QD1pzB5Aax">
          Under den gångna vintern har en i huvudsak lågmäld debatt förts
          i medierna kring fosterdiagnostikens gränser. Denna debatt väcks
          till liv inför fosterdiagnostikens ökande användning och de därav
          följande moraliska spörsmål sjukvårdspersonal och föräldrar @
          och i förlängningen vi alla @ ställs inför. Genom Preimplantatorisk
          Fosterdiagnostik finns redan i dag en möjlighet att före inplanteringen
          av ett embryo i livmodern välja bort embryon av ett visst kön
          för att undvika vissa genetiskt betingade sjukdomar. Även om detta
          är svåra val för föräldrarna finns ofta en förståelse för att
          de träffar detta val.
        </p>
        <p xml:id="i-L4bQJQu3pwwVUZp8ED8eiB">
          Men: Fosterdiagnostiken erbjuder även möjligheten att längre
          fram i graviditeten fastställa fostrets kön. Diagnosen är då inte
          kopplad till allvarliga, genetiskt betingade, könsbundna sjukdom.
          Däremot kan den vara kopplad till en önskan från föräldrarna att
          genom abort välja bort ett foster av "fel" kön. En grundläggande
          genomgång av hur fosterdiagnostiken kan användas inom tidsgränserna
          för fri abort återfinns i proposition 1994/95:142.
        </p>
        <p xml:id="i-4Rq9NP5tGzFhzbwKUsz97A">
          Att debatten kring fosterdiagnostiken och dess gränser är viktig,
          är inte minst uppenbart med tanke på den utveckling vi i dag ser
          när det gäller genetik, fosterdiagnostik och medicinsk teknologi.
          Att föra debatten om några år kan vara för sent. Vi bör stämma
          i bäcken för att undvika att tekniken styr vad som anses rätt
          i stället för att vi genom det demokratiska samtalet kommer fram
          till en acceptabel etisk och moralisk syn på fosterdiagnostiken.
          Inte minst gäller detta könsselektiva aborter till följd av fosterdiagnostiken
          där svenska folket ställer sig i huvudsak negativt.
        </p>
        <p xml:id="i-DeVTnkW1qHbpKBrZ9enwT2">
          Redan i dag vet vi att det utförs könsselektiva aborter på våra
          svenska sjukhus, om än i liten skala. Risken är att tekniken kan
          komma att styra och inte vad som är etiskt och moralistiskt acceptabelt.
          Om det inte markeras tydligt från det offentliga Sverige mot det
          moraliska förkastliga i könsselektiva aborter, finns en risk att
          moralen urholkas och antalet könsselektiva aborter ökar.
        </p>
        <p xml:id="i-BUEHrRmgNbEzaHppBtN2EG">
          I USA uppmärksammades och kritiserades könsselektiva aborter
          av läkare redan för 1973, då USA fick fri abort. Vid denna tidpunkt
          ansåg endast 1 % av genetikerna att abort för att välja kön var
          moraliskt acceptabelt. 15 år senare hade antalet genetiker som
          accepterade könsselektiva aborter ökat till 20 %. En undersökning
          från 1981 visar att bland de par som var villiga att använda möjligheten
          att välja kön, önskade 91 % av kvinnorna och 94 % av männen att
          deras förstfödde skulle vara en pojke.
        </p>
        <p xml:id="i-6Tuqbag1298TmHcP5rTsca">
          I augusti 1998 uttalade socialminister Margot Wallström att frågan
          om fall när kvinnor på felaktig grund får en fosterdiagnostisk
          undersökning utförd, behövde "övervägas ytterligare". Knappt ett
          år senare, vid en interpellation i maj 1999, menade socialminister
          Lars Engqvist att: "Ett sådant beteende (att välja bort en flicka
          genom abort efter fosterdiagnostik) är naturligtvis förkastligt".
        </p>
        <p xml:id="i-HNpNSvN2RbpzjUdLoVgz5N">
          I interpellationssvaret menade Lars Engqvist att en avvägning
          mellan olika intressen borde göras @ mellan den lilla flicka som
          aborteras på grund av sitt kön och mellan "icke-missbrukande"
          föräldrar som får vänta ett fåtal veckor för att få reda på det
          väntade barnets kön: "Det är inte rimligt att den majoritet av
          blivande föräldrar som inte 'missbrukar' uppgiften om barnets
          kön skall undanhållas denna information därför att ett fåtal individer
          använder uppgiften på ett otillbörligt sätt. Jag anser att en
          fördomsfull syn på könen måste bemötas och förändras med ideologiska
          metoder, inte genom att undanhålla föräldrarna information."
        </p>
        <p xml:id="i-Ny5jUcmLKAcV6BwQX9ERp7">
          Mina frågor till socialminister Lars Engqvist är:
        </p>
        <p xml:id="i-4QG9MASyXeVBaNU4QU94xS">
          Vidhåller socialministern att den avvägning som gjorts @ att
          inte ändra sekretesslagen @ är rimlig, när valet står mellan aborterandet
          av flickor på grund av deras kön och ett fåtal veckors väntan
          för "icke-missbrukande" föräldrar?
        </p>
        <p xml:id="i-CBVurfzEHWLw3nzjQhX7n7">
          Vilka konkreta "ideologiska" åtgärder har vidtagit under det
          gångna året för att könsselektiva aborter inte ska utföras i Sverige?
        </p>
      </div>
    </body>
  </text>
</TEI>
