<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0376">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0376</head>
        <author who="i-SKjAmNScZ7eZ3a8Xy1J8hs">Larsson, Maria (kd) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>maxtaxans konsekvenser</topic>
        <docDate when="2000-04-26">den 26 april</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GN10376</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:376 av Maria Larsson (kd) till statsrådet
          Ingegerd Wärnersson om maxtaxans konsekvenser
        </IPQ_title>
      </div>
      <div type="IPQuestionBody">
        <p xml:id="i-HVeYxoQn8SQ2xQruBit5z7">
          Vi kristdemokrater ser med oro på att regeringen sjösätter en
          stor reform på barnomsorgens område som på ett ensidigt sätt kommer
          att styra familjernas val av barnomsorg. När regeringen nu gjort
          upp med stödpartierna om införande av den s.k. maxtaxan och presenterar
          densamma i vårpropositionen återstår många frågeteckan om konsekvenserna
          av reformen.
        </p>
        <p xml:id="i-GcHbpx1eXpcEmik8mgZe2P">
          Regeringen har i vårpropositionen avsatt 4,4 miljarder år 2002
          och 5,6 miljarder kronor för 2003 för allmän förskola, rätt till
          förskola för barn till arbetslösa och maxtaxa inom förskola och
          skolbarnomsorg, varav 4,3 miljarder är för maxtaxan. Svenska Kommunförbundet
          har tidigare beräknat att kommunernas kostnad för maxtaxans genomförande
          belöper sig på 8,7 miljarder kronor. Även med det reformerade
          maxtaxeförslaget och inklusive kvalitetssatsningen som avsätts
          fr.o.m. 2002 på 0,5 miljarder kronor, kvarstår en merkostnad för
          kommunerna om 1,5@2 miljarder kronor enligt Kommunförbundets beräkningar.
          Medel för kvalitetshöjning tillfaller endast de kommuner som inför
          maxtaxan.
        </p>
        <p xml:id="i-ENfGRP4KWC3VPfhX5PTtPE">
          Det framgår klart av regeringens skrivningar att maxtaxan tillkommer
          för att minska marginaleffekterna och därmed främja arbete och
          utbildning. Detta innebär att arbetsdagen på dagis kommer att
          förlängas för en hel del barn. I Skolverkets undersökning har
          deltidsarbetande föräldrar till 40 000 barn uppgett att de skulle
          vilja öka omsorgstiden. Även om 20 000 heltidsarbetande enligt
          samma undersökning skulle vilja minska omsorgstiden räknar flertalet
          kommuner med att efterfrågan på barnomsorg kommer att öka.
        </p>
        <p xml:id="i-EChSv6jekR71uqQQzZh86x">
          I vilken utsträckning har regeringen räknat med en ökad verksamhetsnivå
          för kommunerna vad gäller offentlig barnomsorg när de 4,3 miljarderna
          till maxtaxa avsattes i vårpropositionen?
        </p>
        <p xml:id="i-HFsmR7ik9pKuSfXMHo26i6">
          Om det visar sig att förslaget är underfinansierat kommer då
          regeringen låta finansieringsprincipen gälla fullt ut och ge tilläggsanslag
          till kommunerna?
        </p>
        <p xml:id="i-71bgmeZLcTqECwRTWh3E9t">
          Avser statsrådet lägga förslag om maxgräns för hur länge ett
          barn bör vistas på dagis?
        </p>
        <p xml:id="i-W56vu5Xa5KbMDPhEjwvVrR">
          Avser statsrådet låta de kommuner som inte inför maxtaxan få
          del av pengarna för kvalitetsförbättringar inom barnomsorgen?
        </p>
        <p xml:id="i-zNVScxpgpFaxmVRHxQMrp">
          Avser statsrådet att vid ett ökat omsorgsbehov godkänna att de
          0,5 miljarder kronor som avsatts för kvalitetshöjande åtgärder
          i stället används för att finansiera det ökade omsorgsbehovet?
        </p>
      </div>
    </body>
  </text>
</TEI>
