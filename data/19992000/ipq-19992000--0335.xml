<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0335">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0335</head>
        <author who="i-BDyTfvRPbqHRWnog75qTEp">Hedlund, Carl Erik (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>alkoholskatterna</topic>
        <docDate when="2000-04-03">den 3 april</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GN10335</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:335 av Carl Erik Hedlund (m) till finansminister
          Bosse Ringholm om alkoholskatterna
        </IPQ_title>
      </div>
      <div type="IPQuestionBody">
        <p xml:id="i-VHDjA4x59K6KoF11JLiWve">
          För några veckor sedan ställde jag en interpellation till finansministern
          om hur regeringen avser behandla alkoholskatterna i samband med
          att införselreglerna för alkohol successivt kommer att anpassas
          till EU:s allmänna regelverk. Tyvärr hade jag på grund av utlandsresa
          inte möjlighet att delta i interpellationsdebatten utan min kollega
          Marietta de Pourbaix-Lundin deltog i mitt ställe. Jag har därefter
          läst protokollet från debatten och kan konstatera att jag ej fick
          något riktigt svar på mina frågor. I helgen har Systembolagets
          VD Anitra Steen framfört synpunkter på alkoholskatterna, som överensstämmer
          med de jag tidigare framfört.
        </p>
        <p xml:id="i-T8riwff6hmtb3LpJKhzMCL">
          Det finns en mycket stor risk för att skattebasen alkoholhaltiga
          drycker urholkas, att svenska bryggerier hotas av nedläggning,
          att folkhälsans utveckling försämras och att den organiserade
          brottsligheten ökar, om inte de svenska skattenivåerna för framför
          allt öl anpassas till åtminstone Danmarks nivå före den 1 juli
          2000. I och med att det står klart för det svenska folket att
          införselreglerna kommer att ändras finns det anledning att tro
          att laglydigheten kommer att ytterligare försämras, när det gäller
          privat införsel av alkohol.
        </p>
        <p xml:id="i-4EMRtVWs8K1ip6pRyhEQcV">
          Öppnandet av Öresundsbron i sommar kommer med stor sannolikhet
          att innebära en kraftig ökning av resandet till Danmark och övriga
          Europa. Tullens möjligheter att kontrollera bilar är minimala.
          Den stora skillnaden i prisnivå kommer också att ytterligare befästa
          den organiserade brottslighetens grepp om distribution av smuggelsprit.
        </p>
        <p xml:id="i-8L4ZuTSv4S3kCCMMs6i3jH">
          Mot denna bakgrund vill jag därför fråga finansministern:
        </p>
        <p xml:id="i-P98cAFB31LCjNzcbvdRUi">
          1. Kommer finansministern att föreslå att ölskatterna anpassas
          till dansk nivå i samband med att införselkvoterna för öl höjs?
        </p>
        <p xml:id="i-PWdRp4NVpUFs7x1ukiM7Bq">
          2. I vilken takt har finansministern utarbetat en plan för att
          alkoholskatterna kommer att sänkas?
        </p>
        <p xml:id="i-NkrKaF6Ywdu4LGoRYwpQF4">
          3. Vilken bedömning gör finansministern av möjligheterna att
          i sommar kunna kontrollera införseln av alkohol, när Öresundsbron
          har öppnat?
        </p>
      </div>
    </body>
  </text>
</TEI>
