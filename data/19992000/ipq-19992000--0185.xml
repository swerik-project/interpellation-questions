<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0185">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0185</head>
        <author who="i-nX9ipUS8FhkbQHkWWytwf">Nilsson, Ulf (fp) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic> information till föräldrar om elevers prestation</topic>
        <docDate when="2000-01-10">den 10 januari</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GN10185</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:185 av Ulf Nilsson (fp) till statsrådet
          Ingegerd Wärnersson om information till föräldrar om elevers prestation
        </IPQ_title>
      </div>
      <div type="IPQuestionBody">
        <p xml:id="i-6mirzPES7tkPQSm6L9ENNd">
          I Stockholm har möjligheten getts till föräldrar att erhålla
          regelbunden skriftlig information om hur det går för deras barn
          i olika ämnen i skolan. Denna information kan meddelas redan före
          det åttonde året i grundskolan, då betyg sätts.
        </p>
        <p xml:id="i-61qEdZUrW5i2zunJYNNKxf">
          Skolministern har i riksdagens frågestund den 25 november uttalat
          att denna typ av skriftlig information inte stämmer med skollagens
          anda. Likaså har skolverkets chef Mats Ekholm i en intervju för
          Lärarnas tidning (22/99), på tal om skriftliga omdömen i Nacka,
          uttalat att sådan information inte är lämplig. Han menar att de
          blanketter som använts strider mot grundskoleförordningen och
          att lärare därför bör vägra fylla i dem. En intressant frågeställning
          är om ministern delar denna uppfattning.
        </p>
        <p xml:id="i-UQUcWSeU3Ay7x3SgfF5tEM">
          Folkpartiet har länge argumenterat för bättre information om
          hur det går för eleverna i skolan. En viktig orsak till många
          elevers misslyckanden är att elever och föräldrar hålls ovetande
          om elevernas utveckling i skolan. Elever behöver, oavsett ålder,
          en klar och tydlig information om hur de lyckats uppnå klart definierade
          mål. Sättet att nå målen kan variera från individ till individ
          liksom tiden. Varje elev måste få möjlighet att utifrån sina individuella
          förutsättningar planera för klara studiemål. Därför välkomnar
          Folkpartiet att föräldrarna och eleverna i Stockholm nu erbjuds
          att ta emot regelbunden skriftlig information om hur eleverna
          lyckats i sin måluppfyllelse.
        </p>
        <p xml:id="i-8G4nmnyXP3XmF9qW2w7pGe">
          Om skolministern anser att sättet att ge information till elever
          och föräldrar i Stockholm är felaktigt, skulle det vara intressant
          att höra om hon har andra förslag till hur information i grundskolan
          före år åtta ska se ut. Utvecklingssamtalen i dag är uppenbarligen
          inte tillräckliga, eftersom betygen ofta kommer som en negativ
          överraskning det åttonde året.
        </p>
        <p xml:id="i-BcHHPGJPheRCzrACvax1uo">
          Står skolministern fast vid sin uppfattning att informationen
          till eleverna i Stockholm strider mot skollagens anda?
        </p>
        <p xml:id="i-LHgbDHrTwkdgyE5Jn5PpQh">
          Vad avser skolministern göra för att förbättra och utveckla informationen
          till föräldrar och elever i grundskolan?
        </p>
      </div>
    </body>
  </text>
</TEI>
