<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0115">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0115</head>
        <author who="i-Cp46a4HxYeUeSRRkf26BKD">Ringqvist, Jonas (v) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>genmanipulerade grödor</topic>
        <docDate when="1999-11-25">den 25 november</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GN10115</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:115 av Jonas Ringqvist (v) till miljöminister
          Kjell Larsson om genmanipulerade grödor
        </IPQ_title>
      </div>
      <div type="IPQuestionBody">
        <p xml:id="i-3kBpRMezJKmJLFYGyYFa4a">
          Genmanipulerade grödor är en omdebatterad fråga och oron över
          vilka konsekvenser genmanipulationen kan få är stor bland allmänheten.
          Många kräver ett totalt förbud mot odling av genmanipulerade grödor
          och de flesta kräver omfattande kontroll på odlingen och tillförlitlig
          kunskap om konsekvenserna. Det är därför angeläget att regeringen
          och olika myndigheter är tydliga i vilka kriterier som gäller
          för att tillstånd till odling av genmanipulerade grödor ska ges.
        </p>
        <p xml:id="i-WnDPsrwWMjqRLvPkRyw2Tn">
          Sverige och ytterligare några EU-länder har med anledning av
          allmänhetens ökande oro gjort ett gemensamt uttalande om utsläppande
          av genetiskt manipulerade organismer på marknaden där de säger
          sig avse att "tillämpa en alltigenom försiktig metod vid behandling
          av anmälningar och tillståndsgivning för utsläppande på marknaden
          av genetiskt modifierade organismer".
        </p>
        <p xml:id="i-PQC1DTGLPABk5biZaFUoa8">
          Detta är inte ett särskilt tydligt besked till en oroad allmänhet.
          Vad Sverige och övriga länder menar med detta är ytterst otydligt
          och riskerar snarare att öka oron över om tillräckliga krav ställs
          vid marknadsgodkännanden. En grupp av andra länder har i stället
          varit betydligt tydligare och lovat att vidta åtgärder för att
          inga nya tillstånd till odling och utsläppande på marknaden tills
          vidare ska ges.
        </p>
        <p xml:id="i-E6Yd1NJRAcg7zKtcvsLZVC">
          En uppmärksammad genmanipulerad gröda är den potatis som Amylogene
          HB har ansökt om tillstånd att få godkänd på marknaden. Potatisen
          är tänkt att användas vid stärkelseproduktion för industriellt
          bruk, men Amylogene ser också möjligheten att i framtiden använda
          resterna som djurfoder. Beslut om ett eventuellt marknadsgodkännande
          kan antagligen bli klart i vinter, och svenska jordbruksverket
          har redan tidigare tillstyrkt ett marknadsgodkännande. Potatisen
          innehåller en gen som ger antibiotikaresistens mot två sorters
          antibiotika, kanamycis och neomycin, varav det senare används
          inom veterinärmedicinen bl.a. för att behandla diarréer hos smågrisar.
          Neomycin betraktas enligt uppgifter från Statens veterinärmedicinska
          anstalt som ett värdefullt antibiotikum.
        </p>
        <p xml:id="i-3bM6kC2hKYoVrXU8iFdy4W">
          Olika svenska myndigheter har tidigare uttryckt en negativ inställning
          till användandet av antibiotikaresistenta markörgener, men det
          är oklart vad de uttalanden som har gjorts ska få för konsekvenser
          för godkännanden av försöksodlingar och marknadsgodkännanden av
          genmanipulerade grödor.
        </p>
        <p xml:id="i-3avVXvcEzLkhXcrr3vrnka">
          Mina frågor till miljöministern är därför följande:
        </p>
        <p xml:id="i-GqfvU49XChDyCARRG6dx9c">
          Vilka åtgärder avser miljöministern vidta för att förtydliga
          vilka regler som tillämpas vid marknadsgodkännanden av genmanipulerade
          produkter?
        </p>
        <p xml:id="i-XSzFq7RLYYvzeoAuxRbqAK">
          Innebär den svenska kritiska hållningen till användandet av antibiotikaresistenta
          gener och den försiktighet man avser tillämpa vid marknadsgodkännanden
          att regeringen kommer att motsätta sig ett marknadsgodkännande
          av grödor med antibiotikaresistens?
        </p>
      </div>
    </body>
  </text>
</TEI>
