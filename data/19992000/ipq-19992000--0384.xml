<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0384">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0384</head>
        <author who="i-PsSysCdjrkuVBAo163T4KM">Gylling, Johnny (kd) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>uteblivna satsningar på väg och järnväg</topic>
        <docDate when="2000-04-28">den 28 april</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GN10384</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:384 av Johnny Gylling (kd) till näringsminister
          Björn Rosengren om uteblivna satsningar på väg och järnväg
        </IPQ_title>
      </div>
      <div type="IPQuestionBody">
        <p xml:id="i-FPqxaREFzpUxLkbDXSbp2L">
          Sveriges tillväxt är beroende av goda transporter. Den svenska
          basnäringen är totalt beroende av bra vägar, järnvägar, sjöfart
          samt flyg. Enbart den svenska skogsnäringen förlorar årligen 900
          miljoner kronor på det dåliga vägnätet.
        </p>
        <p xml:id="i-W9zzRhHvPxZXcK89wA8oLF">
          I vårpropositionen skriver regeringen att det sker stora satsningar
          på infrastruktur i utsatta regioner. Sedan räknas Botniabanan
          och Blekinge Kustbana upp som exempel. Botniabanan är redan godkänd
          av riksdagen och inga nya pengar anvisas i budgeten. Blekinge
          Kustbana borde elektrifierats för länge sedan. Åtgärder för att
          höja bärigheten på järnväg omnämns också men inga nya pengar anvisas
          de närmaste åren. Regeringen borde snarast ge Banverket möjligheter
          att fullfölja sina åtaganden i logistikprojekt som är viktiga
          för näringslivet. Det är dessutom anmärkningsvärt att regeringen
          inte lyckats höja anslagen till vägarna. Först 2003 aviseras en
          ökning om 500 miljoner kronor som syftar till att öka bärigheten
          både på vägar och järnvägar i landet. Efter uttalanden ifrån statsministern
          om satsningar på vägnätet så blev det mycket tomt i budgeten.
          Regeringen har i stället valt att satsa pengarna på bredband.
          Detta trots att det finns en marknad som vill bygga fibernät helt
          på kommersiella villkor.
        </p>
        <p xml:id="i-JgyNwSaPUuE1E5zkGL3au4">
          Kristdemokraterna är skarpt kritiska till att regeringen ännu
          inte presenterat någon proposition om den kommande tioårsplanen
          för investeringar i infrastrukturen. Osäkerheten hos trafikverken
          och de regionala organen blir allt större. Förutom att pengar
          till investeringar de senaste åren inte anslagits enligt planerna
          så har slitaget på vägarna ökat och järnvägens bärighet är för
          låg på flera håll i landet för att industrin ska kunna använda
          sig av godståg i önskad omfattning.
        </p>
        <p xml:id="i-NEg774bEEbrQZStYCt3B1">
          Trafiksäkerheten måste prioriteras vad gäller vägnätet. Hur ska
          nollvisionen kunna nås om inte Vägverket får resurser till nödvändigt
          underhåll och till utbyggnad av motorvägar på de mest trafikerade
          sträckorna? I vissa delar av landet är vägarna knappt framkomliga
          på grund av tjälskador. I Stockholmsområdet behövs stora satsningar
          för att öka framkomligheten.
        </p>
        <p xml:id="i-6uXJgfdVhJTm75Vab6pbJM">
          Hur ska ministern kunna försvara uttalanden om ökad tillväxt
          och satsningar på infrastruktur när vägnätet bara blir sämre och
          sämre? Spåren av Miljöpartiet och Vänsterpartiet syns tydligt
          i regeringens uteblivna satsningar på infrastruktur.
        </p>
        <p xml:id="i-LmxEEvMVtrTf3Qe7RTaVGy">
          Mina frågor till näringsministern blir därför följande:
        </p>
      </div>
    </body>
  </text>
</TEI>
