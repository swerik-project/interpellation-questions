<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0111">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0111</head>
        <author who="i-KtELEJ9HytY7HFgQExEzLq">Bergström, Sven (c) </author>
        <recipient who="i-3kVCtR7mCK6mW2F6oaBMR5">statsminister Göran Persson </recipient>
        <topic>folkomröstning om EMU</topic>
        <docDate when="1999-11-23">den 23 november</docDate>
        <status when="unknown" byWhom="statsminister Göran Persson " byWhomId="i-3kVCtR7mCK6mW2F6oaBMR5" status="answered">besvarad</status>
        <external_id source="rdwebb">GN10111</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:111 av Sven Bergström (c) till statsminister
          Göran Persson om folkomröstning om EMU
        </IPQ_title>
      </div>
      <div type="IPQuestionBody">
        <p xml:id="i-WZyv68EnQLQonXBaS6ydAY">
          Det politiska arbetet i Sverige är i skriande behov av ett förstärkt
          förtroende och ökad legitimitet. Det visar inte minst det mycket
          låga valdeltagandet i valet till EU-parlamentet för ett halvår
          sedan. Samtidigt har det denna vecka uppstått en besynnerlig debatt
          i vårt land om hur en kommande folkomröstning om EMU ska utformas.
        </p>
        <p xml:id="i-NrnfyWMvgxVXcWWBDWJKQo">
          Bakgrunden är att statsministern i en intervju den 15 november
          deklarerat att han anser att Sverige inte bör säga nej till EMU.
        </p>
        <p xml:id="i-Cvq56JE3uZKj7p9wGNhSqU">
          Inför den folkomröstning om EU som hölls för fem år sedan deklarerades
          mycket tydligt från ledande företrädare för ja-sidan att frågan
          om ett eventuellt medlemskap i EMU skulle svenska folket få avgöra
          vid ett senare tillfälle. Med stor sannolikhet uppfattade också
          svenska folket detta som att avgöra betyder att få säga ja eller
          nej. Detta förfarande, att lyfta ut EMU-frågan till ett senare
          tillfälle, var ett sätt att söka undvika en besvärlig debatt om
          överstatlighet, en metod som med säkerhet bidrog till att en knapp
          majoritet för EU-medlemsskap kunde mobiliseras.
        </p>
        <p xml:id="i-5VMfRQLcim78mUFVe2fEAD">
          Nu har moderaternas gruppledare i riksdagen gått ut i medierna
          och, i strid mot vad moderaterna lovade inför EU-omröstningen,
          deklarerat att en folkomröstning om EMU bara kan handla om när
          vi ska gå med i EMU. Ett besked som av många uppfattas som ett
          direkt svek mot vad som förespeglades inför EU-omröstningen. Att
          bryta löftet och nu förvägra folket att i en rättvis och entydig
          folkomröstning få ta ställning till EMU skulle ytterligare urholka
          förtroendet för det politiska arbetet och göda det som ibland
          brukar kallas politikerförakt. Det skulle för lång tid orsaka
          ytterligare svåra skador på den svenska demokratin.
        </p>
        <p xml:id="i-TsaLfF82rv8jJZtjYbbPWs">
          Med hänvisning till vad som ovan anförts vill jag fråga statsministern:
        </p>
        <p xml:id="i-2rcf4iRU6aviLUbc4KjaES">
          1. Om det skulle visa sig föreligga en majoritet i riksdagen
          för att aktualisera ett medlemskap i EMU:s tredje steg, den ekonomiska
          och monetära unionen, är då statsministern beredd att medverka
          till att en folkomröstning i frågan utformas på det enkla och
          självklara sättet med ett ja- och ett nej-alternativ?
        </p>
        <p xml:id="i-FFunCSBnd7E44aryRxFW1h">
          2. Vilka åtgärder är statsministern beredd att vidta för att
          säkra att ja- och nej-sidan ges likvärdiga ekonomiska möjligheter
          att verka i opinionsbildningen inför folkomröstningen?
        </p>
      </div>
    </body>
  </text>
</TEI>
