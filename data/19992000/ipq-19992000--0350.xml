<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0350">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0350</head>
        <author who="i-Kytbd3WZfQeKTPffXjTEpk">Zetterberg, Eva (v) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>utvecklingen i Västshara</topic>
        <docDate when="2000-04-13">den 13 april</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GN10350</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:350 av Eva Zetterberg (v) till utrikesminister
          Anna Lindh om utvecklingen i Västshara
        </IPQ_title>
      </div>
      <div type="IPQuestionBody">
        <p xml:id="i-2ks1RAQ3EuVWTcVPgPUD3H">
          I 25 år har Västsaharas folk kämpat för att nå nationell självständighet.
          Efter det att Spanien lämnade Västsahara 1975 har det varit annekterat
          av Marocko. Strax därefter inledde befrielserörelsen Polisario
          kampen för ett självständigt Marocko. I närmare 20 år var det
          frågan om en väpnad kamp mot de marockanska ockupanterna. 1991
          slöts ett vapenstillestånd och man inledde långa och svåra diskussioner
          om Västsaharas framtid genom ett folkomröstningsförfarande. Den
          16 september 1997 lyckades Polisario, Västsaharas befrielseorganisation,
          och den marockanska regeringen, under FN:s och James Bakers ledning,
          komma överens om ett folkomröstningsförfarande, som båda sidor
          kunde acceptera.
        </p>
        <p xml:id="i-TAYx1mn2QwLeFHotVV6VnA">
          Enligt överenskommelsen skulle en registreringsprocedur av röstberättigade
          och en folkomröstning genomförts till december 1998. Sedan dess
          har den flera gånger skjutits upp.
        </p>
        <p xml:id="i-SM4rQ8bKoU2r6D6uSzWSJY">
          Strax före millennieskiftet såg det äntligen ut som om en folkomröstning
          skulle kunna bli verklighet under sommaren år 2000. Marocko förhalade
          emellertid åter tidpunkten för en folkomröstning genom att hävda
          att registrerings- och överklagningsproceduren när det gällde
          vilka som skulle vara röstberättigade inte var fullständigt genomförd.
        </p>
        <p xml:id="i-CHD5stA32nYu8BzoRFor3">
          FN-rapporter
        </p>
        <p xml:id="i-43nQK8dbUpD6otKSSVFRc6">
          I en rapport till FN:s säkerhetsråd den 7 december 1999 förklarades
          att en folkomröstning inte var möjlig förrän tidigast år 2002.
          I en senare rapport den 17 februari 2000 från generalsekreteraren
          till FN:s säkerhetsråd framgår det att det är tveksamt huruvida
          en folkomröstning över huvud taget är möjlig att genomföra.
        </p>
        <p xml:id="i-kAjLqyJxVUwRdYoLeEFuA">
          Under årens lopp har Marocko bedrivit en intensiv inflyttningspolitik
          och låtit marockaner flytta till Västsahara för att sedan kräva
          att dessa ska få delta i folkomröstningen om Västsaharas framtid.
          Det torde vara alldeles orimligt att låta en sedan några år inflyttad
          befolkning bestämma ett annat folks framtid. Det är en provokation
          mot det sahariska folket och mot FN.
        </p>
        <p xml:id="i-5saL1QUWUQ7Qgs3f5kBHcL">
          Situationen i flyktinglägren
        </p>
        <p xml:id="i-5NLgZSso9BKyHJo7rPePKu">
          Under den allra senaste tiden har det kommit rapporter om att
          livsmedelstillgången i de sahariska lägren i Algeriet snabbt håller
          på att försämras. Representanten för tyska hjälporganisationer
          förklarade den 14 mars inför EU-parlamentets internationella grupp
          att man bara har baslivsmedel till slutet av mars månad, att barnadödligheten
          ökat dramatiskt och kvinnors dödlighet i samband med förlossningar
          ökat starkt. Det rapporterades också att samarbetet mellan FN:s
          hjälporganisationer och EU:s katastroforganisation ECHO fungerar
          dåligt. ECHO har fått en ny chef och man lider av personalbrist.
          Det kommer att dröja innan arbetet åter kommer i gång. Under tiden
          sitter 250 000 människor övergivna i den sahariska öknen. Det
          torde därför vara ytterst angeläget att Sverige utökar sitt bistånd
          till Västsahara snarast och innan en svältkatastrof i Västsahara
          är ett faktum.
        </p>
        <p xml:id="i-KnRwZHHpBKHUHLoGZzPPWZ">
          Situationen i de ockuperade områdena
        </p>
        <p xml:id="i-GZb4xkeToyruL2rQmaaSUP">
          Situationen i Västsahara är mycket oroande. Västsahariernas tålamod
          håller på att tryta, vilket framgår av de demonstrationer som
          inträffat i Smara och El-Aaiun och där demonstranterna bemötts
          med stor brutalitet av marockansk militär och polis. Sahariska
          studenter har även demonstrerat i Rabat och Marrakesh. Polisens
          ingripande var även där präglat av övervåld.
        </p>
        <p xml:id="i-3epvctYkzvQQavcPYFMFMZ">
          EU och Västsahara
        </p>
        <p xml:id="i-PnevFP1iQor9CPLZZTggRD">
          Inom EU är inställningen, trots positiva uttalanden från EU-parlamentet
          i frågan om Västsaharas självständighet, inställningen till konflikten
          mellan Marocko och Västsahara likafullt splittrad. De handelsavtal
          med Marocko som EU slutit och när det gäller fiskerättigheterna
          utanför Västsaharas kust väger för flera länder tyngre än rätten
          till självbestämmanderätt för Västsaharas folk.
        </p>
        <p xml:id="i-232dsRr8Q2jpCvBuYYJDHt">
          En politik grundad på vissa EU-länders eller lobbygruppers snäva
          ekonomiska intressen kan få allvarliga konsekvenser. Politisk
          oro och otålighet från saharisk sida kan leda till alltmer omfattande
          militära ingripanden. De marockanska trupperna är vida överlägsna
          Polisarios i antal och i fråga om utrustning.
        </p>
        <p xml:id="i-EjxUHqDPE9VNAxHpo4FmNL">
          Det internationella samfundet var oförberett och till en början
          handlingsförlamat inför de massakrer som inträffade på Östtimor
          efter folkomröstningen. Många varnar för att något liknande ska
          hända i Västsahara @ och då kanske redan innan en folkomröstning
          ägt rum.
        </p>
        <p xml:id="i-ChN3ybu9goqtW41zsjLVSg">
          Sveriges position
        </p>
        <p xml:id="i-MwVGFPkkaTobaJH4tuC8nG">
          Sveriges politik ter sig när det gäller situationen i Västsahara
          vacklande. Sverige har givit bistånd i form av humanitärt stöd
          till de sahariska flyktingarna i Västsahara, deltagit i desarmeringen
          av minfält så att västsahariska flyktingar ska kunna återvända
          till sitt hemland och delta i en folkomröstning om landets framtid,
          m.m.
        </p>
        <p xml:id="i-HoC5CY6GRhuUzexnpSiAfd">
          Det som hittills gjorts är naturligtvis utmärkt. Det politiska
          stödet förefaller dock inte vara alldeles helhjärtat. Detta framgår
          av den skrift som producerats av Regeringskansliet med titeln
          Tradition och förnyelse, där man i stället för en folkomröstning
          i FN:s regi, som varit Sveriges officiella politik, nu öppet spekulerar
          i autonomi för Västsahara som en del av Marocko. Detta är en glidning
          i regeringens politik som av saharierna inte kan uppfattas som
          annat än ett uttalat stöd för den marockanska regeringens politik.
        </p>
        <p xml:id="i-AZKfQsv9HqMAxBsAsnTbh6">
          Den 3@4 april 2000 genomfördes ett toppmöte mellan EU-länderna
          och de afrikanska staterna i Kairo. En stor del av konferensen
          ägnades åt mänskliga rättigheter. Det var EU-länderna som talade
          om ökad respekt för mänskliga rättigheter, medan flera afrikanska
          länder framför allt tog upp frågor som rörde skuldsituationen
          i Afrika. Vidare deltog Marocko för första gången vid detta toppmöte,
          vilket Polisario i sin strävan att underlätta fortsatta förhandlingar
          accepterat. Det var rimligen ett utmärkt tillfälle att ta upp
          frågan om nödvändigheten av att påskynda en folkomröstning i Västsahara.
        </p>
        <p xml:id="i-DkikX49ksxb6Uz4SXwjjgi">
          Jag vill fråga utrikesministern:
        </p>
        <p xml:id="i-FeLZmmBofmsgVBQ9Vn3a3d">
          Vad avser utrikesministern att göra för att klargöra Sveriges
          position när det gäller utvecklingen i Västsahara?
        </p>
        <p xml:id="i-AzUXijCHRoWG1CLXxMwbxe">
          Vad avser utrikesministern göra inom FN för att förmå Marocko
          att fullfölja och påskynda folkomröstningen i Västsahara, så att
          denna kan genomföras före år 2002?
        </p>
        <p xml:id="i-2XuYZpgQEg9gbtsRSPNXnd">
          Vad avser utrikesministern att göra i EU:s ministerråd för att
          påskynda att en folkomröstning om Västsahara kommer till stånd
          för år 2002?
        </p>
        <p xml:id="i-Tcd5Fh9FTEHAoDjwPnCd6G">
          På vilket sätt agerade den svenska regeringen på toppmötet i
          Kairo mellan EU och Afrika för att åstadkomma en lösning för Västsaharas
          folk?
        </p>
        <p xml:id="i-X4MnreFveVj8QFndypr5Mg">
          Vilka åtgärder avser utrikesministern att vidta för att se till
          att FN har de ekonomiska resurser och det politiska stöd som krävs
          för en folkomröstning om Västsaharas framtid ska kunna genomföras
          före år 2002?
        </p>
        <p xml:id="i-AmBFbgMrdxxfdb1wEqkk4y">
          Vad avser utrikesministern att göra för att förbättra de västsahariska
          flyktingarnas situation i deras nuvarande kritiska situation?
        </p>
      </div>
    </body>
  </text>
</TEI>
