<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0190">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0190</head>
        <author who="i-TZ8SfvMTUwmGX9ydckup6w">Hansson, Roy (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic> Gotland och omställningen med anledning av den föreslagna strukturomvandlingen inom Försvarsmakten</topic>
        <docDate when="2000-01-20">den 20 januari</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GN10190</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:190 av Roy Hansson (m) till näringsminister
          Björn Rosengren om Gotland och omställningen med anledning av
          den föreslagna strukturomvandlingen inom Försvarsmakten
        </IPQ_title>
      </div>
      <div type="IPQuestionBody">
        <p xml:id="i-W8PQ8Q6VddM8pVj7GzxVKK">
          Av regeringens skrivelse 1999/2000:33 framgår att vissa kommuner
          får omställningsproblem, med anledning av den föreslagna strukturomvandlingen
          av Försvarsmakten.
        </p>
        <p xml:id="i-CSSDFk47idYLcMVmMuymTP">
          Regeringen lämnade denna skrivelse den 18 november 1999, således
          för mer än två månader sedan. Det finns därför nu anledning att
          regeringen närmare redovisar innehåll och arbetet med att genomföra
          åtgärderna som finns i skrivelsen.
        </p>
        <p xml:id="i-56ACNisXcxKgLxA1jawZ6q">
          Det är viktigt att nu ge besked till de orter som berörs där
          det hos många människor finns oro för framtiden.
        </p>
        <p xml:id="i-CLzQfspCzSf1z13W97oiC9">
          Vidare är det angeläget att tidigt få redovisning av åtgärdernas
          innehåll, för att de åtgärder som bedrivs lokalt ska överensstämma
          med kommande instanser enligt regeringsskrivelsen.
        </p>
        <p xml:id="i-59fzcjhnPRJdxa9JuYJtjP">
          På s. 6 i skrivelsen finns angivet: "Grundläggande för en positiv
          regional och kommunal utveckling är en ökning av den privata sysselsättningen".
        </p>
        <p xml:id="i-7ju7vFPWE8sWv7yCvw9DzN">
          Jag vill med denna interpellation få ett klarläggande hur regeringen
          avser uppnå detta och vilka konkreta åtgärder som kommer.
        </p>
        <p xml:id="i-TLCPZ5ZEy5ArBuckaLkzyU">
          Gotland
        </p>
        <p xml:id="i-XkLGYMgvtPf9rSTJzgSnuW">
          Jag kommer i fortsättningen enbart beröra förhållanden på Gotland,
          och de åtgärder som redovisas på s. 11 och 12 i regeringsskrivelsen.
        </p>
        <p xml:id="i-RNdTzLxirxQwBgeefw4cNH">
          En grundläggande fråga för utveckling på Gotland är hur kommunikationerna
          till och från Gotland utvecklas. Det gäller såväl flyg-, färje-
          som IT- kommunikation. För utveckling av näringslivet är frågan
          hur frakt av gods kan ske på ett ur konkurrenssynpunkt neutralt
          sätt. På s. 5 i regeringens skrivelse finns redovisat åtgärder
          vad gäller infrastrukturåtgärder. När Gotland behandlas enligt
          regeringens skrivelse är det därför viktigt att nu särskilt beakta
          kommunikationsfrågan, och att rikstrafikmyndigheten, som har att
          lämna förslag om trafikutformningen, måste beakta detta.
        </p>
        <p xml:id="i-7f6nrjdpRK6v4GyibvQYFt">
          Propositionens förslag om Försvarets omstrukturering innebär
          dramatiska förändringar på Gotland. I Visby försvinner två av
          tre utbildningsförband och i Fårösund avvecklas hela verksamheten
          inom KA 3:s kasernområde.
        </p>
        <p xml:id="i-QS8XrGEVdGsoHkqJaddcNq">
          I regeringsskrivelsen anges att statliga fastigheter och andra
          anläggningar som används för militära ändamål ställs till förfogande
          och omvandlas för andra verksamheter på gynnsamma affärsmässiga
          vilkor.
        </p>
        <p xml:id="i-5Ssk6fS9BGc4Z24iZENaM9">
          Det är av avgörande betydelse vad som menas med "gynnsamma affärsmässiga
          villkor". Det är angeläget att innebörden av detta begrepp redovisas
          och om det är någon skillnad om det gäller kasernområde, del av
          kasernområde, eller andra militära anläggningar.
        </p>
        <p xml:id="i-Ms1bKTWXtv9UsRXJq1HhTx">
          En märklig formulering, enligt min uppfattning, är vad gäller
          högskolans roll. Regeringens skrivelse innehåller: "Högskolan
          använder inom befintlig ram medel för ett stort antal utbildningsplatser
          @ @ @".
        </p>
        <p xml:id="i-7XrGNr5BG7mHMkhGvcFFxM">
          Vad är det som får regeringen att tro att högskolan på Gotland
          inte utnyttjar den tilldelade ramen på bästa sätt?
        </p>
        <p xml:id="i-VkYvYYdGbTioZkLdRNce3e">
          Vad menas med ett stort antal utbildningsplatser?
        </p>
        <p xml:id="i-PqQBQnozowQ64PntZeGHVy">
          Vad gäller möjlighet till stöd till Gotlands livsmedelsinstitut
          vore det bra om det nu redovisades hur långt undersökningen kommit.
        </p>
        <p xml:id="i-LazY81TaW9tJAwAYykrkWE">
          Regeringens skrivelse redovisar att ca 90 statliga arbetstillfällen
          ska lokaliseras till Gotland. Jag tror att det är viktigt att
          det nu öppet redovisas vilken verksamhet som regeringen avser
          lokalisera till Gotland.
        </p>
        <p xml:id="i-5PhoeD55XhE1uDB7P27Cbc">
          Det är viktigt att tidigt påbörja nödvändiga åtgärder för utbildningsinsatser
          för personal och anpassning/anskaffning av ändamålsenliga lokaler.
          I de fall personal flyttar med verksamheten gäller det att det
          finns bostäder m.m.
        </p>
        <p xml:id="i-TRjCfdakpcetyrmQ8PLaAp">
          Avslutningsvis redovisas i regeringens skrivelse att ca 260 ytterligare
          privata arbetstillfällen ska etableras på Gotland, varvid möjligheten
          att förlägga verksamheten till Fårösund särskilt ska beaktas.
        </p>
        <p xml:id="i-3kQjmNCf6f25mYGnSNrYmr">
          Jag kan då konstatera att regeringen i närtid låtit två möjligheter
          att etablera privat verksamhet på Gotland gå om intet. Jag tänker
          då på att regeringen avvisade möjligheten att starta etanoltillverkning
          i f.d. sockerbruket i Roma och att de ansökningar om att etablera
          kasino, i första hand för att stärka den viktiga besöksnäringen,
          inte bifölls av regeringen.
        </p>
        <p xml:id="i-bcUhSp9Je4M6YswhFuyHv">
          Jag förutsätter att regeringen framöver, med hänvisning av skrivelsen,
          hanterar möjligheter att etablera verksamheter på Gotland på ett
          mer välvilligt sätt.
        </p>
        <p xml:id="i-9NvyCRj73msBimYq5LRGST">
          Det vore därutöver bra om regeringen nu kan redovisa hur och
          inom vilken sektor dessa ca 260 privata arbetstillfällen ska tillkomma.
          Det är troligt att det krävs utbildningsinsatser och att lokal-
          och markbehov kan tillgodoses.
        </p>
        <p xml:id="i-DRHjXguyu6MYP6xYDA1nge">
          Mina frågor:
        </p>
        <p xml:id="i-KWB676UfFCRxcbFGc7wnzg">
          1. Kommer Rikstrafiken få förändrat uppdrag med anledning av
          regeringens skrivelse (infrastrukturåtgärder s. 5) vad gäller
          kommunikationer till och från Gotland?
        </p>
        <p xml:id="i-FyxpPBqdWxczHZq2D9U4Ut">
          2. Kommer regeringen medge att fastigheter och andra anläggningar
          kan överlåtas för en symbolisk summa?
        </p>
        <p xml:id="i-Ezu4F8XENbDWiYkfsDCLZQ">
          3. Kommer det vara möjligt för privata företag eller privatpersoner
          att förvärva delar av fastigheter eller anläggningar som inte
          längre ska användas för militära ändamål?
        </p>
        <p xml:id="i-HAbzEpH1PApM7cU2fEPTns">
          4. Hur många utbildningsplatser avses med "ett stort antal" inom
          befintlig ram? Hur många fler högskoleplatser blir det vid högskolan
          på Gotland med anledning av regeringens skrivelse?
        </p>
        <p xml:id="i-KhUu3ieqeJrau16R6NRDgb">
          5. Hur ser möjligheten ut att ge stöd för livsmedelsinstitutet?
          Vad har hänt med denna fråga sedan november 1999?
        </p>
        <p xml:id="i-LJvrDVJbujJumUT3wZvsWT">
          6. Inom vilket område kommer ca 90 statliga arbetstillfällen
          lokaliseras till Gotland och hur många av dessa arbetstillfällen
          planeras för norra Gotland?
        </p>
        <p xml:id="i-Bw9L9syG1Kc2dcuXsFHmXu">
          7. Hur långt har arbetet med att skapa ca 260 privata arbetstillfällen
          på Gotland kommit och hur många av dessa privata arbetstillfällen
          kommer förläggas till Fårösund?
        </p>
        <p xml:id="i-4ELn8maD2iSaDx7WAA1b1U">
          8. Finns det företag med konkreta etableringsplaner?
        </p>
      </div>
    </body>
  </text>
</TEI>
