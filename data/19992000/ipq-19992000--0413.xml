<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0413">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0413</head>
        <author who="i-97ancH8vcZWM84VcKVCDX7">Andersson, Margareta (c) </author>
        <recipient who="i-4qJ1WSYreoe9MGDFPCwZKy">jordbruksminister Margareta WInberg </recipient>
        <topic>jämställdhet och den nya ekonomin</topic>
        <docDate when="2000-04-28">den 28 april</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GN10413</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:413 av Margareta Andersson (c) till
          jordbruksminister Margareta Winberg om jämställdhet och den nya
          ekonomin
        </IPQ_title>
      </div>
      <div type="IPQuestionBody">
        <p xml:id="i-CQNBgrFGqycZdTg4r9eSB1">
          Undersökningar visar att kvinnor och flickor i mycket mindre
          utsträckning än män och pojkar deltar i projekt och utbildningar
          inom IT-sektorn. Antalet flickor som söker till gymnasiets tekniska
          linjer har sjunkit till under 20 % vid det senaste ansökningstillfället
          hösten 1999. Samma sak sker inom de högre utbildningarna, inom
          ADB- och systemvetenskapliga utbildningar har andelen kvinnor
          sjunkit från 46 % till 34 %. Inom civilingenjörsutbildningarna
          i datateknik är andelen kvinnor endast 8 %.
        </p>
        <p xml:id="i-ReqAsNcD6EHJGxMk6Bufxb">
          Ett problem med denna utveckling är att flickor och kvinnor tycker
          att den nya tekniken är besvärlig att använda och tar för mycket
          tid att lära sig. Man ser inte nyttan och glädjen med den utan
          avstår från att ta den till sig och använda den. Pojkar och män
          arbetar med tekniken för dess egen skull på ett helt annat sätt.
          Man har roligt i själva användandet av tekniken.
        </p>
        <p xml:id="i-DipUxNinXknV46Vnqm9wWF">
          Den låga andelen kvinnor inom IT-branschen medför även att det
          uppkommer brister i designen av användargränssnitten, vilket ytterligare
          bygger på den klyfta i användning vi ser mellan könen i dag.
        </p>
        <p xml:id="i-AeRKDngsoXsVJBnGB7EaHs">
          Samtidigt växer den nya ekonomin i rasande fart och det medför
          att skillnaderna i lönenivåer blir allt större. Aktörerna i de
          nya yrkena, främst män, kan kräva allt högre löner medan löneutvecklingen
          i de kvinnodominerade yrkena ökar i mycket långsammare takt. Detta
          medför problem ur jämställdhetssynvinkel.
        </p>
        <p xml:id="i-THWrQwhHSapcnfLresNoTT">
          Om inte samhället reagerar på de signaler som kommer allt tätare
          riskerar vi att jämställdhetsarbetet kommer att ta stora steg
          tillbaka och det kan bli svårt att ta igen.
        </p>
        <p xml:id="i-VguyMvNoqxSoPT3HtaQWeG">
          Med ledning av det anförda frågar jag jämställdhetsministern
          vad hon avser vidta för åtgärder för att:
        </p>
        <p xml:id="i-5HVPxaq9FgaFz3q2rr55BQ">
          1. informationstekniken ska bli mer användarvänlig och på det
          sättet få fler flickor och kvinnor att använda den,
        </p>
        <p xml:id="i-PcdYMJkraZ7VXjEXfRVQ7D">
          2. fler flickor och kvinnor ska bli intresserade av att utbilda
          sig inom IT-området,
        </p>
        <p xml:id="i-6a3CaDFuMwPZ9sJg5g9ech">
          3. fler kvinnor ska uppmuntras att delta i utvecklingsarbetet
          med att anpassa tekniken till kvinnors och flickors behov.
        </p>
      </div>
    </body>
  </text>
</TEI>
