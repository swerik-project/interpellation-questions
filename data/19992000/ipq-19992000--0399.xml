<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0399">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0399</head>
        <author who="i-NW2TEoH8XmW9aSn2aKJ8EA">Ygeman, Anders (s) </author>
        <recipient who="i-6qjD2tsSCtsrmXQjy7mtCJ">statsrådet Lars-Erik Lövdén </recipient>
        <topic>missbruk av blockuthyrning</topic>
        <docDate when="2000-04-27">den 27 april</docDate>
        <status when="unknown" byWhom="statsrådet Lars-Erik Lövdén " byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GN10399</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:399 av Anders Ygeman (s) till statsrådet
          Lars-Erik Lövdén om missbruk av blockuthyrning
        </IPQ_title>
      </div>
      <div type="IPQuestionBody">
        <p xml:id="i-3wBGX3xxrGq4wnmFCTfxdW">
          Den senaste tiden har det åtskilliga gånger uppmärksammats missbruk
          av blockuthyrning av hyreslägenheter. Fastighetsägare har i komplicerade
          transaktioner dragit undan hyreslägenheter från den ordinarie
          bostadsmarknaden för att i stället hyra ut lägenheterna till företag
          som lägenhetshotell. Företag som specialiserat sig på detta utnyttjar
          möjligheten till blockuthyrning för att skaffa sig lägenheter
          i olika fastigheter i framför allt Stockholms innerstad.
        </p>
        <p xml:id="i-KihVCRAx3Gp6m3VnyBJwRi">
          Under ett par år har debatten gått om införandet av marknadshyror
          i Stockholm. Fenomenet med hyreslägenheter som hyrs ut till företag
          under namnet lägenhetshotell visar på vilka vinster som ligger
          i att hyra ut till marknadspris. Enligt uppgift kostar en lägenhet
          hos något av de företag som har lägenhetshotell uppemot 12 000
          kr i månaden för en lägenhet på 20@40 kvadratmeter.
        </p>
        <p xml:id="i-PTrX45EQezayhNvhC6boMA">
          Möjligheten till blockuthyrning finns för att ge kommuner och
          landsting möjlighet att hyra lägenheter som upplåts till särskilda
          grupper som äldre och handikappade. Det har även förekommit att
          privata företag för egen räkning hyr ett antal lägenheter för
          den egna personalens tillfälliga behov.
        </p>
        <p xml:id="i-V3M8aKPodz2iGwdkwJiPCg">
          1994 förändrades lagstiftningen så att minimiantalet lägenheter
          som måste omfattas av en blockuthyrning sänktes från 10 till 3.
          Förändringen motiverades med att det skulle bli lättare för kommuner
          att bygga insprängt boende för äldre och funktionshindrade. Samtidigt
          har det underlättat för företag som hyr ut lägenheter på korta
          kontrakt till marknadshyra. Ett företag som driver lägenhetshotell
          kan göra detta med lägenheter insprängda i vanliga hyreshus. Härigenom
          suddas gränserna ut mellan hotellboende och vanligt boende. Fortsätter
          utvecklingen kan man tänka sig att en allt större andel av de
          allt färre hyresrätterna i Stockholms innerstad kommer att endast
          vara tillgängliga för företag som är beredda att betala marknadshyra.
          Här blir blockuthyrningen och lägenhetshotell ett sätt att komma
          runt hyreslagen.
        </p>
        <p xml:id="i-88EoDMoqxyR5sZTNZUW6Dx">
          Alla s.k. blockuthyrningar av lägenheter till privata företag
          måste prövas av hyresnämnden. Prövningen handlar om att se om
          det föreligger ett seriöst behov av blockuthyrning. Exempel kan
          vara om företag behöver tillfälliga bostäder för sina anställda
          eller en skola är i behov av studentbostäder. Seriösa behov stämmer
          knappast överens med att ett företag med blockuthyrda lägenheter
          som grund bildar lägenhetshotell och hyr ut till företag för marknadshyra.
        </p>
        <p xml:id="i-9eSVC4aeqG5qHDo5xosEEk">
          Vid prövning i hyresnämnden i dag är det enbart den part som
          ansöker om blockuthyrning som yttrar sig. För att få en mer allsidig
          bild av om behovet är seriöst menat är det lämpligt ifall hyresnämnden
          tvingas ta in yttranden från kommunen och företrädare för hyresgästerna.
        </p>
        <p xml:id="i-5Vf3ZJuNtPEaNBMkjUgG9r">
          Jag vill med anledning av detta fråga ministern:
        </p>
        <p xml:id="i-367BzzdmB9LJJvz2TYyEbF">
          Avser ministern vidta åtgärder för att hävda hyreslagen och hyressättning
          enligt bruksvärdessystemet vid uthyrning för tillfälligt boende,
          s.k. lägenhetshotell?
        </p>
        <p xml:id="i-Nia599cEEXZeCaavwGc2mK">
          Avser ministern vidta några åtgärder för att stävja missbruk
          av reglerna om blockuthyrning?
        </p>
        <p xml:id="i-CMh4XRgmmu37KfqeCYkQs5">
          Avser ministern ta initiativ för att se över lagstiftningen så
          att hyresnämnderna vid blockuthyrningar åläggs inhämta yttrande
          från kommunen och hyresgästorganisationerna?
        </p>
      </div>
    </body>
  </text>
</TEI>
