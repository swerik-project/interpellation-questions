<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0216">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0216</head>
        <author who="i-8mSRnxfYHK2ozt88boweNc">Hagen, Catharina (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>skattemaningar från e-ekonomin</topic>
        <docDate when="2000-02-03">den 3 februari</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GN10216</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:216 av Catharina Hagen (m) till finansminister
          Bosse Ringholm om skattemaningar från e-ekonomin
        </IPQ_title>
      </div>
      <div type="IPQuestionBody">
        <p xml:id="i-Rr6kY3a9v4JHMPyYYMiKLC">
          Internets utbredning accelererar i världen och alltfler människor
          kopplar upp sig regelbundet. I takt med att användandet av Internet
          breder ut sig ökar också e-handelns utveckling. Genom utbyggnaden
          av bredband och trådlös kommunikation kommer troligtvis användningen
          spridas än mer. Även om USA i dag dominerar e-handeln förväntas
          både Europa och Asien hänga på utvecklingen. Internet påskyndar
          och intensifierar globaliseringen.
        </p>
        <p xml:id="i-UwybsmAUbdemnR8okqWqe2">
          Även om den dominerande e-handeln än så länge utgörs av "business
          to business" kommer hushållens e-handel att expandera kraftigt
          framöver och skärpa konkurrensen för den traditionella handeln.
          Sverige ligger dessutom i topp vad gäller momsskattesatsen i Europa.
          Detta kommer att vara ett incitament till utflyttning av svenska
          företag till utlandet och utländska företag utan fast driftsställe
          inom EU kommer inte att välja Sverige för en etablering.
        </p>
        <p xml:id="i-C1VvytVfW1u3NckQAFmvqW">
          Förutom att e-handeln kommer att öka och innebära svårigheter
          för skattemyndigheterna att identifiera och beskatta såväl produkter
          som företag kommer även den ökade postorderhandeln i sig att medföra
          att kontrollkraven för tull och post ökar.
        </p>
        <p xml:id="i-LG1i4r67qjtz8pZRY9jzaR">
          Förmågan att ta ut skatt över huvud taget hänger på möjligheten
          att identifiera den som ska betala den. Internet utmanar skattemyndigheterna
          dels genom att ställa skattebegrepp som driftsställe och verksamhet
          inför nya definitioner, dels genom att det är svårare att beskatta
          virtuella ting än fysiska.
        </p>
        <p xml:id="i-VgDeN3o9RbcqGThwt1AmuW">
          Internetåldern och dess skatteproblem sammanfaller med en annan
          aspekt av globaliseringen nämligen skattekonkurrensen. Internet
          har potentialen att öka skattekonkurrensen. Företag kan förlägga
          verksamhet som är geografiskt långt från deras kunder men virtuellt
          bara ett "musklick" från dem. Internet gör det också möjligt inte
          bara för välbärgade att flytta pengar och spara utomlands på någon
          Internetbank utan möjligheterna är i dag uppenbara för gemene
          man.
        </p>
        <p xml:id="i-GeHZze4RrLbDNyj1k7rdja">
          Trots detta är den största utmaningen från Internet gentemot
          skattemyndigheterna den revolution i arbetslivet som nätet innebär.
          Företag som har programmerare i Bangalore, Israel och Stockholm
          kan arbeta med samma projekt samtidigt. För internationella företag
          blir det på så sätt möjligt att snurra runt verksamheten så att
          den fysiska närvaron saknar betydelse för var de ekonomiska aktiviteterna
          äger rum.
        </p>
        <p xml:id="i-3UAPS3xdD8M6JxvUFPnGvQ">
          Mot bakgrund av ovanstående frågar jag finansminister Bosse Ringholm:
        </p>
        <p xml:id="i-FV6h4ufBRJXxSWdStqgYsb">
          1. Vad avser regeringen vidta för åtgärder för att Sverige ska
          kunna möta den allt tydligare internationella skattekonkurrensen?
        </p>
        <p xml:id="i-PMCC7ZGGuATJ32Upm1mRGS">
          2. Vilka planer har regeringen för att Sverige ska kunna bli
          ett centrum för att möta e-handeln?
        </p>
      </div>
    </body>
  </text>
</TEI>
