<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0406">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0406</head>
        <author who="i-BVCep6Z6PDPz44gLEcbB89">Nilsson, Carl G (m) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>vin i gårdsbutik</topic>
        <docDate when="2000-04-27">den 28 april</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN10406</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:406 av Carl G Nilsson (m) till socialminister
          Lars Engqvist om vin i gårdsbutik
        </IPQ_title>
      </div>
      <div type="IPQuestionBody">
        <p xml:id="i-Ewab99drvuaZsSdwNEtXHv">
          Sverige är numera ett av EU:s vinproducerande länder. Ett flertal
          vinmakare @ större och mindre @ har etablerat eller förbereder
          vinproduktion. På Ven i Öresund, i Grännatrakten och på Gotland
          växer nu vinrankor med en spännande potential för svenska druvor.
          Vårt klimat behöver inte innebära att druvorna inte hinner mogna.
          Det finns framkorsade druvsorter som är både härdiga och tidigmognande.
        </p>
        <p xml:id="i-Lw2kC66tJdSGtPdbf86Bt5">
          Därtill har vi i Sverige en stor potential att tillverka högkvalitativa
          fruktviner och cider av äpplen och bär som är av omvittnat hög
          kvalitet i vårt land. Fanns det möjlighet att saluföra dessa drycker
          på ett rimligt sätt skulle frukt- och bärodlarna i Sverige få
          en välkommen avsättning. En ökad produktion skulle skapa arbete
          på landsbygden och innebära ett högt förädlingsvärde på svenska
          råvaror.
        </p>
        <p xml:id="i-9kwrfG8NKKU3B5Wjp62v6X">
          Den svenska alkohollagstiftningen med det absoluta monopolet
          för Systembolaget utgör emellertid ett hinder för producenterna
          att få ut sina drycker på marknaden. För det första är det naturligtvis
          viktigt att Systembolaget inom nuvarande lagstiftning verkligen
          efterfrågar och marknadsför även svenska produkter. Härvidlag
          brister bolaget i dag.
        </p>
        <p xml:id="i-T18AYY4mhFAa6KNetw1vgy">
          Men även om Systembolaget inte skulle ha dessa brister är svenska
          vinproducenter diskriminerade i förhållande till sina utländska
          konkurrenter. Dessa får nämligen sälja sina drycker direkt vid
          sin vinkällare till kunder på besök.
        </p>
        <p xml:id="i-NLQRatRsZmkByQxk8mSYnh">
          Även i Finland, vars Alko ännu har sitt monopol kvar, tillåts
          numera gårdsförsäljning av egenproducerat vin. När nu Sverige
          går samma väg som Finland vad gäller alkoholpolitiken i övrigt
          borde vi enligt min uppfattning anpassa oss också vad gäller försäljning
          från gårdsvinerier.
        </p>
        <p xml:id="i-JB8WFG15v5LhGFWBnXy4uW">
          Det finska exemplet visar enligt vår uppfattning att man mycket
          väl skulle kunna göra det undantag från det svenska Systembolagets
          monopol som behövs för att stimulera och underlätta för en expansion
          och vidareförädling av svensk frukt- och bärodling.
        </p>
        <p xml:id="i-DtVrvAUBFbueSHYyaGDhF3">
          En kontrollerad direktförsäljning hos producenten inom ramen
          för gällande skattelagstiftning är inget som behöver medföra alkoholpolitiska
          problem. Alkoholinspektionen och skattemyndigheterna torde härvidlag
          i vanlig ordning utöva sin mycket strikta kontroll.
        </p>
        <p xml:id="i-SAqNod9rCHTseE7wf14pcC">
          Mot denna bakgrund vill jag fråga statsrådet:
        </p>
        <p xml:id="i-HjY6TjYs8x7auWBN6rvrhS">
          Är regeringen redo att föreslå sådana ändringar i lagstiftningen
          att det blir möjligt för svenska vinproducenter att vid egen gårdsbutik
          sälja sina produkter direkt till konsument?
        </p>
      </div>
    </body>
  </text>
</TEI>
