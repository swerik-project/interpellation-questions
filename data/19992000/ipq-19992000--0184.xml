<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0184">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0184</head>
        <author who="i-3rnEh52NL7CXPJYcg4p7bD">Hellsvik, Gun (m) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>permissionsreglerna för fängelsedömda</topic>
        <docDate when="2000-01-05">den 5 januari</docDate>
        <status when="unknown" byWhom="justitieminister Laila Freivalds " byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GN10184</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:184 av Gun Hellsvik (m) till justitieminister
          Laila Freivalds om permissionsreglerna för fängelsedömda
        </IPQ_title>
      </div>
      <div type="IPQuestionBody">
        <p xml:id="i-BWU2jty4zxzUCSZVwSr7k2">
          I samband med morden i Malexander uppmärksammades permissionsreglerna
          för fängelsedömda. Då vi moderater tidigare vid upprepade tillfällen
          föreslagit en uppstramning av reglerna begärde vi en offentlig
          utfrågning.
        </p>
        <p xml:id="i-F18WKfdxqvjEuCLNq5rweQ">
          I samband med utfrågningen framkom bl.a. att farlighetsbedömningar
          främst görs i samband med val av anstalt vid vilken den dömde
          placeras. Det framkom även att intagna utövar hot mot personal
          inom anstalterna med risk bl.a. för att personal inte vågar ge
          information om misskötsamhet inför beslut om permission. Härutöver
          nämndes att det finns stora problem att utöva kontroll under permission.
          Frivården saknar resurser härför. Dagens teleteknik gör att det
          inte går att kontrollera att den dömde svarar i telefon på den
          plats vid vilken han eller hon enligt beslutet ska befinna sig
          under permission. Anmälningsplikt hos polisen har blivit en schimär,
          då många orter i dag saknar öppna polisstationer på grund av besparingarna
          under 90-talets senare del.
        </p>
        <p xml:id="i-EKwuUhLur6PvCaYrdfTA3N">
          En nyligen publicerad undersökning har visat att en del farliga
          fångar nästan tillbringar mer tid utanför murarna än innanför.
          Exempelvis beviljades den för polismord misstänkte Tony Olsson
          65 permissioner på fem månader. Detta trots att fängelsestraffet
          är och ska vara ett frihetsberövande. Den aktuella undersökningen
          ger en mycket allvarlig bild av läget inom kriminalvården och
          utöver att den visar att verkställigheten av fängelsestraff inte
          genomförs på det sätt svenska folket har rätt att kräva ger den
          skäl för oro, då det är fråga om personer som är farliga för andras
          säkerhet.
        </p>
        <p xml:id="i-EH8WBqSEqTURPZ1T1DfPdY">
          Då det är angeläget att riksdagen får en redovisning från justitieministern
          om hennes planer för en förändring av permissionsreglerna ställer
          jag följande frågor:
        </p>
        <p xml:id="i-ShLZSSYyoMct3Xkti2RFtM">
          1. Hur ämnar justitieministern agera för att kriminalvården i
          större utsträckning ska använda farlighetsbedömningar inför permissioner?
        </p>
        <p xml:id="i-2SiRupUKUcF54mj2rcK6So">
          2. Hur ämnar justitieministern agera för att beslut om permission
          kan fattas på fullödig information om den dömdes eventuella misskötsamhet?
        </p>
        <p xml:id="i-248CBgbHdZZQaQtfoJB2Hb">
          3. Hur ämnar justitieministern agera för att fullgod kontroll
          av de dömda ska kunna genomföras under permission?
        </p>
        <p xml:id="i-6cFWYcZ16SfLhCSU1QyAYK">
          4. Hur ämnar justitieministern agera för att skydda allmänheten
          mot farliga brottslingar och om människor trots allt drabbas,
          som anhöriga i fallet Malexander, kompensera dem för åsamkat lidande?
        </p>
      </div>
    </body>
  </text>
</TEI>
