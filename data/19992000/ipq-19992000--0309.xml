<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0309">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0309</head>
        <author who="i-3S4u3rsmsb3bjgrsrZUU6Q">Karlsson, Anders (s) </author>
        <recipient who="i-L7Ay5GaFaMutWEX7utMv62">statsrådet Ulrica Messing </recipient>
        <topic>insatser mot segregationen</topic>
        <docDate when="2000-03-21">den 21 mars</docDate>
        <status when="unknown" byWhom="statsrådet Ulrica Messing " byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GN10309</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:309 av Anders Karlsson (s) till statsrådet
          Ulrica Messing om insatser mot segregationen
        </IPQ_title>
      </div>
      <div type="IPQuestionBody">
        <p xml:id="i-2FTPePXXLMBgSYwhuDA1pG">
          I regeringens proposition 1997/98:165 Utveckling och rättvisa
          @ en politik för storstaden på 2000-talet, redovisas regeringens
          ambitioner vad avser stöd till lokalt utvecklingsarbete i utsatta
          bostadsområden i storstadsregionerna. Lokala utvecklingsavtal
          har redan slutits med ett antal storstadskommuner just för att
          motverka klyftor och orättvisor till följd av etniskt betingad
          segregation.
        </p>
        <p xml:id="i-7q4W3FkjtUnADjfo9oYqYi">
          Insatser mot segregation ska naturligtvis inte begränsas till
          enbart storstadsområdena. I vissa extremfall finns det även utanför
          storstäderna kommuner med likartade problem i sådan omfattning
          och intensitet att det vore rimligt att dessa också kunde få del
          av de medel som finns anvisade för ändamålet. På s. 84 i propositionen
          omnämns ett antal kommuner som tidigare har fått stöd och att
          dessa även nu bör komma i fråga.
        </p>
        <p xml:id="i-VZAcPev2WVnh9qjpYuhMHv">
          Från min hemstad Landskrona kan jag relatera följande:
        </p>
        <p xml:id="i-K9s7PrDjqLga6nnGNoHpR1">
          Av Landskronas ca 37 000 invånare är 3 638 utomnordiska medborgare,
          alltså ca 10 %. Men väljer man i stället begreppet utomnordisk
          härkomst, som således inbegriper även dem som fått svenskt medborgarskap,
          dubbleras i det närmaste siffrorna.
        </p>
        <p xml:id="i-KFG1NFv445Ky4vajbnFq5X">
          Under 1999 fick 2 100 hushåll någon gång socialbidrag. Av dessa
          utgjorde ca 65 % hushåll med utomnordisk härkomst. Av de totala
          socialbidragskostnaderna om ca 90 miljoner kronor finansierades
          enbart ca 12 miljoner kronor av det statliga schablonbidraget.
        </p>
        <p xml:id="i-FqeTwDbsF5r8KDU4Ra8UHN">
          Landskrona har en arbetslöshet som är väsentligt högre än rikssnittet
          @ 6,3 % i Landskrona mot 5,1 % i riket. Även om de utomnordiska
          medborgarna utgör en väsentlig del av de registrerade arbetslösa,
          så är det ändå så att den faktiska arbetslösheten bland utomnordiska
          är väsentligt högre. Många har bristande kunskaper i det svenska
          språket och ingår därför inte i statistiken, eftersom de genom
          sitt språkhandikapp inte kan stå till arbetsmarknadens förfogande.
          Härutöver saknar många även i övrigt grundläggande utbildning,
          vilket i sig medför svårigheter att få ett arbete. Belastningen
          på komvux att erbjuda utbildning på grundskolenivå är konstant
          hög.
        </p>
        <p xml:id="i-QaF1CfSiLR7MxHauKcwuxW">
          I centrala Landskrona, där majoriteten av våra nyinflyttade flyktingar/invandrare
          bor, har mer än hälften av barnen i förskolan och skolan annat
          språk än svenska som sitt modersmål. Vissa klasser består nästan
          enbart av barn med utomnordisk härkomst.
        </p>
        <p xml:id="i-GdAR5dgU2zpph3GzvLLLTz">
          Till följd av redovisade förhållanden har Landskrona under lång
          tid arbetat intensivt med olika integrationsåtgärder. Men genomförda
          åtgärder är inte tillräckliga. Det finns alltjämt många ambitiösa
          idéer och förslag till åtgärder för att påskynda integrationsarbetet.
        </p>
        <p xml:id="i-FN6r3FzEm3DHeXgJRBVrcz">
          Min fråga till Ulrica Messing är:
        </p>
        <p xml:id="i-4bdQSHM75X2dMJehc1pJiJ">
          Vad avser ministern göra för att Landskrona kommun snarast ska
          få till stånd ett utvecklingsavtal avsett att påskynda och fördjupa
          integrationsarbetet i centrala Landskrona?
        </p>
      </div>
    </body>
  </text>
</TEI>
