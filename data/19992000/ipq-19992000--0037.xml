<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0037">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0037</head>
        <author who="i-EFJ93MgPh6dJrzDB1Tt657">Andersson, Yvonne (kd) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>betygsfrågan</topic>
        <docDate when="1999-10-20">den 20 oktober</docDate>
        <status when="unknown" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GN1037</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:37 av Yvonne Andersson (kd) till utbildningsminister
          Thomas Östros om betygsfrågan
        </IPQ_title>
      </div>
      <div type="IPQuestionBody">
        <p xml:id="i-TrigZncMVUdofvVGNvcxpW">
          Betygsfrågan tillhör de eviga frågorna inom utbildningssystemet.
          Betygen har genom tiderna haft flera och olika funktioner. Slutbetyget
          är det officiella beviset på genomgången utbildning och förvärvade
          kunskaper. Betyget ska fungera som urval till fortsatta studier.
          Men betygen har också funktionen av att visa vilka kunskaper som
          särskilt premieras och värdesätts. Vidare ger betygen information
          till eleven och hemmet om elevens kunskapsutveckling. Betygen
          kan också utgöra en grund för att mäta kunskapsstandarden i olika
          skolor i olika delar av landet.
        </p>
        <p xml:id="i-Bx1VvdF7RAyoDpJdz7mp56">
          Tidigare hade betygen i huvudsak funktionen av att tala om elevernas
          placering i förhållande till varandra, för urval till högre utbildning.
          Betygen var relativa och av normalbefolkningen skulle ett visst
          antal procent ha de olika graderingarna mellan ett och fem. Med
          den innebörden av betygen var de ett bra instrument för att välja
          ut vilka elever som skulle få konkurrera om platserna till högre
          utbildningar. Gruppen med höga poäng var också de som i relation
          till andra hade de bästa kunskaperna. Men de grupprelaterade betygen
          var för trubbiga för att vara rättvisa urvalsinstrument.
        </p>
        <p xml:id="i-LyUffLLGCsiBCtH3zaoZ6K">
          I dagsläget har vi för gymnasieskolan konstruerat betygen som
          ett komplement till utvecklingssamtalen med eleverna. De ska ange
          i vilken grad eleverna har nått målen för den angivna kursen respektive
          utbildningen. Därigenom blir betygen kunskaps- och målrelaterade
          och har ingenting med andra elevers måluppfyllelse att göra. De
          grupprelaterade betygen tillhör historien. Som urvalsinstrument
          är de nuvarande betygen inte bra. De har inget som helst värde
          för att bedöma eleverna i relation till varandra.
        </p>
        <p xml:id="i-JzCMZUkookqYvwJ4yqqfhy">
          När högskolan i samband med sina antagningar gör siffror av betygen
          blir det närmast skandalöst. Kriterier som "väl förtrogen med"
          eller "god förståelse för" kan inte värderas mot varandra och
          dessutom poängsättas. Inte ens lärarna mellan olika skolor är
          överens om vilka skillnader som egentligen finns mellan kriterier
          för t.ex. väl godkänd, VG och mycket väl godkänd, MVG. Vi har
          ett betygssystem som inte kan fungera som urval men vi använder
          det som ett sådant när eleverna ska söka till högskola och universitet.
        </p>
        <p xml:id="i-GLAjoyBfLDihGawfGE8aSV">
          Av detta drar jag slutsatsen att högskolan har inte anpassat
          sig till den förändrade och utvecklade gymnasieskolan.
        </p>
        <p xml:id="i-9XRbxENjGnCVgAQVN4xbtx">
          Många är de ungdomar som i dag klappar på högskolans utbildningsdörrar
          utan att deras framtidsplaner kan gå i uppfyllelse. De är utsorterade
          av ett felaktigt och orättvist system.
        </p>
        <p xml:id="i-XkYJdEby1C1dHpH6AKY3ez">
          Universitetskanslern är väl införstådd med problematiken och
          har också påtalat den.
        </p>
        <p xml:id="i-FXdyRDbKTPiqeEJHTRKQgg">
          Min fråga till utbildningsministern är om han har några planer
          för att förändra det orättvisa systemet och hur han tänker arbeta
          med frågan framöver.
        </p>
      </div>
    </body>
  </text>
</TEI>
