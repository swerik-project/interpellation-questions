<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0096">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0096</head>
        <author who="i-J7LihzSktwE55CCSfYQXLk">Elmsäter-Svärd, Catharina (m) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>skolverksamhet och barnomsorg</topic>
        <docDate when="1999-11-18">den 18 november</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GN1096</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:96 av Catharina Elmsäter-Svärd (m) till
          statsrådet Ingegerd Wärnersson om skolverksamhet och barnomsorg
        </IPQ_title>
      </div>
      <div type="IPQuestionBody">
        <p xml:id="i-47xvMxNKPmvmt2yTNroVWE">
          Regeringen markerade i budgetpropositionen att maxtaxa inom barnomsorgen
          ska börja införas med start år 2001. För detta ändamål avsätts
          1,7 miljarder kronor 2001 respektive 3,4 miljarder kronor 2002.
          Kommunförbundet anger att kostnaderna för kommunerna att införa
          maxtaxa kommer bli avsevärt högre, mellan 7@8 miljarder kronor.
        </p>
        <p xml:id="i-CbVMXSd8bv8wggAGeY7SMY">
          Regeringen har genom införandet av en statlig läroplan för barnomsorgen,
          enligt uppgifter, givit många föräldrar intryck av att barnomsorgen
          är en del av skolan. Så är det inte. Det är lag på obligatorisk
          grundskola för alla barn. Barnomsorg däremot erbjuds och de krav
          som ställs handlar om kommunernas skyldigheter att erbjuda service.
        </p>
        <p xml:id="i-W6QXGHFib42j7SwPqTHD5F">
          Förskoleklassernas undervisningstid begränsas till 525 timmar
          per läsår, där såväl tillstånd som tillsyn ska ges av Statens
          skolverk. Att barnens fritidsverksamhet och förskoleklassens verksamhet
          totalintegreras över hela skoldagen försvårar eller t.o.m omöjliggör
          föräldrarnas möjligheter att välja omsorgsform.
        </p>
        <p xml:id="i-RRspCxHLgFm1M1Vk3QtLiT">
          Det är viktigt ur valfrihetssynpunkt att alla föräldrar och barn
          vet när den obligatoriska skolverksamheten respektive när den
          frivilliga förskoleverksamheten (barnomsorgen) börjar och slutar
          under dagen.
        </p>
        <p xml:id="i-4AqTp6T2ETrMLngjDYaAcY">
          Det är endast under förutsättning att förskoleklassens timmar
          hålls samman som föräldrar och elever erbjuds en realistisk möjlighet
          att fritt välja den omsorgsform som känns bäst för den enskilda
          familjen. En avgränsning mellan förskoleklassens undervisningstid
          och den fria tiden är väsentlig för att både stärka betydelsen
          av den skolförberedande verksamheten och samtidigt ge möjligheter
          till alternativa omsorgsformer. Det är med andra ord angeläget
          att utforma tillståndsgivningen så att det tydligt ställs ett
          krav på huvudmannen att skilja på dessa två uppgifter.
        </p>
        <p xml:id="i-XYTCcqHhqdG9WNqjCKfaE2">
          Med hänvisning till ovanstående vill jag ställa följande fråga
          till statsrådet Ingegerd Wärnersson:
        </p>
        <p xml:id="i-W2mN4ZFRmgciv7rQhx6oe8">
          Vilka konkreta åtgärder är statsrådet beredd att vidta för att
          tydligt särskilja barnomsorgs- respektive skolverksamheten?
        </p>
      </div>
    </body>
  </text>
</TEI>
