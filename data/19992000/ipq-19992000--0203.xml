<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0203">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0203</head>
        <author who="i-pSqD9LHdbNUrj3thRcKhS">Engström, Marie (v) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>regionalpolitiken och småföretagen</topic>
        <docDate when="2000-01-31">den 31 januari</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GN10203</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:203 av Marie Engström (v) till statsrådet
          Mona Sahlin om regionalpolitiken och småföretagen
        </IPQ_title>
      </div>
      <div type="IPQuestionBody">
        <p xml:id="i-221xmYLTJqziGCq3Lf3SXA">
          Det går bra för Sverige och nya jobb skapas. Men det gäller inte
          hela Sverige. Stora delar av landet växer inte i samma takt som
          storstadsregionerna. Det handlar om de s.k. skogslänen men problemen
          finns också i andra delar av Sverige. Här ligger arbetslösheten
          fortfarande på en relativt hög nivå. Befolkningsutvecklingen är
          negativ, många unga människor flyttar samtidigt som andelen äldre
          ökar.
        </p>
        <p xml:id="i-3A9YG4jWunu9p1qZzWh7nE">
          Flera av dessa områden är bruksbygder som under de senaste decennierna
          genomgått en genomgripande och i många fall smärtsam strukturrationalisering.
          Det finns i dag många tecken på att dessa orter inte riktigt hämtat
          sig och därmed inte klarat av nödvändig omställning. Hjälp och
          stöd för att bryta gamla strukturer och bygga upp nya blir nödvändigt,
          inte minst beträffande näringslivet. Utgångspunkten måste vara
          att bygga vidare på det kunnande och engagemang som finns hos
          de människor som lever och verkar i sin bygd.
        </p>
        <p xml:id="i-XZ19mymaCCGyakhMgFdhVA">
          Vid utformning av politiken är det viktigt att hitta en bra samverkan
          mellan vad vi kallar den stora och lilla regionalpolitiken. Frågor
          rörande näringsliv, arbetsmarknad, infrastruktur, miljösatsningar
          och jämställdhet är centrala för att utveckla hela Sverige. Bidrag,
          medfinansiering och olika former av stöd (den lilla regionalpolitiken)
          får ses som ett komplement.
        </p>
        <p xml:id="i-WAM1YH59zBupiHb6DknVyG">
          Inom ramen för den lilla regionalpolitiken betalas i dag bl.a.
          stöd till småföretag. Stödet ifrågasätts nu av regeringens utredare.
          Man säger att det är svårt att påvisa positiva effekter och att
          stödet leder till orättvisor mellan företag. Dessutom förs ett
          resonemang om att ett slopat stöd skulle ge större möjligheter
          att minska skatter på företagande. Detta kan tolkas som en övergång
          till mer generella lösningar, vilket är förvånande i en tid då
          regional obalans kan betecknas som en av våra stora politiska
          utmaningar.
        </p>
        <p xml:id="i-UDHG5W6T63XeBTJReaxkvK">
          Mot bakgrund av ovanstående vill jag fråga biträdande näringsminister
          Mona Sahlin:
        </p>
        <p xml:id="i-XvRchaAP8kCTQYB5kfz7hZ">
          Vilka åtgärder är regeringen beredd att vidta för att stimulera
          bl.a. småföretag i syfte att minska regionala obalanser?
        </p>
        <p xml:id="i-BTgFNhuCDZLKJgGeEeFDW8">
          Kommer regeringen att vidta några åtgärder inom företagsstödet,
          med anledning av den rapport som kommit inom området? Och i så
          fall vilka åtgärder?
        </p>
      </div>
    </body>
  </text>
</TEI>
