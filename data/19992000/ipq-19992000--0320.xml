<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0320">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0320</head>
        <author who="i-Evjo9hsKrPvb3KMyegAipb">Magnusson, Cecilia (m) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>kriminalvården</topic>
        <docDate when="2000-03-30">den 30 mars</docDate>
        <status when="unknown" byWhom="justitieminister Laila Freivalds " byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GN10320</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:320 av Cecilia Magnusson (m) till justitieminister
          Laila Freivalds om kriminalvården
        </IPQ_title>
      </div>
      <div type="IPQuestionBody">
        <p xml:id="i-LchrdepqqGP96E9641qBC8">
          Under de senaste åren har klienterna såväl på våra anstalter
          som i frivården blivit alltmer svårhanterliga. Fler långtidsdömda,
          grövre brott och ökat antal psykiskt störda ställer nya krav på
          kriminalvården. Samtidigt har narkotikasituationen förvärrats
          och andelen narkotikamissbrukare ökat såväl bland de fängelsedömda
          som bland frivårdsklienterna.
        </p>
        <p xml:id="i-JfBj2nnw7Edn9n6y2eFGGU">
          Förekomsten av allvarligt våld och hot har ökat, både mellan
          intagna och gentemot de anställda, vilket till stor del hänger
          samman med att alltfler av de intagna i kriminalvården tillhör
          någon extremorganisation. Allt oftare rapporteras i medierna om
          kriminalvårdspersonal som skadas av fångar och om kraftigt våld
          mellan fångar.
        </p>
        <p xml:id="i-3aW72XUBbThAXb5USc1hWz">
          Framtiden ser inte ljusare ut. Enligt kriminalvårdens budgetunderlag
          för år 2000 kommer antalet fångar att öka med ca 200 de närmaste
          åren. Om inga åtgärder vidtas kommer den redan höga beläggningsnivån
          på fängelserna öka. Det innebär att en redan mycket svårhanterlig
          arbetssituation för personalen kommer att förvärras ytterligare.
        </p>
        <p xml:id="i-8HpLT8nmmjKzHr1jTmbzDU">
          SEKO:s medlemsundersökning Hot och våld i kriminalvården, som
          presenterades den 1 februari 2000 understryker att situationen
          inom svensk kriminalvård är allvarlig. Hälften av de som svarat
          på enkäten uppger att de under den senaste tolvmånadersperioden
          blivit utsatta för hot eller våld från klienter så att han eller
          hon blivit illa berörd. 69 % uppger att våldet, eller hotet om
          våld, ökat på deras arbetsplats under den senaste tiden.
        </p>
        <p xml:id="i-Xea3dNvffz6BhAgNPF28Zo">
          Vad avser justitieministern vidtaga för åtgärder med anledning
          av den alltmer svårhanterliga situationen för personalen inom
          kriminalvården?
        </p>
      </div>
    </body>
  </text>
</TEI>
