<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0150">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0150</head>
        <author who="i-T2aXcsQqA9hkUFtCcU4AeQ">Järrel, Henrik S (m) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>rutiner för beviljande av permanent uppehållstillstånd</topic>
        <docDate when="1999-12-14">den 14 december</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GN10150</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:150 av Henrik S Järrel (m) till statsrådet
          Maj-Inger Klingvall om rutiner för beviljande av permanent uppehållstillstånd
        </IPQ_title>
      </div>
      <div type="IPQuestionBody">
        <p xml:id="i-43HdEUvLYE2hgUbxQgmkC2">
          Efter tidigare och de senaste två årens prövotider med tillfälligt
          uppehållstillstånd i Sverige, har den irakiske läkaren Zewar Al-Dabbagh
          nyligen fått sitt ärende prövat av Invandrarverket.
        </p>
        <p xml:id="i-fyUBtgq7U4ZoSMCQ8QUxv">
          Regeringen, med dåvarande föredragande statsrådet Pierre Schori,
          beviljade den 27 november 1997 Zewar Al-Dabbagh @ som hals över
          huvud flytt utomlands sedan tillståndstiden löpt ut @ uppehålls-
          och arbetstillstånd för, till en början, sex månader. Han bedömdes
          vidare ha synnerligen starka anknytningsskäl, bl.a. till hustru
          och tre barn, vilka tidigare samtliga beviljats permanent uppehållstillstånd.
          Till följd av rådande förhållanden i Irak bedömdes Al-Dabbagh
          även såsom skyddsbehövande i övrigt enligt 3 kap. 3 § första stycket
          i utlänningslagen.
        </p>
        <p xml:id="i-KkxN5Pv7prf8VQnKVRcJX8">
          Sedan dess har läget i Irak knappast förbättrats.
        </p>
        <p xml:id="i-AZRDGnnHyKnodsGMdAEh9J">
          På oklara, ej i domstol närmare prövade grunder, har dr. Al-Dabbagh
          för elva år sedan utpekats som en säkerhetsrisk, en stämpel som
          tills vidare tycks förfölja honom i SÄPO:s akter. "Säkerhetsrisken"
          bedömdes tydligen dock inte större än att regeringen 1997 ansåg
          att landet också fortsättningsvis kunde leva med den, låt vara
          begränsad till prövoperioder om sex eller tolv månader.
        </p>
        <p xml:id="i-8obLgRakzWeuim9nxvxqyW">
          Antingen är man väl en säkerhetsrisk eller också inte.
        </p>
        <p xml:id="i-MiCLfXdyGJYW6591LdDFKR">
          Nåväl, Zewar Al-Dabbagh är en erkänt skicklig ortopedspecialist,
          mycket uppskattad av såväl patienter som kolleger vid Karolinska
          sjukhuset. Han är en i högsta grad samhällsnyttig och skötsam
          medborgare: högskattebetalare, en omtänksam och ansvarsfull familjefar
          osv. Han har inga andra ambitioner än att sköta sitt jobb som
          läkare väl och att ta ett gott ansvar för sin familj.
        </p>
        <p xml:id="i-24LPfBgojuSC3SCfg6ec7f">
          Invandrarverket beviljade den 3 december 1999 dr. Al-Dabbagh
          ytterligare ett års tillfälligt uppehållstillstånd, trots att
          det under den tvååriga prövotiden enligt SÄPO ej framkommit skäl
          som ytterligare skulle kunna tala för att Al-Dabbagh är en säkerhetsrisk
          @ allt enligt föredraganden vid SIV, som alltså fortfarande hänger
          upp sig på regeringens två år gamla bedömning.
        </p>
        <p xml:id="i-SCRkKeGk4BCPuLcKjWdt7j">
          SIV kan hänskjuta ärendet för avgörande hos regeringen men har
          av dunkla skäl tills vidare avstått från detta. På UD uppges att
          man intet kan göra så länge ärendet inte ligger på regeringens
          bord. Detta är ett Moment 22 och en byråkratisk kurragömmalek.
        </p>
        <p xml:id="i-LSxw2g9jp7uDmMiqpJHXsa">
          Också i alla avseenden skötsamma, friska, arbetssamma och självförsörjande
          invandrare borde ges en ärlig chans att få etablera sig, utan
          att riskera att hamna i paragrafryttares prestigekrig.
        </p>
        <p xml:id="i-Dcuf1Tm1QqyAwFuRGwxAQK">
          Enligt såväl Invandrarverkets som Utlänningsnämndens praxis prövas
          i allmänhet inte en s.k. uppskjuten permanent invandring under
          längre tid än två år. Om inga starka skäl talar emot efter denna
          tid, beviljas vanligen permanent uppehållstillstånd. För dr. Al-Dabbagh
          skulle för övrigt ett permanent uppehållstillstånd dessutom lösa
          en rad praktiska problem knutna till hans yrkesutövning som läkare.
        </p>
        <p xml:id="i-FPupZph6u6DXH9fmua4oUX">
          Med utgångspunkt från detta enskilda fall kan en mera principiell
          fråga resas:
        </p>
        <p xml:id="i-HLKUFe6Jids8uagbD5Tefw">
          Vilka åtgärder avser ministern vidta för att skapa klarare och
          entydigare rutiner för berörda myndigheter i utlänningsärenden
          i syfte att minimera de sökandes lidande på grund av ovisshet
          och myndigheternas valhänthet?
        </p>
      </div>
    </body>
  </text>
</TEI>
