<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0272">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0272</head>
        <author who="i-PyYxwdbw2KYpXyCWKWHmmT">Pehrson, Johan (fp) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>hantering av asylärenden</topic>
        <docDate when="2000-03-01">den 1 mars</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GN10272</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:272 av Johan Pehrson (fp) till statsrådet
          Maj-Inger Klingvall om hanteringen av asylärenden
        </IPQ_title>
      </div>
      <div type="IPQuestionBody">
        <p xml:id="i-LgdivJ2XTf3YNuGLRRauvi">
          Det kommer oavbrutet rapporter om den svåra situationen för asylsökande
          i Sverige. Familjerna Demir och Sincari tillhör några av de i
          massmedierna mest uppmärksammade exemplen, men listan på asylsökande
          som lever under mycket svåra och osäkra förhållanden kan göras
          längre. Vi vet att många flyktingar i dag lever gömda på grund
          av risken att avvisas ur landet. De saknar tillgång till sjukvård
          och rättstrygghet. Barn tvingas gömma sig under förhållanden som
          är helt oacceptabla.
        </p>
        <p xml:id="i-7gHYCN4pGLG2LPfZFei3PY">
          Ett centralt inslag i en human flyktingpolitik är att människor
          ges snabba beslut och att rättssäkerhet råder. Det senare främst
          genom att lika fall behandlas lika. En förutsättning för rättssäkerhet
          är att det finns tillräckligt med personal för att upprätthålla
          kraven på snabbhet och kvalitet i beslutsfattandet.
        </p>
        <p xml:id="i-BLboYmYqczP6jLw2Eq26uP">
          Bristerna i hanteringen av asylärenden vid Statens invandrarverk
          är påtagliga. Det finns i dag inte tillräckligt med resurser för
          att upprätthålla kraven på skyndsamhet och kvalitet i beslutsfattandet.
          Ärenden drar ut på tiden och många asylsökande får vänta flera
          år innan beslut fattas, med mänskligt lidande som följd.
        </p>
        <p xml:id="i-YQuRwPdNCyU7T7wLMQ23p5">
          Vid utgången av januari månad fanns det sammanlagt 7 987 öppna
          asylärenden hos Invandrarverket. Av dessa fanns 5 300 ärenden
          inom region Stockholm. Arbetssituationen har bidragit till en
          betydande omsättning på personal.
        </p>
        <p xml:id="i-CzKJy8f3eJx7xrSmkBNN1h">
          För att klara denna hantering är det rimligt att fler resurser
          tillförs Stockholm. Invandrarverket har i år helt riktigt fördelat
          extra resurser till de regioner som behöver det för att klara
          hanteringen av asylärenden, så även till Stockholm. Men resurserna
          är inte tillräckliga. Därför har verksledningen tillfälligt valt
          att låta personal i region nord @ vilka saknar erfarenhet @ fatta
          beslut i asylärenden som rör Stockholmsområdet. Mot denna nyordning
          bör man ha invändningar när det gäller rättssäkerhet för de människor
          som kommer prövas av nyinrättade team.
        </p>
        <p xml:id="i-SQMjbVyCC1cBZTG9Ep8W9S">
          Till detta kan även tilläggas de oacceptabelt långa väntetiderna
          för att få en ansökan om medborgarskap behandlad. Det kan ta mer
          än tolv månader innan handläggning påbörjas. Invandrarverkets
          resurser räcker heller inte till för att klara även denna hantering.
        </p>
        <p xml:id="i-Hbmwy7uJFkeVdAsWsNtzqi">
          Med anledning av det ovan anförda vill jag ställa följande fråga
          till statsrådet Maj-Inger Klingvall:
        </p>
        <p xml:id="i-GAiqAWoR15pEbRdJD2CmjC">
          Vilka åtgärder är regeringen beredd att vidta för att klara ut
          den rådande situationen vid Statens invandrarverk i syfte att
          kunna garantera att kraven på snabbhet och kvalitet och därmed
          rättssäkerheten i beslutsfattandet upprätthålls?
        </p>
      </div>
    </body>
  </text>
</TEI>
