<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0300">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0300</head>
        <author who="i-9beYBFzEh8w1EjPQHXW3mC">Rådhström, Jan-Evert (m) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>uppföljning av handläggningstider</topic>
        <docDate when="2000-03-16">den 16 mars</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GN10300</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:300 av Jan-Evert Rådhström (m) till
          statsrådet Mona Sahlin om uppföljning av handläggningstider
        </IPQ_title>
      </div>
      <div type="IPQuestionBody">
        <p xml:id="i-SmhCf1VQg3TedzJHiPZkCQ">
          För knappt ett år sedan deltog jag tillsammans med statsrådet
          Mona Sahlin i en interpellationsdebatt om PRV:s handläggningstider.
          Gång på gång upprepade då statsrådet att: "Med de insatser som
          tidigare gjorts och de insatser som nu pågår och planeras räknar
          jag med att de tio månader som är satta som riktmärke för beslut
          i varumärkesärenden kan uppnås under 1999."
        </p>
        <p xml:id="i-QoVBjwy81RzGfNJnMDvDKT">
          Det är min fulla övertygelse att personalen på PRV:s varumärkesavdelning,
          under den tid som gått sedan vår interpellationsdebatt, gjort
          sitt yttersta för att uppnå regeringens riktmärken. Detta har
          uppenbarligen inte räckt till. Likaledes tycks det av statsrådet
          utlovade agerandet från regeringens sida inte gett nämnvärt resultat.
          Enligt uppgifter inhämtade från PRV så sent som den 25 februari
          i år var handläggningstiderna följande:
        </p>
        <p xml:id="i-MjKCNyFe8rwMx3R7Mc5fjh">
          Nationella 25 månader (10)
        </p>
        <p xml:id="i-gcewRAr88NrKRGEqYtSwF">
          varumärkesansökningar
        </p>
        <p xml:id="i-SGsTbZgk7yERCA9AzN9Qz2">
          Internationella 21 månader (10)
        </p>
        <p xml:id="i-LT2kS13ocyjWT4NuF8rJi5">
          varumärkesansökningar
        </p>
        <p xml:id="i-GkSSTztVcxAHqPQXYU2xHV">
          Mönsteransökningar 20 månader (11)
        </p>
        <p xml:id="i-NRtTBewdTxodLGMsm5Pxjg">
          Siffror inom parentes anger regeringens riktmärke enligt regleringsbrevet.
        </p>
        <p xml:id="i-Qa6d63mAQ91eKqyGBGKvD1">
          Vid förra årets debatt såg jag en viss tillförsikt i svaret eftersom
          statsrådet då i likhet med mig talade om vikten av korta handläggningar
          för tillverkningen, jobben och tillväxtens skull.
        </p>
        <p xml:id="i-SZ6dEA2Tk78HNoAsvJQgBj">
          Denna förhoppning har tyvärr utbytts mot besvikelse.
        </p>
        <p xml:id="i-M5vaLuZwnbagEjNCSPgQ32">
          Mot bakgrund av att statsrådet för knappt ett år sedan utlovade
          att beslut inom tio månader i varumärkesärenden skulle uppnås
          under förra året och att därefter handläggningstiderna snarare
          ökat än minskat vill jag ställa följande frågor:
        </p>
        <p xml:id="i-HGxRtKfvtod3pPvSeLjyvi">
          Vilka ytterligare åtgärder försökte regeringen vidta under förra
          året för att målen skulle kunna uppnås?
        </p>
        <p xml:id="i-JwuyHurCmQWcytvUgJWVhE">
          Vilka åtgärder avser statsrådet vidta om det inom kort visar
          sig att nya ärenden ej kommer att kunna behandlas inom tio månader?
        </p>
      </div>
    </body>
  </text>
</TEI>
