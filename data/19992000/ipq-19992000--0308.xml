<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0308">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0308</head>
        <author who="i-DDTGf6wkyXKiMd3kYJ4KQv">Ludvigsson, Anne (s) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>jämställdhetsarbetet i Sveriges utrikespolitik</topic>
        <docDate when="2000-03-21">den 21 mars</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GN10308</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:308 av Anne Ludvigsson (s) till utrikesminister
          Anna Lindh om jämställdhetsarbetet i Sveriges utrikespolitik
        </IPQ_title>
      </div>
      <div type="IPQuestionBody">
        <p xml:id="i-CeAUWx563LhNgoCmZ1wyNv">
          Världen styrs fortfarande av män. Kvinnor utgör hälften av jordens
          befolkning, men kvinnors möjligheter att påverka, delta i och
          dra fördel av utvecklingen är i de flesta länder små.
        </p>
        <p xml:id="i-3L1MMiM9yeiAt74mZwEhfp">
          Jämställdhet har avgörande betydelse för ett samhälles sociala,
          ekonomiska och politiska utveckling. FN:s världskonferens om de
          mänskliga rättigheterna i Wien 1993 slog fast att de mänskliga
          rättigheterna är universella och att jämställdhet är en MR-fråga,
          inte en särskild kvinnofråga.
        </p>
        <p xml:id="i-TEv1xrqnYerTqEaztGCdE5">
          Jämställdhet är en viktig samhällsfråga och en fråga som påverkar
          både kvinnor och män. Att skapa lika möjligheter, rättigheter
          och skyldigheter innebär förändringar på en rad samhällsområden
          t.ex. i frågor som rör fördelningen av arbete, arbetets organisation,
          utbildning, fördelningen av ekonomiska resurser och makt, både
          inom hushållen och i samhället i stort.
        </p>
        <p xml:id="i-eZo1fhujt7ABm5cTD7dGa">
          På samma sätt som kvinnofrigörelsen har varit kvinnornas eget
          verk måste nu männen befria sig själva från gamla och hämmande
          mansroller. Många män delar synen på jämställdheten som en viktig
          samhällsfråga och vill aktivt verka för att förändra traditionella
          könsroller. Men män som bryter könsbarriärerna möts tyvärr ofta
          av fördomar och samhällets traditionella syn på kvinnligt och
          manligt. Förändringar som man inte har full kontroll över skapar
          frustration och osäkerhet.
        </p>
        <p xml:id="i-7MdK4rK1zBoKofRcnxgWRk">
          En viktig del för att bli mer framgångsrik i jämställdhetsarbetet
          är att nå ut till männen med upplysning och kunskap om mäns och
          kvinnors olika behov och villkor. Att ta till vara de "jämställda
          männens" kunskap och vilja till förändring underlättar och påskyndar
          arbetet med jämställdhet.
        </p>
        <p xml:id="i-3etuST6A1rG7eVkNsh3m7E">
          Hur tänker utrikesministern agera för att nå ut till männen med
          upplysning och kunskap om mäns och kvinnors olika behov, villkor
          och rättigheter?
        </p>
        <p xml:id="i-VMRyapsuJmYV2Eyfj9SAGy">
          Vilka initiativ tänker utrikesministern ta för att mansrollen
          lyfts mer aktivt i den internationella jämställdhetsdebatten?
        </p>
        <p xml:id="i-7ECmPJQjHg2gAarEJ2yagT">
          Vilka åtgärder tänker utrikesministern vidta för att använda
          sig av de jämställda männens kunskap i Sveriges internationella
          bistånds- och jämställdhetsarbete?
        </p>
      </div>
    </body>
  </text>
</TEI>
