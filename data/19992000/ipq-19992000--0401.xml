<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0401">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0401</head>
        <author who="i-JKZyQwnfkbK1njmH7h7T4h">Karlsson, Ola (m) </author>
        <recipient who="i-JchxQfU1zc3XVbvadFgBSn">kulturminister Marita Ulvskog </recipient>
        <topic>hinder för bredbandstjänster</topic>
        <docDate when="2000-04-28">den 28 april</docDate>
        <status when="unknown" byWhom="kulturminister Marita Ulvskog " byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GN10401</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:401 av Ola Karlsson (m) till kulturminister
          Marita Ulvskog om hinder för bredbandstjänster
        </IPQ_title>
      </div>
      <div type="IPQuestionBody">
        <p xml:id="i-MfQr6AKWvEQ2rfci8yvdAY">
          Radio- och TV-lagen innehåller en skyldighet för kabelnät som
          sänder TV att utan ersättning vidarebefordra vissa TV-kanaler
          till alla anslutna hushåll, s.k. must carry. Skyldigheten avser
          i dag SVT 1, SVT 2 och TV 4 analogt samt SVT 24 digitalt.
        </p>
        <p xml:id="i-2zuz5Gfh7xSAZ5boJqCemn">
          En rad olika tekniker används för att ansluta hushållen till
          de elektroniska motorvägarna t.ex. LAN, kabel-TV-nät, ADSL och
          fiber. Gemensamt är att alla, med undantag för ADSL, faller under
          radio- och TV-lagens regler om must carry. För att kunna erbjuda
          tjänster som är att betrakta som TV är man tvungen att utan ersättning
          vidarebefordra de tre s.k. must carry kanalerna i analog form.
        </p>
        <p xml:id="i-SDSqjVijFZkFCDXtJbPNb9">
          Kravet på vidaresändning leder i många fall till tekniska problem
          och kommer därmed att innebära kraftigt ökade kostnader för bredbandsleverantörer
          och hushåll. I de fall operatören inte kan åstadkomma analoga
          sändningar till rimlig kostnad kan man dessutom tvingas att avstå
          från att erbjuda vissa tjänster. TV och TV-liknande tjänster är
          att betrakta som ganska standardbetonade bredbandstjänster.
        </p>
        <p xml:id="i-Bmfj1PeYfAdh4CBnQ7TXXV">
          Radio- och TV-lagens krav på vidaresändning innebär därför inte
          bara ett hot mot utbyggnaden av bredbandsnäten till de svenska
          hushållen utan riskerar också att starkt begränsa utbudet av bredbandstjänster.
        </p>
        <p xml:id="i-XvzSCSn36GjgRfUHoyymqm">
          Det statliga utsändningsföretaget Teracom har i dag monopol på
          utsändningarna av de s.k. must carry-kanalerna SVT 1, SVT 2 och
          TV 4. Man erhåller dock till skillnad från kabeloperatörerna ersättning
          för sina sändningar. Koncessionsavtalen mellan staten och SVT/TV
          4 innehåller dessutom regler som garanterar Teracom ett monopol
          på utsändningarna i marknätet. Utsändningarna ger upphov till
          stora monopolvinster som nu Teracom använder för att etablera
          sig på marknaden för s.k. trådlös bredbandsaccess som är en konkurrensutsatt
          marknad med flera aktörer.
        </p>
        <p xml:id="i-EWHoEfvsVYzscTQvBQx67W">
          Regeringen slår i sin IT-proposition fast att utbyggnaden av
          bredbandsinfrastrukturen ska ske på marknadsmässiga villkor och
          i konkurrens. Med anledning av ovanstående vill jag ställa följande
          frågor:
        </p>
        <p xml:id="i-X3TWZLctPUwidQYVUA2Y9n">
          Vad avser statsrådet göra för att undanröja det hinder radio-
          och TV-lagens must carry-regler utgör mot utbyggnaden av bredbandsnäten
          till de svenska hushållen?
        </p>
        <p xml:id="i-YZEsWuFkpPiyuw5Hn1LnDH">
          Vad avser statsrådet göra för att undanröja risken för att radio-
          och TV-lagen begränsar hushållens tillgång till ett varierat utbud
          av bredbandstjänster?
        </p>
        <p xml:id="i-9CKkyeZprTyyVYM7c5ZLZ9">
          Vad avser statsrådet göra för att undanröja Teracoms monopol
          på utsändningen av TV i marknätet?
        </p>
        <p xml:id="i-Q4p52nAKtMUrgPRJRnxwSo">
          Vad avser statsrådet göra för att tillförsäkra att Teracom inte
          använder sina monopolvinster för att subventionera konkurrensutsatt
          verksamhet?
        </p>
      </div>
    </body>
  </text>
</TEI>
