<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0029">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0029</head>
        <author who="i-GSfuaZB2iKY7EQ9cNr63sp">Daléus, Lennart (c) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>Västerleden i Stockholm</topic>
        <docDate when="1999-10-15">den 15 oktober</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GN1029</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:29 av Lennart Daléus (c) till näringsminister
          Björn Rosengren om Västerleden i Stockholm
        </IPQ_title>
      </div>
      <div type="IPQuestionBody">
        <p xml:id="i-FDdxdUYYzjwazQqHETpHCi">
          Genom beslut i landstingsstyrelsen i Stockholms läns landsting
          den 21 september 1999 har en skrivelse tillställts näringsminister
          Björn Rosengren med begäran om att regeringen ska besluta om lagakraft
          vad gäller arbetsplanen för Västerledens utbyggnad samt medge
          s.k. alternativ finansiering.
        </p>
        <p xml:id="i-H8gaKtu2pStiRy9Sd6Gi5V">
          Västerleden utgjorde en betydande del i det s.k. Dennispaketet.
          Genom en överenskommelse mellan Centerpartiet och den socialdemokratiska
          regeringen upplöstes Dennispaketet vintern 1997. I och med det
          beslutet lyftes Västerleden ut ur planeringen. Som skäl anfördes
          otillräcklig finansiering och bristande miljöhänsyn.
        </p>
        <p xml:id="i-UEpgzYvRGX5DDpdrTpZLaM">
          Genom landstingsstyrelsens skrivelse har socialdemokraterna och
          moderaterna i Stockholms läns landsting visat att de önskar återgå
          till de storskaliga och mycket kostsamma trafiklösningar som presenterades
          i Dennispaketet.
        </p>
        <p xml:id="i-MVVVBSGTGY9iYh21qNN1Xn">
          Västerledsprojektet är kostnadsberäknat till någonstans mellan
          5 och 7 miljarder kronor. Motorleden avses byggas mellan Kungens
          Kurva i Huddinge via Skärholmen/Sätra, Kungshatt, Lovön, Grimstaskogen
          och vidare till Bergslagsplan vid Vällingby. Stora miljö- och
          kulturvärden står på spel.
        </p>
        <p xml:id="i-2wvwqyhuHB7wrcdYantsZe">
          Därtill kan nämnas att invånarna i Ekerö kommun i en kommunal
          folkomröstning 1991 med en majoritet på ca 75 % av rösterna, sade
          nej till Västerledens utbyggnad.
        </p>
        <p xml:id="i-DvYSq8kXE5UX7Kh3M7k9tr">
          Med anledning av detta vill jag ställa följande frågor till statsrådet
          Björn Rosengren (s):
        </p>
        <p xml:id="i-JRR4VaPH2anDq6aQoUidEJ">
          1. Står överenskommelsen mellan Centerpartiet och regeringen
          om Dennispaketets upplösning från 1997 fast?
        </p>
        <p xml:id="i-85baRGCLpB41BzSADhHBGv">
          2. Avser regeringen att tillmötesgå Stockholms läns landstings
          begäran om regeringsbeslut som möjliggör Västerledens utbyggnad?
        </p>
        <p xml:id="i-PWVDtGUwVnNNxNmRx3Fjki">
          3. Är regeringen beredd att medverka till Västerledens utbyggnad
          trots att den hotar betydande natur- och kulturvärden i Stockholmsregionen?
        </p>
        <p xml:id="i-vxM3pjSVPmBypZvGqrY3U">
          4. Är regeringen beredd att ignorera resultatet i den folkomröstning
          om Västerleden som hölls 1991?
        </p>
      </div>
    </body>
  </text>
</TEI>
