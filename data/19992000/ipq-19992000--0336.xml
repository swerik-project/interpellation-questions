<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0336">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0336</head>
        <author who="i-FpZhtERayFHq9rSuxCQ5k5">Olsson, Karin (s) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>inrättande av en djurskyddsmyndighet</topic>
        <docDate when="2000-04-04">den 4 april</docDate>
        <status when="unknown" byWhom="jordbruksminister Margareta Winberg " byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GN10336</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:336 av Karin Olsson (s) till jordbruksminister
          Margareta Winberg om inrättande av en djurskyddsmyndighet
        </IPQ_title>
      </div>
      <div type="IPQuestionBody">
        <p xml:id="i-HckxJGFqdza2GRTsZjQRtE">
          Sverige har världens strängaste djurskyddslag. Det är utmärkt
          @ även om den självklart kan göras strängare. Men ansvaret för
          djurskyddsfrågorna är i dag fördelat på flera myndigheter.
        </p>
        <p xml:id="i-NqNtzTmTjttbEf65ru5cC8">
          Jordbruksverket är den centrala djurskyddsmyndigheten, med bl.a.
          det samordnande ansvaret för tillsynen enligt djurskyddslagen.
          Centrala försöksdjursnämnden har ansvar för de flesta försöksdjursfrågorna.
          Livsmedelsverket ansvarar för vissa slaktfrågor och Naturvårdsverket
          har ansvar för jakten.
        </p>
        <p xml:id="i-JDWMDgKMiLE4ffyDPVC1Jx">
          Som jag ser det innebär denna uppdelning av djurskyddet ett problem.
          Flera statliga utredningar har också visat på detta. Det väcker
          naturligtvis idén om att samla alla djurskyddsfrågor under ett
          och samma tak, dvs. att inrätta ett statens djurskyddsverk. Jag
          tycker att detta är en mycket bra idé och jag och Marianne Carlström
          har i en motion till riksdagen föreslagit att detta bör utredas
          snarast.
        </p>
        <p xml:id="i-YWUWW6kp5iBYNns1UFedia">
          Det finns flera områden inom djurskyddet som jag anser skulle
          gynnas av att en djurskyddsmyndighet existerar. Ett sådant område
          är den djurförsöksetiska prövningen. En undersökning har visat
          stora brister inom de djurförsöksetiska nämnderna. Nämnderna godkänner
          nästan undantagslöst alla ansökningar om att få utföra djurförsök.
          De avslag som görs, görs i stort sett uteslutande av formella
          skäl @ sällan eller aldrig av etiska skäl!
        </p>
        <p xml:id="i-Fr9XaMn8MSbyPN7QbYnevK">
          Tillsynen av djurskyddet är en annan fråga som brådskande behöver
          en tillfredsställande lösning. Här har de lokala tillsynsmyndigheterna
          pekat på att den centrala myndigheten inte tagit fram vare sig
          kompetens- eller målbeskrivningar i tillräcklig omfattning. Samtidigt
          vet vi att det brister med tillsynen av djurskyddet på flera håll
          i landet. Resultatet är att oacceptabelt många djur får lida i
          onödan.
        </p>
        <p xml:id="i-NjG4tsraLkxL32S8WmakTn">
          När Naturvårdsverket inrättades på 1960-talet var det en logisk
          konsekvens vid en tidpunkt då miljöfrågorna alltmer hamnade i
          fokus. Genom att låta frågorna bli ett eget kompetensområde ville
          man både markera frågornas dignitet och skapa en effektiv spjutspetsmyndighet.
          I dag är det djurskyddsfrågorna som alltmer hamnar i fokus. Fler
          och fler @ särskilt många unga @ engagerar sig i arbetet för ett
          stärkt djurskydd.
        </p>
        <p xml:id="i-LDydR3FkXD9sRzBSvGeYNt">
          Jag anser att djurskyddsfrågan bör få en högre status i den allmänna
          diskussionen och därmed också höjd status som en viktig samhällsfråga.
        </p>
        <p xml:id="i-CQjx5PPJf1oDqY656U1c8p">
          Jag vill därför fråga om jordbruksminister Margareta Winberg
          är beredd att inrätta en djurskyddsmyndighet. Enligt min uppfattning
          ska en dylik myndighet ha ansvar för alla djurskyddsfrågor och
          kunna fungera som en spjutspetsmyndighet. Därmed skulle arbetet
          med djurskyddsfrågorna få en nödvändig förstärkning.
        </p>
      </div>
    </body>
  </text>
</TEI>
