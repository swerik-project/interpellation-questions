<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0289">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0289</head>
        <author who="i-PsSysCdjrkuVBAo163T4KM">Gylling, Johnny (kd) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>MK1-diesel</topic>
        <docDate when="2000-03-10">den 10 mars</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GN10289</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:289 av Johnny Gylling (kd) till miljöminister
          Kjell Larsson om MK 1-diesel
        </IPQ_title>
      </div>
      <div type="IPQuestionBody">
        <p xml:id="i-4DsFyKkpy6vMq8kjBPECKM">
          Det har länge diskuterats huruvida diesel eller bensin är att
          föredra ur miljösynpunkt. Diskussionen har pendlat och ena året
          har dieselbilen varit bättre än bensinbilen, andra året har förhållandet
          varit helt omvänt.
        </p>
        <p xml:id="i-9MXPEuNaFkhoEZWu6gFGrm">
          Hela vår samhällsstruktur är beroende av ett fungerande transportsystem.
        </p>
        <p xml:id="i-MnkFn9iaDW7TZZXTuRrRDM">
          Men transporterna står i dag för ett av våra största miljöhot
          genom sina utsläpp. Våra intressen av välfärd och bekvämlighet
          krockar med våra intressen för ren luft och natur.
        </p>
        <p xml:id="i-HvHAJx8aawULzYxx9Z4edo">
          Transportsektorn är i dag i mycket hög grad beroende av fossila
          bränslen och det stora behovet bidrar starkt till bl.a. växthuseffekten,
          försurning av mark, sjöar och vattendrag och övergödning. Lantbrukarna
          men även transportsektorn är stora användare av diesel. Bönderna
          kan knappast minska sin konsumtion av diesel för att skatten höjs.
          De har inte mycket till alternativ i dag. Det är i dag också allom
          bekant att många utländska åkare tankar billigare och mycket hälsofarligare
          diesel innan de kommer till Sverige. Utsläppen berör oss här i
          Sverige medan skatteintäkterna stannar i ett annat land. Tidningen
          Trailer har i nr 3/2000 presenterat en mijöanalys av diesel ifrån
          Tyskland, Sverige, Polen och Danmark. Resultatet är slående till
          fördel för den svenska miljöklass 1-dieseln.
        </p>
        <p xml:id="i-5kny9ybBDne1VjZx8UtJhP">
          Det borde vara en enkel ekvation, att om man premierar den bästa
          dieseln i Europa @ svensk MK 1-diesel @ genom sitt låga innehåll
          av ppm, så kommer fler utländska åkare att tanka här i Sverige.
          Detta skulle medföra att skatteintäkterna ökar och utsläppen blir
          mindre farliga. I Europa säljer man diesel med upp till 500 ppm.
          Från år 2000 är EU:s krav max 350 ppm. Från år 2005 gäller max
          50 ppm, vilket är den nivå som Finland och Danmark redan ligger
          på. Men i Sverige innehåller MK 1-diesel redan i dag endast 5
          ppm. Denna diesel är bestraffad genom den skattehöjning som regeringen
          drev igenom tillsammans med sina samarbetspartier. Med tanke på
          att klimateffekten är en av de högst värderade miljöfrågorna vore
          det inte mer än rätt att satsa och premiera bränsle som bidrar
          så lite som möjligt till växthuseffekten.
        </p>
        <p xml:id="i-Y7Diw4DhjW3geDRoAFUBfJ">
          I dag sker en mycket omfattande teknikutveckling av dieselmotorer.
          Det finns i dag exempel på sådana motorer, exempelvis en 3-cylindrig
          högtrycksinsprutande dieselmotor som drar 0,3 liter milen. Sådana
          moderna dieselmotorer är nu på stark frammarsch. De drar ca 30
          % mindre bränsle och släpper ut 20@25 % mindre koldioxid än en
          motsvarande bensinmotor. Dessutom har en sådan motor en låg avgasemission
          redan från kallstart. Motorerna utvecklas nu i snabbare takt än
          själva bränslet och vi lär få vänta till övriga Europa erbjuder
          diesel med samma låga ppm-innehåll som den Sverige har.
        </p>
        <p xml:id="i-9TRRRwc9p5WMKtbwFZDwTC">
          En billigare svensk diesel i kombination med teknikutvecklingen
          skulle minska risken för att åkare tankar i exempelvis Danmark
          för att sedan köra slut på den mer partikelrika dieseln i Sverige.
          Det skulle också skapa en efterfrågan av teknik- och bränsleutveckling
          på transportmarknaden som vore till fördel för miljön. Det är
          viktigt att skatter och andra pålagor inte hindrar utvecklingen
          av mer miljöanpassade fordon. Staten måste medverka till att stimulera
          marknaden på detta område. Utvecklingen måste drivas i rätt riktning
          för att öka aktörernas möjlighet att arbeta med god framförhållning.
        </p>
        <p xml:id="i-MaDi2PaHnbhVz4gxYayAEn">
          Mina frågor till miljöministern är således:
        </p>
      </div>
    </body>
  </text>
</TEI>
