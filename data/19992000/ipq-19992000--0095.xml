<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0095">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0095</head>
        <author who="i-Q6XV7cn1KAM2Vuyuo8Ah3r">Högström, Tomas (m) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>skolelevers läskunskaper</topic>
        <docDate when="1999-11-18">den 18 november</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GN1095</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:95 av Tomas Högström (m) till statsrådet
          Ingegerd Wärnersson om skolelevers läskunskaper
        </IPQ_title>
      </div>
      <div type="IPQuestionBody">
        <p xml:id="i-RZN9KUPnZnBhzJDw6ZtYZS">
          Det är hög tid att sätta elevernas och lärarnas kunskaper i svenska
          språket i fokus. Skolverkets senaste rapport Läget i grundskolan
          1999 ger en dyster bild av grundskolans förmåga att lära alla
          elever läsa och skriva. Ungefär 4 % av eleverna uppnår inte en
          acceptabel nivå avseende läs- och skrivkunnighet. Förra året lämnade
          5 000 elever grundskolan utan att kunna läsa och skriva.
        </p>
        <p xml:id="i-Jo1B1rndk5LaXuDk7jpxfU">
          Skolverkets undersökningar visar vidare att ungefär 1 av 20 elever
          i årskurs 8 läser sämre än genomsnittseleven i årskurs 3. En viss
          försämring av elevernas läsförmåga har skett i såväl årskurs 2
          som 5 under 1990-talet.
        </p>
        <p xml:id="i-6ouzQ5EcFW7vNaLwam81GX">
          En undersökning om elevernas skrivkunskaper i årskurs 9 i Stockholm
          visade att 13 % hade otillräckliga kunskaper i svenska skriftspråket.
          Undersökningen visade vidare att 48 % av eleverna hade svårt att
          stava korrekt.
        </p>
        <p xml:id="i-XdnorFhj4oXuMipgzMfyLK">
          Grundskolans resultat för elever med invandrarbakgrund är i ännu
          högre grad alarmerande. Vårterminen 1999 fick var tredje invandrarelev
          betyget Icke godkänd i svenska 2 och blev därmed inte behörig
          till gymnasieskolans nationella program. I grunden handlar detta
          om att många av dessa elever känner ett utanförskap. Många av
          dessa elever upplever att de inte har något val och att skolan
          inte är till för dem.
        </p>
        <p xml:id="i-8mzwpFwTwqzZXxNUni7A1o">
          Skolverket konstaterar att fördelningen av skolans resurser inte
          i första hand utgår från elevernas krav och behov. De statliga
          utbildningsinspektörerna redovisar i sin granskning av skolan
          att elevernas behov av särskilt stöd många gånger inte fördelas
          efter elevernas behov, utan för att avlasta lärarna. Ur ett elevperspektiv
          är detta förhållande oacceptabelt.
        </p>
        <p xml:id="i-VbLXZ1s4HxHRM3pJjtpLM9">
          Att kunna läsa och skriva är grundläggande baskunskaper som alla
          människor måste behärska för att fungera väl i samhället. I detta
          instämmer säkert skolministern. Desto olyckligare är regeringens
          beslut att sänka kraven på lärarnas kunskaper i svenska språket.
        </p>
        <p xml:id="i-L194CAneuDTKSQ1ynKiYrv">
          Vi moderater menar tvärtom att kraven på lärarnas kunskaper i
          svenska språket bör skärpas. Lärarna ska inte bara besitta nödvändiga
          kunskaper i svenska utan utgöra den spetskunskap som bäst behärskar,
          tillämpar och till alla elever delger svenska språket. Ingen elev
          ska kunna lämna grundskolan utan att behärska svenska språket.
        </p>
        <p xml:id="i-CFDtCqj51FXm5hR3qwaq6t">
          Med hänvisning till ovanstående vill jag ställa följande frågor
          till statsrådet Ingegerd Wärnersson:
        </p>
        <p xml:id="i-W8VoJesNubYDf5TFg6MZeF">
          1. Vilka initiativ avser statsrådet vidta för att ingen elev
          ska kunna lämna grundskolan utan att ha uppnått betyget Godkänd
          i svenska?
        </p>
        <p xml:id="i-X2PvxRhZxJSPRzLmzeCqt1">
          2. Vilka konkreta åtgärder ämnar statsrådet vidta för att säkerställa
          att ingen elev erhåller betyget Godkänd utan att det också motsvaras
          av uppnådda kunskaper?
        </p>
        <p xml:id="i-T9GMJna2dFqqU7bDkPgyAk">
          3. Är statsrådet beredd att återställa de tidigare kraven på
          lärarnas kunskaper i svenska språket?
        </p>
      </div>
    </body>
  </text>
</TEI>
