<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0210">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0210</head>
        <author who="i-R9MuNkxgtjYredKHhh6ujV">Bill, Per (m) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>forskningspolitiken</topic>
        <docDate when="2000-02-01">den 1 februari</docDate>
        <status when="unknown" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GN10210</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:210 av Per Bill (m) till utbildningsminister
          Thomas Östros om forskningspolitiken
        </IPQ_title>
      </div>
      <div type="IPQuestionBody">
        <p xml:id="i-N7yHUDQbepCPgyZqYbaPwC">
          "Karolinska sjukhuset förlorar en miljard kronor om året på att
          Astra Zeneca och Pharmacia &amp; Upjohn flyttar ut ur landet. Lika
          mycket riskerar universitet och högskolor att gå miste om." (SvD
          den 30 januari 2000)
        </p>
        <p xml:id="i-L56fyXMb328jqjJBQ4h45U">
          Astra Zeneca och Pharmacia &amp; Upjohn är bara två i raden av företag
          som valt att flytta ut ur Sverige för att i stället etablera sig
          där företagsklimatet är bättre. Exempel på andra "utflyttare"
          är ABB, AGA, Akzo Nobel, Autoliv, Avesta Sheffield, BTL, Esab,
          Esselte, Ikea, Linjebuss, Nordbanken, SCA Hygiene, Saab Automobile,
          Securitas, Stora Enso, Swebuss, Tetra Laval Group, Partena, PLM,
          P&amp;U, Preem Petroleum och Volvo Personvagnar.
        </p>
        <p xml:id="i-SR3eoBoHvzACgGUnzvMRDs">
          Enligt Handelns utredningsinstitut (HUI) ökade det utländska
          ägandet av svenska börsföretag från 8 % till en dryg tredjedel
          under 1990-talet. Dessutom beräknas 10@20 % av de svenska storföretagen
          flytta huvudkontoret under de närmaste åren. HUI menar i sin rapport
          att en av konsekvenserna av de uppköp och flyttar som skett under
          1990-talet medför att 60 000 jobb försvinner från Sverige.
        </p>
        <p xml:id="i-VzPoR8BAvTfBDuHoPhg2CJ">
          Så här kommenterade utbildningsminister Thomas Östros fusionen
          mellan Astra och Zeneca den 10 december 1998: "En bra affär för
          Sverige. . Bara Carl Bildt är bekymrad. . För det andra kommer
          huvudkontoret för forskningen i bolaget att ligga i Sverige vilket
          är ett mycket gott betyg åt forskningsklimatet i landet". Kan
          det sägas tydligare: Utbildningsministern ansåg inte att det krävdes
          några politiska åtgärder över huvud taget.
        </p>
        <p xml:id="i-7fcXA1gducyxYPVBgRhHsZ">
          Vad anser utbildningsminister Thomas Östros i dag? Enligt uppgifter
          från Ekot ser Östros på utvecklingen med oro. Han drar framför
          allt följande slutsats: ". det är väldigt viktigt för svensk tillväxtstrategi
          på lång sikt att vi fortsätter att stärka våra forskningsmiljöer.
          De ska vara så pass framstående att det är intressant för storbolagen
          att förlägga stor del av sin verksamhet här, säger han till Ekot".
          Vad har hänt sedan den 10 december 1998 som fått utbildningsministern
          att ändra sin analys? Enligt statsministern har i princip allt
          i Sverige blivit bättre under det senaste året.
        </p>
        <p xml:id="i-12h4ros8YNwPM6whMmvf6x">
          Svensk forskning riskerar att årligen förlora ett antal miljarder
          kronor på grund av ett för dåligt svenskt företags-, forsknings-
          och individklimat. Enligt uppgifter förlorar Karolinska sjukhuset
          1 miljard kronor om året i forskningsresurser genom att Astra
          Zeneca och Pharmacia &amp; Upjohn flyttar stora delar av sin forskningsverksamhet
          utomlands. Följden blir att 500 kvalificerade forskare flyttar
          utomlands.
        </p>
        <p xml:id="i-9j7zTM7AvVvhbn5wnyXxTg">
          Moderata samlingspartiet ser positivt på internationaliseringen.
          Den för med sig många positiva effekter, men ställer samtidigt
          krav på förändringar. Det växer snabbt fram ett antal kunskapskluster
          i bl.a. USA med forskning, utbildning och företagande av högsta
          kvalitet. Denna utveckling är ett faktum som ställer krav på en
          offensiv svensk utbildnings- och forskningspolitik.
        </p>
        <p xml:id="i-FZCsCX3p3HDuVsqSaRFjNZ">
          Sverige har flera kunskapskluster av hög internationell klass.
          Jag avser i första hand Stockholm/Uppsala-området samt Lund/Malmö.
          Och ett par av lite lägre dignitet i Linköping och Göteborg. Med
          nuvarande politik riskerar dessa att försvagas kraftigt. Detta
          ställer krav på en helt annan politik än den som regeringen driver.
          Både vad gäller skatter, fördelning av forskningsresurser och
          studenternas möjligheter att styra fördelningen av studieplatser
          m.m.
        </p>
        <p xml:id="i-SdT2Vk71PVBcNDJwJxNUdp">
          Enligt Högskoleverket växer forskningsresurserna snabbast vid
          de mindre högskolorna. Detta är resultatet av en medveten politisk
          styrning från regeringens sida. Den håller inte måttet om Sverige
          ska kunna bygga upp forskningsmiljöer av högsta internationella
          standard.
        </p>
        <p xml:id="i-3rQnPCAXpgy5shpicuCRzs">
          Med hänvisning till ovanstående vill jag ställa följande frågor
          till statsrådet Thomas Östros:
        </p>
        <p xml:id="i-SU6psnH4kLfkchtRQ8ccSq">
          1. Vilka initiativ avser statsrådet vidta med anledning av sin
          förändrade syn på behovet av att stärka forskningsmiljöerna i
          Sverige?
        </p>
        <p xml:id="i-QWv6osPCuzbCUx2Fer2qx3">
          2. Vilka slutsatser drar statsrådet av utvecklingen i världen
          där kunskapskluster får en allt större betydelse för både utbildning,
          forskning och företagande?
        </p>
        <p xml:id="i-RT6QfQMHj5oX6bobxos3Tz">
          3. Vilka konkreta åtgärder avser statsrådet vidta för att stärka
          uppbyggnaden av forskningsmiljöerna i Stockholm/Uppsala, Lund/Malmö,
          Linköping och Göteborg?
        </p>
      </div>
    </body>
  </text>
</TEI>
