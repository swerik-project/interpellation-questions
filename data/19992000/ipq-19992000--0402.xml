<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0402">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0402</head>
        <author who="i-N1qw8jfKGpQHZKgF3gs76j">Persson, Siw (fp) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>plötslig död vid omhändertagande</topic>
        <docDate when="2000-04-28">den 28 april</docDate>
        <status when="unknown" byWhom="justitieminister Laila Freivalds " byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GN10402</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:402 av Siw Persson (fp) till justitieminister
          Laila Freivalds om plötslig död vid omhändertagande
        </IPQ_title>
      </div>
      <div type="IPQuestionBody">
        <p xml:id="i-5AMKa4JmQr5nCmbvnrwmom">
          RÅ har nyligen beslutat att icke ta upp en ny förundersökning
          i fallet Osmo Vallo. Samtidigt pekar RÅ på de problem för de rättsliga
          utredningarna som det ofullständiga rättsmedicinska underlaget
          orsakat samt på behovet att förebygga ett upprepande.
        </p>
        <p xml:id="i-BYTkwKjEfhVEQtLA6Xgeta">
          Icke minst RMV:s handläggning av fallet har väckt stark kritik
          från olika håll under rättsskandalens utveckling, som kantats
          av förnyade obduktioner och nedlagda förundersökningar. Den rapport
          om myndigheternas utredningar som Amnesty International avgivit
          är den första som organisationen haft anledning skriva om Sverige.
          Den hänvisar även till inte mindre än 17 andra fall av plötslig
          död vid omhändertagande enbart under perioden 1992 till 1997.
        </p>
        <p xml:id="i-AMfjedfkGEkbr5aLDGzA6Q">
          Det vill säga att Vallo-fallet dessutom icke är ett isolerat
          fall.
        </p>
        <p xml:id="i-PFJnSFFGgmdbXqCFF5rGG8">
          JK har i sin rapport om gången vid utredningar i liknande fall
          i huvudsak lämnat RMV utanför granskningen. Detta kan befaras
          medföra risker för rättssäkerheten.
        </p>
        <p xml:id="i-LpKVb698x96uGu3GXZ414b">
          I en utredning av förre ambassadören Anders Sandström konstateras
          att det främst är de rättsmedicinska instanserna som fått de rättsliga
          att haverera och att en granskningskommission samt offentlig rapport
          nu krävs för att förhindra ett upprepande. En rad frågor för en
          sådan kommission och vissa förslag till institutionella förändringar
          vad gäller Socialstyrelsens rättsliga råd, formuleras i utredningen.
        </p>
        <p xml:id="i-4kTgB99vEregJDUvJVqsDu">
          Rättsliga rådets utlåtande i fallet Osmo Vallo har kritiserats
          skarpt på en rad punkter i en rapport som RÅ infordrat från Gunilla
          Bring. Båda de nämnda utredningarna påtalar problem med de nära
          personsambanden mellan RMV och Rättsliga rådet och båda förefaller
          bekräfta Amnesty Internationals kritiska rapport.
        </p>
        <p xml:id="i-LU42FePeXpF31P6WeokiSv">
          Samtidigt har Rättsliga rådet uttalat att ärendet Osmo Vallo
          för dess del är avslutat.
        </p>
        <p xml:id="i-LwtywHmFN8UkqE233md9n4">
          Frågan aktualiseras om den modell för betryggande rättssäkerhet,
          som Sverige i olika former även erbjuder andra länder inom ramen
          för demokratibiståndet, verkligen hållit måttet i det inflammerade
          fallet Osmo Vallo. Institutionell prestige kan befaras ha hämmat
          myndigheternas självgranskande förmåga på ett sätt som får fortsatta
          konsekvenser för rättsäkerheten om icke frågan grundligt granskas.
          Granskningsmaktens effektivitet står därför nu i fokus.
        </p>
        <p xml:id="i-NJrVu8P8nxHAQib7YvFNqb">
          Mina frågor till justitieministern är följande:
        </p>
        <p xml:id="i-9rT9LGvdk4eCMLLaECxo8q">
          Överväger regeringen att tillsätta en från myndigheterna fristående
          granskningskommission avseende icke minst de rättsmedicinska utredningarna
          i de fall av plötslig död vid omhändertagande vilka hittills registrerats
          mellan 1992 och 1997?
        </p>
        <p xml:id="i-G8EeZ5GKXVnUMxrg8gGDxJ">
          Har regeringen förvissat sig om att det är tillfredsställande
          kontrollerat att inga andra fall av plötslig död inträffat under
          samma period och att således såväl allmänheten och Amnesty International
          informerats betryggande i saken?
        </p>
      </div>
    </body>
  </text>
</TEI>
