<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0175">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0175</head>
        <author who="i-MAjkY7TMfvfsiuE3eArFUA">Gerdin, Viviann (c) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>extra stöd till äldre</topic>
        <docDate when="1999-12-23">den 23 december</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN10175</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:175 av Viviann Gerdin (c) till socialminister
          Lars Engqvist om extra stöd till äldre
        </IPQ_title>
      </div>
      <div type="IPQuestionBody">
        <p xml:id="i-NrC6DXennHrapFnvzfzaB7">
          Behoven inom omsorgsområdet är stora och den demografiska utvecklingen
          kommer att kräva ytterligare resurser framgent. Redan i dag finns
          det ett behov av service som kommunernas omsorg inte kan ge inom
          ramen för hemtjänsten, men som vi anser kan tillgodoses på annat
          sätt. Behovet av ökad service behöver mötas samtidigt som den
          privata tjänstesektorn inom området behöver utvecklas.
        </p>
        <p xml:id="i-53YAJREuDrZzaXgLvDNKCT">
          När hemtjänsten växte fram var dess huvudsakliga uppgifter att
          ge praktisk hjälp med hemmets skötsel, inköp och matlagning. I
          takt med att institutionsvården har förändrats har den personliga
          omvårdnaden fått en mer framskjuten plats än tidigare. Städning,
          skötsel av bostad, viss matlagning för jämförelsevis friska pensionärer
          är enligt de prioriteringar som sker i HSU 2000 och i kommunerna
          inte en del av generell välfärdspolitik. Kommunernas biståndsbedömning
          är i dag ytterst strikt @ och man prioriterar människor med stort
          omvårdnadsbehov.
        </p>
        <p xml:id="i-RMdWNWJ1FFkcXNCmaMckWd">
          Många pensionärshushåll, som inte får hemtjänst, är ändå i behov
          av service. Det kan vara hjälp med städning, att putsa fönster,
          klippa gräset, handla och skotta snö, arbetsuppgifter som hemtjänsten
          inte längre utför men som bidrar till ökad trygghet och trivsel
          i hemmet. En ökad möjlighet till tjänster i hemmet skulle med
          all sannolikhet bidra till att många pensionärer kan hjälpa sig
          själva under en längre tid och inte behöva anhålla om hjälp av
          kommunens hemtjänst.
        </p>
        <p xml:id="i-PZUcPE32cB79dZTu4Q9MiV">
          Centerpartiet har tidigare lagt förslag i riksdagen om att utveckla
          hemservicesektorn för äldre.
        </p>
        <p xml:id="i-JnCUVnqhaDWshaJPQ4keK2">
          Pensionärshushållens behov av vardaglig service skulle kunna
          tillgodoses genom att staten stimulerar den privata tjänstesektorn.
          I utredningen Skatter, tjänster och sysselsättning SOU 1997:17
          presenteras olika lösningar för att stimulera tjänstesektorn samt
          en principskiss till ett särskilt servicestöd till pensionärer
          @ ett konto till varje pensionärshushåll som försäkringskassan
          administrerar.
        </p>
        <p xml:id="i-4b1daXnPtdoL2U76XRZh87">
          Det enklaste sättet att göra detta är genom ett system med hemservicecheckar
          för pensionärshushåll och ska gälla för alla normalt förekommande
          tjänster i hemmet. Det som förekommer inom den behovsprövande
          hemtjänsten ska inte ingå i detta system.
        </p>
        <p xml:id="i-JAqjSVbD6trsd9A3odgtHY">
          Fördelarna med att subventionera hemtjänsterna är många. Många
          pensionärshushåll, som är i behov av hjälp, kan på detta sätt
          få det. Sannolikt kommer många anhöriga att känna att de kan bidra
          med annat än vanliga hushållsgöromål i kontakten med sina anhöriga.
          Systemet riskerar inte att tränga undan det grundläggande omsorgsansvaret
          som kommunerna har. Det kan t.o.m. frigöra kommunala resurser
          till förmån för ökad omsorg. Hemservicestödet har också till syfte
          att underlätta för anhöriga och bidra till ökad trygghet i hemmet.
          Det kan också få till effekt att många äldre kan skjuta upp sitt
          behov av kommunalt finansierad hemtjänst.
        </p>
        <p xml:id="i-4bsvtywcab3Ek7NgiJwUY9">
          Frågor till socialministern:
        </p>
      </div>
    </body>
  </text>
</TEI>
