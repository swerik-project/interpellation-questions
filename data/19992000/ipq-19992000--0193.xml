<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0193">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0193</head>
        <author who="i-WHEJ8ymFxv9uo3uasyct2e">Wallin, Gunnel (c) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>företagshälsovården</topic>
        <docDate when="2000-01-21">den 21 januari</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GN10193</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:193 av Gunnel Wallin (c) till statsrådet
          Mona Sahlin om företagshälsovården
        </IPQ_title>
      </div>
      <div type="IPQuestionBody">
        <p xml:id="i-YGmvUSGw2W5W84MYJheew9">
          Vi har tagit steget in i tjänstesamhället. Resursen är i dag
          individen med sin kompetens. Till skillnad från tidigare då även
          byggnader och utrustningar var viktiga resurser. Det gäller att
          vårda och underhålla individerna och deras kompetens för att vi
          ska klara morgondagens behov på arbetsmarknaden.
        </p>
        <p xml:id="i-7EFfPncUYNVbWqD5K1k8SE">
          All tillgänglig arbetskraft kommer att behövas framöver. Vi har
          inte råd att "bränna ut" människor, det är att snåla på fel saker.
          Det finns arbetsgivare som inser betydelsen av att i samråd med
          personalen satsa på förebyggande hälsovård. Det är det som jag
          tror är morgondagens företagshälsovård!
        </p>
        <p xml:id="i-4AkZEjxKnLV2byyC4UWcGY">
          Från samhällets sida är det viktigt att ge instrumenten, valmöjligheterna
          och alternativen. I många hänseenden påpekas det att vi måste
          vidga vyerna ut över Europa. Gör vi detta ser vi att synen på
          förebyggande vård och alternativen inom hälsoområdet ligger i
          framkanten i många av länderna i Europa, exempelvis Frankrike
          och Tyskland.
        </p>
        <p xml:id="i-QRssZEALPSMcFG4P2pkUYe">
          I Sverige har vi så krångliga regler att de medel som satsas
          på rehabilitering inom Riksförsäkringsverket måste betalas tillbaka,
          samtidigt som antalet sjukskrivna och då särskilt långtidssjukskrivna
          ökar kraftigt.
        </p>
        <p xml:id="i-8n9k7m7fEkADj9JnLsT4Ls">
          Om vi slår en blick ut över vårt samhälle ser vi hälsoenheterna
          blomma upp i både små och större etablissemang. Det är spas, hälsostudior,
          olika former av massage och kroppsbehandling, avslappning, tystnad
          som människor söker sig till. Allt för att orka! Våra kloster
          är i dag överfulla av människor som just söker tystnaden, stillheten.
          Att någon bryr sig om en, att någon tar på en blir allt viktigare.
        </p>
        <p xml:id="i-92h4BXupXfr2hbUbK9x2Qs">
          Vissa arbetsgivare ser behovet och gör dessa satsningar, medan
          arbetstagaren kanske satsar en del av sin fritid. Anställningsformerna
          är också förändrade och många arbetar i projekt och det ges inte
          semester på samma sätt, då är behov av förebyggande åtgärder än
          större. Vem är det som satsar själv? Jo det är till allra största
          delen kvinnor, i yngre åldrar, dubbelarbetande, många offentliganställda,
          t.ex. lärare och sjukvårdsanställda. De som har stressrelaterade
          yrken!
        </p>
        <p xml:id="i-MCjDYCUMpDZ8XEFFKDY3W1">
          Vi behöver lära av historien, av romarna som satsade på de hälsosamma
          baden, att vårda sin kropp och själ. Vilka är symtomen i dag?
          Whiplash, utbrändhet, stress. Har vi kommit dithän tar det lång
          tid och en massa resurser och mänskligt lidande att komma tillbaka.
          Nej alla tjänar på att arbeta förebyggande!
        </p>
        <p xml:id="i-pKZcHXUJKPvbfTLqKsemV">
          Samhället bör ge företagarna möjlighet att satsa på modern företagshälsovård,
          att verka för "wellness", ändrad livsstil. Att kunna medverka
          till att ge träningskort för året, massage på arbetstid, "personalfest"
          med meditation, m.m.
        </p>
        <p xml:id="i-3wtfmB3EhEgqWmh6CGTozc">
          Den enskilde individen måste ges möjlighet att välja den metod
          som har bäst effekt, men då bör konkurrensvillkoren vila på samma
          grunder. Momssatsen bör vara densamma. De som remitteras från
          sjukvården betalar ingen moms, de som satsar förebyggande och
          själv tar initiativ, betalar 25 % moms. Vilken signal ska samhället
          ge?
        </p>
        <p xml:id="i-BkYgYmJVBKX2Bes8QyRXmr">
          Att se helhet och samverkan i det förebyggande arbetet kan leda
          till att behovet av sjukvård minskas. Detta ger tillgång till
          arbetskraft, och arbetskraft som mår bra och som kan göra ett
          bra jobb.
        </p>
        <p xml:id="i-AP1pikd89hzqWTmsSag3ok">
          Är biträdande näringsministern beredd att verka för:
        </p>
      </div>
    </body>
  </text>
</TEI>
