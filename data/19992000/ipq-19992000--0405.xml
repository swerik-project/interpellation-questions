<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0405">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0405</head>
        <author who="i-NXNY6RqNuERrrfDVTJBFkt">Eriksson, Ingvar (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>AB Svensk Bilprovning</topic>
        <docDate when="2000-04-28">den 28 april</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GN10405</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:405 av Ingvar Eriksson (m) till näringsminister
          Björn Rosengren om AB Svensk Bilprovning
        </IPQ_title>
      </div>
      <div type="IPQuestionBody">
        <p xml:id="i-XDbHbiDeLQVcVqj4bRfrow">
          Monopolföretaget AB Svensk Bilprovning fungerar allt sämre år
          för år. Den svenska bilparken växer. Privatimporten av bilar har
          blivit allt större. Vägverket har enligt direktiv ökat kraven
          på kontrollerna, men Bilprovningen hänger inte med, trots att
          man lokalt arbetar hårt för att få verksamheten att fungera. Uppenbarligen
          har man inte fått de nödvändiga resurser som krävs för att klara
          de ökade kraven.
        </p>
        <p xml:id="i-QYfwwp1tuEASXk93ZYF1no">
          Köproblemen till bilprovningen har varje vår blivit allt värre.
          Det är inte acceptabelt att man på flera håll i landet kan få
          väntetider på upp till tre månader. Man kan också undra hur många
          bilägare som på grund av de långa väntetiderna och köerna drabbas
          av körförbud?
        </p>
        <p xml:id="i-7zYu5ATSsneXQ1fNFyG927">
          Det råder stor irritation bland åkerier i landet som av Svensk
          Bilprovning inte kunnat erbjudas besiktningstid förrän om flera
          månader. Brister finns på vissa bilprovningsenheter där exempelvis
          de allt högre lastbilarna inte kommer in i lokalerna. Dessa åkerier
          hänvisas till andra bilprovningsstationer med ännu längre väntetider
          som följd.
        </p>
        <p xml:id="i-G1jNrsiNC4rE722bYJNfPW">
          Nog är det ofattbart att AB Svensk Bilprovning fungerar så illa,
          att man inte kan förutse sin egen verksamhet bättre. Man vet ju
          rimligen på förhand ganska exakt vilket antal bilar som ska besiktigas
          varje år, och vilken tillgång på inspektörer man förfogar över.
        </p>
        <p xml:id="i-A4uPPMffP6ZMHqTnhYAEYv">
          Bilprovningen har uppenbart stelnat i sina former och sin organisation
          och saknat förmågan att växa med Sverige. Detta trots sin monopolsituation.
          Mot den bakgrunden är det hög tid att bilprovningen i Sverige
          fråntas sitt monopol på verksamheten.
        </p>
        <p xml:id="i-92Me8cCsgnUE4T2Hj13nLX">
          De flesta länder i Europa har en öppen konkurrens för fordonsbesiktning
          baserat på det europeiska regelverket för en fri marknad med konkurrens
          även inom provning och besiktning. EG-kommissionen har under 90-talet
          infört ett europeiskt ackrediteringssystem för att säkerställa
          oberoende, objektivitet och kvalitet i provning som därför med
          fördel kan ske i konkurrens. Detta skapar goda förutsättningar
          för införande av andra upplägg även i Sverige, än det som tillämpats
          av AB Svensk Bilprovning under dess monopol. Tiden borde nu äntligen
          vara mogen att fullfölja riksdagens beslut från 1994, att ASB:s
          ensamrätt att utföra obligatorisk fordonskontroll skulle upphöra.
          Tyvärr uppsköts avvecklingen av ASB:s ensamrätt efter regeringsskiftet
          och i 1996/97 års budgetproposition föreslog regeringen att någon
          avveckling av ensamrätten inte skulle genomföras.
        </p>
        <p xml:id="i-Ui7XtMrEWxaNZEScqVAdCi">
          Konkurrensverket har senare i en framställning till regeringen
          (den 6 november 1998) föreslagit att regeringen analyserar förutsättningarna
          för en avveckling av AB Svensk Bilprovnings ensamrätt rörande
          den obligatoriska fordonskontrollen.
        </p>
        <p xml:id="i-BtWfRi3METq3e9oXcmWzsC">
          Enligt Konkurrensverkets uppfattning @ tidigare yttrande (den
          28 juni 1995) @ är det främsta medlet att uppnå samhällsekonomisk
          effektivitet på området, att förutsättningar skapas för en fungerande
          konkurrens och att regleringar som begränsar konkurrensen så långt
          möjligt undviks.
        </p>
        <p xml:id="i-MrEb6FcJGXQaMGcL9jqLqP">
          Konkurrensverket såg redan då positivt på den planerade avvecklingen
          av AB Svensk Bilprovnings monopol på kontrollbesiktning, och att
          marknaden därmed öppnas för ackrediterade tredjepartsorgan.
        </p>
        <p xml:id="i-W95AcKPUk9kfzKKyjujyiS">
          Mot bakgrund av de senaste årens erfarenheter på området synes
          det nu vara hög tid för en avmonopolisering.
        </p>
        <p xml:id="i-JTrCZY1V9G8TZBS4RsZpQ7">
          Jag vill med anledning av det anförda fråga näringsminister Rosengren:
        </p>
        <p xml:id="i-LcizH8J3WpQrbJJwEStPMp">
          När kommer regeringen att ta initiativ till en önskvärd avmonopolisering
          av AB Svensk Bilprovning?
        </p>
        <p xml:id="i-AmyZxJDykmqktdJnZNk6Z4">
          Vilka åtgärder i övrigt avser regeringen att vidta för att komma
          till rätta med nuvarande problem inom Svensk Bilprovning?
        </p>
      </div>
    </body>
  </text>
</TEI>
