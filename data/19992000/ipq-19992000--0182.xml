<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0182">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0182</head>
        <author who="i-GSfuaZB2iKY7EQ9cNr63sp">Daléus, Lennart (c) </author>
        <recipient who="i-5CGPntyQKYyZVCsCYHPNrm">statsrådet Ingela Thalén </recipient>
        <topic>en välfärdsreform</topic>
        <docDate when="1999-12-23">den 23 december</docDate>
        <status when="unknown" byWhom="statsrådet Ingela Thalén " byWhomId="i-5CGPntyQKYyZVCsCYHPNrm" status="answered">besvarad</status>
        <external_id source="rdwebb">GN10182</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:182 av Lennart Daléus (c) till statsrådet
          Ingela Thalén om en välfärdsreform
        </IPQ_title>
      </div>
      <div type="IPQuestionBody">
        <p xml:id="i-BQhQAepmxjyEn2ZDTjjTju">
          I nästa decennium måste en förnyelse av välfärden stå högt upp
          på dagordningen. Situationen som den är i dag är inte acceptabel.
          Den generella välfärden omfattar inte alla människor. Många är
          utmotade från arbetsmarknaden och får inte del av den generella
          välfärden.
        </p>
        <p xml:id="i-EmwCnDvePEcjwanoY3yU8K">
          Det behövs en långsiktig välfärdsreform. De nuvarande välfärdssystemen
          har förändrats, lappats och lagats under många år. Vissa bidrag
          har försvunnit och andra har kommit till. Det är ett lapptäcke
          av socialförsäkringar som inte alla människor litar på och som
          saknar ett helhetsperspektiv. De utredningar som arbetat under
          1990-talet har tvingats arbeta under stor tidspress.
        </p>
        <p xml:id="i-EW4yf5Vkj9RhNaKxPFAgE1">
          De ekonomiska trygghetssystemen är mycket olika i karaktär. Några
          är beskattade andra inte. Ibland kan bidragen och försäkringarna
          leda till inlåsningseffekter så att det blir olönsamt att arbeta.
          Orimliga marginaleffekter och tröskeleffekter uppstår när minskade
          bidrag kombineras med ökade skatter som t.ex. en ökad löneinkomst
          kan innebära. Många låginkomsttagare drabbas av detta.
        </p>
        <p xml:id="i-CJA3wkDDijCET1L7hZLVpK">
          Trygghetssystem måste bygga på den ekonomiska verkligheten, annars
          blir de snart instabila. Människor måste kunna lita på att t.ex.
          ekonomisk trygghet, vård och omsorg som det offentliga svarar
          för kommer att fungera även i ett långt perspektiv. Centerpartiet
          vill genomföra en välfärdsreform. Välfärdsreformen ska utgå från
          att vi behöver bygga ett nytt välfärdssystem som håller flera
          generationer framöver.
        </p>
        <p xml:id="i-Tbuyft8Y2D6FaC14oDw7z5">
          1990-talet har inneburit förändringar i välfärdssystemen, förändringar
          som av många upplevts som orättvisa. Det är en villfarelse att
          människor under de föregående årtiondena levde i ett helt igenom
          jämlikt samhälle. Folkhemmet gav visserligen människor en bättre
          ekonomisk standard men de grundläggande orättvisorna bestod.
        </p>
        <p xml:id="i-QgDgZ5ymx3nP3wc9UGXJ1e">
          Vi är nu på väg in i nästa årtusende och håller på att lämna
          industrisamhället bakom oss. Folkhemmet är alltmer avlägset. Inför
          detta stora steg ska inriktningen vara att förnya välfärden @
          i grunden @ med inriktningen att skapa trygghet för alla @ och
          med lika möjligheter för alla. Detta förutsätter en ökad tro på
          individens förmåga och ett ökat individuellt ansvar parat med
          stark solidaritet med de mest utsatta.
        </p>
        <p xml:id="i-JgG4n8KTgpwHonmb2AboQ6">
          Centerpartiet vill ha en stabil grund i trygghetssystemet. Den
          som står till arbetsmarknadens förfogade och aktivt söker ett
          arbete ska vara garanterad en grundtrygghet. Den ska vara en grund
          @ vi vill komma bort ifrån att socialbidraget, med dess behovsprövning,
          är en lokal, kommunal försäkring. Socialtjänsten ska bistå de
          som har mer komplicerade behov. Grundtryggheten ska inte vara
          kravlös. Den som inte söker arbete eller deltar i rehabilitering
          ska inte få del av den ekonomiska grundtryggheten utan vara föremål
          för andra insatser.
        </p>
        <p xml:id="i-Ab3WThc6ScVy8hddovsEPU">
          Socialförsäkringarna ska vara samordnade och med begripliga regler.
          Med vår utgångspunkt är grundpenningen den sammanhållande länken
          mellan olika trygghetssystem. Däröver kan ersättningsformerna
          variera beroende på ersättningsorsak. Med en grundtrygghetsprincip
          blir reglerna mer lättöverskådliga och byte mellan olika försäkringssystem
          kan undvikas.
        </p>
        <p xml:id="i-B7WH9FLNwVCmF4HXgFUqAe">
          Den som varit en del av arbetsmarknaden ska ha rätt till en inkomstprövad
          försäkring som i dag. Vi vill inte höja taket i a-kassan. I den
          krävs en högre grad av egenfinansiering både för personer med
          låg och hög inkomst. Taket i sjukförsäkringen bör också vara kvar
          men samtidigt som man tar ett större ansvar för den egna tryggheten.
        </p>
        <p xml:id="i-YDdVrgeo56QU5uxyWdB7dV">
          Samordna insatserna på lokal nivå. Sjukpenningskostnaderna skenar
          samtidigt som rehabiliteringsinsatserna minskar. Många människor
          får inte de insatser som krävs för att komma åter till ett aktivt
          arbetsliv. Individer slussas från den ena myndigheten till den
          andra. Slå samman socialtjänsten, försäkringskassan och den del
          av arbetsförmedlingen som arbetar med arbetsrehabilitering till
          en enhet. En handläggare per person ska vara tillräckligt.
        </p>
        <p xml:id="i-JQJqDCGLfaNEQzqjPuEBPA">
          Fråga till ministern:
        </p>
        <p xml:id="i-NKYAKN7tdX5WmgBUhgtGuU">
          Vad avser ministern vidta för åtgärder för att ge en ekonomisk
          grundtrygghet till fler?
        </p>
      </div>
    </body>
  </text>
</TEI>
