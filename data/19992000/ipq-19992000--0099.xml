<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0099">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0099</head>
        <author who="i-Q6uWG1k3pbJio9CebNs3Cz">Tolgfors, Sten (m) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>mobbning i skolan</topic>
        <docDate when="1999-11-18">den 18 november</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GN1099</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:99 av Sten Tolgfors (m) till statsrådet
          Ingegerd Wärnersson om mobbning i skolan
        </IPQ_title>
      </div>
      <div type="IPQuestionBody">
        <p xml:id="i-APJYeyTN92VSo36YPtqhva">
          Mobbning och våld i skolan är ett av de största hälsoproblemen
          för barn och ungdomar.
        </p>
        <p xml:id="i-A9L9c88A1yFw1nGeDXseVb">
          10 % av alla skolbarn, motsvarande 100 000 elever, beräknas mer
          eller mindre löpande vara utsatta för mobbning. Därtill kommer
          alla de föräldrar, syskon och andra anhöriga som lider när barnen
          far illa. Sammanlagt är kanske uppåt en halv miljon svenskar berörda
          av mobbningsproblemen.
        </p>
        <p xml:id="i-49av2JLMZGYWAfSFe1nu4C">
          Det är oacceptabelt att barn regelbundet kränks i skolan, får
          lära sig att de inte duger, inte hör hemma i gemenskapen och att
          de saknar värde.
        </p>
        <p xml:id="i-AVocWMzysszbr4MvzrF3nu">
          Barn som mobbas i skolan får inte den start i livet de har rätt
          till. Alltifrån självbild till yrkesval längre fram i livet påverkas
          för de barn som utsätts. Mobbning ligger bakom psykosomatiska
          sjukdomar och ibland t.o.m. självmord.
        </p>
        <p xml:id="i-AL7v5JZ1GD1bG2xvVt7GQp">
          Mobbningsfrågan handlar om våra barns grundläggande rättigheter.
          Rätten att få vara sig själv. Rätten att få respekt för sin person
          och sina känslor. Det handlar om individens rätt att välja sin
          väg i livet, sitt sätt att vara och sitt sätt att tänka.
        </p>
        <p xml:id="i-5ifyq46U9hrKkenUDoo2oh">
          Det finns inga tecken på att mobbningen varken ökar eller minskar.
          Däremot verkar den förgrovas. Barnombudsmannen menade för något
          år sedan att tendensen är att mobbningen blir grövre och grövre.
        </p>
        <p xml:id="i-KjcV9PTPG35vhs8WacQqy9">
          Grums kommun förlorade nyligen en rättstvist i Karlstads tingrätt
          där en tidigare elev stämt kommunen för att den inte gjort tillräckligt
          för att hindra den mobbning hon utsattes för under skoltiden.
        </p>
        <p xml:id="i-5NWNTn6rFRmQJpRwUmeEth">
          Många skolor och kommuner har inte tagit mobbningen på tillräckligt
          stort allvar. Det visar statistiken tydligt. Detta trots att både
          skollagen och arbetsmiljölagen gäller för barnens situation i
          skolan. På många skolor görs ett engagerat och seriöst arbete
          för att förebygga, upptäcka och stoppa mobbning. Men på alla skolor
          är det inte så. Skolans lägstanivå i arbetet mot mobbning är för
          låg.
        </p>
        <p xml:id="i-Pmey3uxMtFqkTTLfu9iqnp">
          I april 1996 hade 52 % av kommunerna inte ens undersökt hur vanligt
          förekommande mobbning var i de lokala skolorna. 36 % av skolorna
          hade heller inte undersökt hur vanligt förekommande mobbning var.
          Snart sagt alla som undersökt saken har dock funnit att mobbning
          förekommer.
        </p>
        <p xml:id="i-Ec3gKTCNp8vBC97vY9wbPt">
          Mobbningen betraktas inte alltid som något större problem. 45
          % av kommunerna har inte lagt fast några riktlinjer för skolornas
          arbete mot mobbning. 57 % av kommunerna har inte gjort några insatser
          på kommunnivå för att motverka mobbning i sina skolor.
        </p>
        <p xml:id="i-NjVjtfznCejvCCFWuH1Jbf">
          Olika undersökningar hävdar att mellan 10 och 20 % av skolorna
          saknar handlingsprogram mot mobbning @ trots att de är ålagda
          att ha ett sådant. Programmens kvalitet är också mycket varierande.
          Vissa innehåller bara enkla beskrivningar av målsättningar och
          uppfyller möjligen till namnet kravet på en handlingsplan.
        </p>
        <p xml:id="i-PNvfDhFJHtEatGNeKDTH1P">
          Arbetet mot mobbning måste trappas upp från ax till limpa. Lärarutbildningen
          måste innehålla undervisning om mobbning, kommunerna måste ge
          sina skolor riktlinjer i de lokala skolplanerna och ge lärarna
          löpande vidareutbildning i frågan. Skolorna måste ha ambitiösa
          arbetsplaner mot våld och mobbning, engagera hela skolans personal,
          samt elever och föräldrar i att förebygga, upptäcka och stoppa
          mobbning. Tydliga och konsekventa värderingar måste genomsyra
          hela skolans undervisning. Förekomsten av mobbning måste löpande
          mätas och insatserna utvärderas. Mobbningsteam för att stötta
          de drabbade och stoppa mobbning när den förekommer, tillsammans
          med kommungemensamma specialister, kan inrättas för att träda
          in när mobbning upptäcks.
        </p>
        <p xml:id="i-3Je6HVLtCtXAphmqL6yW4Z">
          Mobbningsfrågorna har inte hanterats tillräckligt bra av många
          kommuner och skolor. Arbetet för att förebygga, upptäcka och stoppa
          mobbning måste trappas upp.
        </p>
        <p xml:id="i-23bK2WGNDuyFbvuTBpzGzi">
          Med hänvisning till ovanstående vill jag ställa följande fråga
          till statsrådet Ingegerd Wärnersson:
        </p>
        <p xml:id="i-AzoWKt2xMVnfGkHjiRe84m">
          Vilka initiativ avser statsrådet vidta för att höja kvaliteten
          och intensiteten i skolans arbete mot mobbning?
        </p>
      </div>
    </body>
  </text>
</TEI>
