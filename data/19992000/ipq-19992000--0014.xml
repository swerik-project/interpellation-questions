<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0014">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0014</head>
        <author who="i-Q6uWG1k3pbJio9CebNs3Cz">Tolgfors, Sten (m) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>barn med multifunktionshinder</topic>
        <docDate when="1999-09-22">den 22 september</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GN1014</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:14 av Sten Tolgfors (m) till statsrådet
          Ingegerd Wärnersson om barn med multifunktionshinder
        </IPQ_title>
      </div>
      <div type="IPQuestionBody">
        <p xml:id="i-QE3Zy6EQAgFSZN8WyhyVpF">
          Skolministern har lagt förslag om att lägga ned den statliga
          Ekeskolan, landets enda specialskola för blinda och synskadade
          barn med flera handikapp, t.ex. svåra hörselskador. En del av
          barnen är också autistiska, utvecklingsstörda eller rörelsehindrade.
          Några barn har en rad olika funktionshinder. En del barn är rullstolsburna,
          andra saknar ett för utomstående tydbart språk. Tanken är att
          barnen mot sin vilja ska "integreras" i den kommunala skolan.
        </p>
        <p xml:id="i-X3EWCcUD1RBfsQfULL5s4H">
          Många av barnen har innan specialskolan gått i kommunala skolor.
          De vet vad en kommunal skolgång innebär. I många fall har det
          inneburit ensamhet och utanförstående för de berörda barnen. I
          många fall har det också inneburit en ständig kamp mellan föräldrar
          och hemkommunen om resurskrävande insatser. Man har prövat en
          rad skolformer innan man hittat rätt på Ekeskolan. Många föräldrar
          ser framför sig att denna ständiga process börjar om ifall att
          Ekeskolans fasta skola läggs ned.
        </p>
        <p xml:id="i-RYhqaDPimSnru9MsptDRHu">
          På Ekeskolan finns den kompetens som behövs för en högkvalitativ
          undervisning samlad. På Ekeskolan får barnen kompisar och accepteras
          fullt ut som de är. Där finns den trygghet som är förutsättningen
          för lärande och mänsklig utveckling.
        </p>
        <p xml:id="i-GsGR1ngYG9JBgGowFi4aGY">
          Om Ekeskolan stängs berövas de kanske mest utsatta barnen i landet
          en väl fungerande skolgång och ett rikt socialt liv. Barnen ska
          mot sin och föräldrarnas vilja flyttas till hemkommunerna och
          tvångsintegreras i den kommunala skolan. I praktiken innebär detta
          ett permanent utanförstående och en försämrad undervisning.
        </p>
        <p xml:id="i-9pgyxRcfnCihSUos4yVAER">
          De flesta kommuner kommer att få problem att bygga upp en erforderlig
          kompetensnivå och svårt att bära kostnadsansvaret för barn med
          multifunktionshinder, vars behov kan kosta miljontals kronor.
          Varje kommun kan knappast nå den nivå på specialpedagogik som
          en nationell specialskola, med fokuserade resurser kan. Det är
          brist på lärare med den specialkunskap som krävs för de barn som
          i dag går på Ekeskolan.
        </p>
        <p xml:id="i-CBzH2FDoXgoZWGMdjmt7ea">
          Departementet har inte beskrivit de ekonomiska konsekvenserna
          av en kommunalisering. Ingen vet alltså vilka effekterna skulle
          bli. Erfarenheterna av tidigare kommunaliseringar av skolor för
          barn med funktionshinder är dock inte tillfredsställande.
        </p>
        <p xml:id="i-3i7wpFWVX44NwdVREbfKJ9">
          Ekeskolans fasta skoldel måste vara kvar. Därtill bör det utredas
          om det vore möjligt att komplettera den med en gymnasiedel, så
          att blinda barn med multifunktionshinder precis som alla andra
          barn ges möjlighet att fortsätta sin utveckling på gymnasienivå.
        </p>
        <p xml:id="i-Bi1zrENewGHwsMHoBKCbma">
          Jag vill fråga skolministern följande:
        </p>
        <p xml:id="i-7G1LvwcY4WAmqL1Cz8325K">
          Vilka skäl har statsrådet för att lägga förslag om att lägga
          ned Ekeskolan, landets bästa skola för blinda barn med multifunktionshinder?
        </p>
        <p xml:id="i-3ZwZ4XpeqrHTKYgab4buCu">
          Vilka åtgärder ämnar statsrådet vidta för att barn med funktionshinder
          ska ha rätt att välja skola?
        </p>
        <p xml:id="i-G1fYXiT5XcAPzJ4QHiTAUE">
          Vilka ytterligare initiativ ämnar skolministern vidta för att
          samtliga berörda av drygt 280 kommuner i landet kan nå samma högtstående
          kompetens i undervisning av blinda barn med multifunktionshinder
          som Ekeskolan?
        </p>
        <p xml:id="i-QmWHhy2YEPzFi87p8m3iXQ">
          Hur avser skolministern garantera blinda barn med multifunktionshinder
          en likvärdig och högkvalitativ skola i hela landet, när många
          kommuner negligerar LSS och t.o.m. domstolsbeslut om stöd?
        </p>
        <p xml:id="i-97oT8H9acaxPZMjH7t73Ec">
          Har Utbildningsdepartementet utvärderat hur kommunaliseringen
          av andra skolor för barn med funktionshinder, som Adolfsbergsskolan
          i Örebro, fallit ut?
        </p>
        <p xml:id="i-F9mME2P1QQrVj9gUqcGbZS">
          Hur avser skolministern råda bot på bristen på speciallärare
          med kompetens att undervisa blinda barn med multifunktionshinder?
        </p>
        <p xml:id="i-3V5PZMPVcGtAtxpmSouWDa">
          Vilka åtgärder ämnar skolministern vidta för att alla kommuner
          ska klara av att finansiera skolgången för de svårast funktionshindrade
          barnen?
        </p>
      </div>
    </body>
  </text>
</TEI>
