<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0258">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0258</head>
        <author who="i-TZ8SfvMTUwmGX9ydckup6w">Hansson, Roy (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>gränsdragningen mellan lotteri och tävling</topic>
        <docDate when="2000-02-24">den 24 februari</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GN10258</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:258 av Roy Hansson (m) till finansminister
          Bosse Ringholm om gränsdragningen mellan lotteri och tävling "Vem
          vill bli miljonär?"
        </IPQ_title>
      </div>
      <div type="IPQuestionBody">
        <p xml:id="i-2ZLY3x67zukxqELvZQ5B98">
          "Vem vill bli miljonär?"
        </p>
        <p xml:id="i-CuxyUY2a8hm8Wib64LFGLF">
          Rubriken är namnet på ett populärt TV-program, där deltagarna
          genom att uppvisa breda kunskaper har möjlighet att vinna pengar.
        </p>
        <p xml:id="i-9kWV4ka7KC9UdFtAZzpCWq">
          Lotteriinspektionen har av någon anledning i ett beslut den 21
          februari 2000 betraktat programmet som lotteri, och förelagt TV-företaget
          att omedelbart upphöra med programmet.
        </p>
        <p xml:id="i-MnPTF4k8RcDGxGMH9QPFRy">
          Det märkliga är att Lotteriinspektionen i sin bedömning av programmet
          anför: "Programmet bygger i sin helhet på att deltagarna, när
          denne skall besvara frågorna i vart och ett av delavsnitten, har
          att välja mellan olika svarsalternativ".
        </p>
        <p xml:id="i-TpjSvEty59hKxqvQZUbt2v">
          Enligt min uppfattning går det inte tydligare än så att beskriva
          att det är den tävlandes kunskaper som genom att välja rätt alternativ
          är helt avgörande för utgången.
        </p>
        <p xml:id="i-7KwU4XWCRyMKd4DPf4LyuT">
          Förfaringssättet att välja rätt alternativ är det sätt som högskoleprov,
          körkortsprov m.m. genomförs på, utan att detta betraktas som lotteri.
        </p>
        <p xml:id="i-LhukxoHPfkfJRcwhbxsyxc">
          Möjligheten att gissa rätt alternativ ett av fyra i 15 frågor
          måste anses som i det närmaste uteslutet och kan därför inte utgöra
          grund för Lotteriinspektionens ställningstagande.
        </p>
        <p xml:id="i-A49Z7DNchTd7mPbSqp7qo6">
          För lotteri gäller att verksamheten ska grunda sig på lottning,
          gissning eller liknande. Jag anser inte att reglerna för "Vem
          vill bli miljonär" har detta som grund, utan för att lyckas i
          såväl kvalificering som tävling krävs omfattande och allmänna
          kunskaper.
        </p>
        <p xml:id="i-NC6LpcjXZa82omyab9URRv">
          Enligt vad jag erfarit har skattemyndigheten inte ansett programmet
          som lotteri utan som en tävling. Detta innebär att det är den
          tävlande som beskattas vad gäller inkomstskatt. Hade skattemyndigheten
          betraktat verksamheten som lotteri skulle arrangören, dvs. TV-företaget
          varit skyldigt svara för hela skatteinbetalningen.
        </p>
        <p xml:id="i-XWm3Nn4xHv1C7fEZbSixWC">
          Mot bakgrund av ovanstående vill jag fråga:
        </p>
        <p xml:id="i-BFwU6Xm6C5nPBUQVsPAVWU">
          Vilka åtgärder avser finansministern vidta för att liknande händelser
          inte ska upprepas i framtiden?
        </p>
        <p xml:id="i-7ckEbDgVNHYsCWPyiXik8C">
          Vilka åtgärder avser finansministern vidta så att olika statliga
          myndigheter inte kommer till helt olika slutsatser som i detta
          fall, och därmed skapar svårigheter för företag och enskilda?
        </p>
      </div>
    </body>
  </text>
</TEI>
