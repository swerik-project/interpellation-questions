<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0220">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0220</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>riskfaktorer vid partnervåld</topic>
        <docDate when="2000-02-08">den 8 februari</docDate>
        <status when="unknown" byWhom="justitieminister Laila Freivalds " byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GN10220</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:220 av Ulla-Britt Hagström (kd) till
          justitieminister Laila Freivalds om riskfaktorer vid partnervåld
        </IPQ_title>
      </div>
      <div type="IPQuestionBody">
        <p xml:id="i-BW4vQMJBYVikGUixfDNe8u">
          Varje år anmäls i Sverige ca 20 000 fall av våldsbrott riktade
          mot kvinnor. I cirka tre fjärdedelar av fallen begås gärningen
          av en man som är bekant eller tidigare bekant till kvinnan. Dödligt
          våld riktat mot kvinnan begås till största delen av gärningsmän
          som är partner eller före detta partner.
        </p>
        <p xml:id="i-G23ZKPADiHeyPKFLPg2vUv">
          Nordamerikanska forskare knutna till Simon Fraser University
          i Kanada med ledande forskning inom området forensisk riskbedömning,
          har utarbetat en manual för riskbedömning av partnervåld. Denna
          har översatts vid Växjö universitet med förhoppningen om att den
          kan användas och utvecklas för att tidigare kunna identifiera
          och ingripa mot olika former av partnervåld.
        </p>
        <p xml:id="i-ATWDGM35c9dvLMYDns3HZ6">
          Med partnervåld menas "varje form av fysisk skada, eller försök
          till eller hot om sådan skada, som tillfogats av en man eller
          kvinna med vilken offret har eller har haft en intim, sexuell
          relation." Hustrumisshandel kan betraktas som den mest allvarliga
          formen av partnervåld. Författarna anser att det fortfarande saknas
          mycket kunskap om mekanismerna bakom det s.k. intrafamiljära våldet,
          och att behovet av forskning är mycket stort. Olika nyckelvariabler
          som kan öka eller minska risken för våld måste identifieras. Översättningen
          går under namnet SARA, och är en klinisk checklista över riskfaktorer
          för partnervåld. Faktorer om tidigare intrafamiljärt våld, tidigare
          extrafamiljärt våld samt misskötsamhet vid permissioner eller
          liknande har räknats in. Vidare finns resonemang om psykosocial
          anpassning, tidigare partnervåld osv. som viktiga element. Intervjuer
          inriktar sig på att gärningsmannens, inte offrets beteende, sätts
          i fokus. Offret får poängsätta gärningsmannens misshandel av henne
          osv.
        </p>
        <p xml:id="i-WD5oYk2tgKR1rTS2TJFWeq">
          Med stöd av det anförda vill jag ställa följande frågor till
          justitieminister Laila Freivalds:
        </p>
        <p xml:id="i-87HPCP2indVYKoV6k7Np2m">
          På vilket sätt arbetar statsrådet med att ta till vara internationella
          erfarenheter vid arbetet med att motverka misshandel av kvinnor?
        </p>
        <p xml:id="i-5b8V6ocaQECGdUzmuPAX2y">
          Vilka åtgärder avser statsrådet vidta för att förbättra riskbedömningen
          inför partnervåld?
        </p>
      </div>
    </body>
  </text>
</TEI>
