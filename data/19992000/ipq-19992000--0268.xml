<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0268">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0268</head>
        <author who="i-NzHKC9iUGaf1xUAcp3VKCA">Lundberg, Inger (s) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>designcheckar</topic>
        <docDate when="2000-02-25">den 25 februari</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GN10268</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:268 av Inger Lundberg (s) till statsrådet
          Mona Sahlin om designcheckar
        </IPQ_title>
      </div>
      <div type="IPQuestionBody">
        <p xml:id="i-LqBmZ6nqEfB2RyzuJuhQ4M">
          ALMI har t.o.m. år 1999 överfört 3,3 miljoner kronor per år till
          Stiftelsen Svensk Industridesign (SVID) för s.k. designcheckar.
          Fr.o.m. år 2000 har ALMI som en svensk besparingsåtgärd dragit
          in anslaget till designcheckarna.
        </p>
        <p xml:id="i-L1ZzB6WKoeuxDbdzcJWCxc">
          Via SVID:s regionkontor har designcheckarna erbjudits företag
          som intresserats för att pröva medverkan av en industridesigner
          för att utveckla en eller flera produkter. Beloppen har varit
          små, men givit betydande effekter. En designcheck bidrog med högst
          50 % av företagarens kostnad och uppgick till högst 25 000 kr.
        </p>
        <p xml:id="i-S7d64PFXUojx4xzC5FJVhD">
          Ändå är resultaten anmärkningsvärt positiva främst för att designen
          fått en allt större betydelse på marknaden och på grund av att
          utgifter för designinsatser upplevts som främmande för många företagare.
          De har behövt stimulansen för att se designens möjligheter i sina
          företag.
        </p>
        <p xml:id="i-EzCB9iV431TzAUQdrb7hJD">
          Designcheckar har bidragit till att både lokal och central mediebevakning
          ökat intresset för företagen och givit de deltagande företagen
          PR. En viktig effekt är också att kompetensen i företagen stärkts.
          De har blivit mer kundobservanta och därmed stärkt sin konkurrensförmåga.
          De goda exemplen på hur checkarna fått företagare inom traditionell
          verkstadsindustri att hitta nya marknader är många.
        </p>
        <p xml:id="i-JtXkB1Zsq7hfCJE1oVLrQo">
          Låt mig ange tre:
        </p>
        <p xml:id="i-EDzamwj1m9WX77pcBnyCom">
          Exemplen visar vilken stark drivkraft för tillväxt och marknadsfördelar
          som industridesign är. Designchecken har i sin ganska udda, men
          extremt kostnadseffektiva form visat sig vara en god katalysator
          för att engagera företagare som tidigare inte arbetat på arenor
          där designinsatserna är viktiga. Deras effektivitet har stärkts
          av att den svenska/nordiska sparsmakade designtraditionen står
          i god överensstämmelse med internationella trender.
        </p>
        <p xml:id="i-8xmrrcABRhUeLTzF1cUwA8">
          Sverige gör trots designens ökade betydelse på marknaden måttliga
          insatser för industridesign. Anslaget till Svensk Industridesign
          uppgår till 10 miljoner kronor. Som framgår ovan har 3 miljoner
          i designcheckar utan politisk prövning prioriterats bort av ALMI.
        </p>
        <p xml:id="i-WX3FRA5E4Kb96XFETh1GqK">
          Några centrala statliga nysatsningar på industridesign har inte
          skett på senare år med undantag av de marknadsföringsinsatser,
          som förtjänstfullt genomförs av Utrikesdepartementet och vissa
          insatser från Utrikesdepartementets sida. Till detta kommer att
          Kulturdepartementet tillsatt en utredning med uppgift att lägga
          förslag beträffande formgivning och design.
        </p>
        <p xml:id="i-34g1YtrnnWc5gnTmdCoZyy">
          Samtidigt pågår kraftfulla satsningar i våra konkurrentländer.
          Så satsar t.ex. Korea miljardebelopp på att utveckla industridesign.
          I Finland, Tyskland, Norge, Danmark och Storbritannien pågår omfattande
          satsningar med nya statliga pengar på både marknad och design.
        </p>
        <p xml:id="i-FvqURumrQMD79WqqXoovKM">
          Det stora intresset för industridesign märks också i en mängd
          regionala initiativ, som har underlättats av tillgången till designcheckar.
          Det gäller inte minst det nationellt intressanta Bergslagens Industridesignforum
          liksom satsningar vid flera regionala lärosäten och projektet
          Ekodesign.
        </p>
        <p xml:id="i-QiifzBwWTUi6QHYd1Hw2gj">
          De goda erfarenheterna av designcheckarna gör att det är angeläget
          att möjligheten kommer tillbaka. Om det inte är möjligt att nå
          dit via omprövning från ALMI:s sidan är det nödvändigt att riksdagen
          ges möjlighet att pröva ett nytt anslag i höstens budgetbehandling.
        </p>
        <p xml:id="i-EeSYMjZWBNBFgWAuNuPZMm">
          Jag vill fråga statsrådet Mona Sahlin hur regeringen vill återskapa
          möjligheten för företagare i hela landet att få tillgång till
          de framgångsrika designcheckarna?
        </p>
      </div>
    </body>
  </text>
</TEI>
