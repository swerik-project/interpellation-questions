<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0365">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0365</head>
        <author who="i-GgyXv4xamqTouNVz7Tncke">Lilliehöök, Anna (m) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>demokratiutvecklingen i Kosovo</topic>
        <docDate when="2000-04-19">den 19 april</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GN10365</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:365 av Anna Lilliehöök (m) till utrikesminister
          Anna Lindh om demokratiutvecklingen i Kosovo
        </IPQ_title>
      </div>
      <div type="IPQuestionBody">
        <p xml:id="i-NYfuvXsnY6H1J7ES6xci6w">
          Förutom den stora och svåra uppgiften att återuppbygga Kosovos
          infrastruktur och återupprätta grundläggande samhällsfunktioner
          krävs systematiska insatser för att skapa förutsättningar för
          en demokratisk utveckling.
        </p>
        <p xml:id="i-DLUrYEDqw9r9uFrAfhc27v">
          Även om företrädarna för FN och Nato i sitt arbete för demokrati
          och mänskliga rättigheter försöker få till stånd samtal och samverkan
          mellan de olika etniska grupperna i landet är avståndet ännu stort
          mellan dem.
        </p>
        <p xml:id="i-NGrWMobZkRpYih9Pn7CFeC">
          För en integrering av de olika folken och grupperna krävs en
          ökad medkänsla och förståelse för de andras situation. Många har
          fortfarande blödande sår efter svåra traumatiska upplevelser.
        </p>
        <p xml:id="i-3UsH1FP2yY3xgEE4NDMJki">
          Kosovo saknar i dag ett fungerande demokratiskt system och kunskapen
          om hur en demokrati fungerar och vad den innebär är förfärande
          låg.
        </p>
        <p xml:id="i-QdUvnhjzNGJTw5wNbYXauF">
          Det valda men ej av västvärlden godkända parlamentet har upplösts.
          Några av de politiska partierna finns nu i stället i det råd som
          bildats av FN. Serber, kosovoalbaner och representanter för olika
          minoriteter har också fått platser i de olika departement som
          inrättats.
        </p>
        <p xml:id="i-3kojrTZw7iSb15v1r2PRks">
          De politiska partierna i Kosovo diskuterar i dag hur freden ska
          implementeras. De är överens om, att alla som anser att Kosovo
          är deras land måste ha rätt att få tycka det och också ha rätt
          att i frihet och fred få bo där. Men kanske är det ändå så att
          det är kosovoalbanerna som har det största ansvaret för att freden
          blir bestående och för att landet även i framtiden kan kallas
          multietniskt.
        </p>
        <p xml:id="i-V3bsua1Y4zbDjWqyPviMyg">
          För att framför allt serberna och kosovoalbanerna ska komma närmare
          varandra fordras ett målmedvetet och hårt arbete från båda sidor.
          Serber och kosovoalbaner som bor i Kosovo måste acceptera Kosovo
          som sitt gemensamma land och ha en gemensam målsättning för hur
          Kosovo ska utvecklas. Serberna måste lossa på banden till Belgrad.
          De kan inte längre acceptera direktiven från Serbien.
        </p>
        <p xml:id="i-MqKbbnJpd533EDSD3Aoeoq">
          Men för att uppnå försoning och implementering måste det skapas
          förutsättningar för det. En förutsättning är samarbete och kunskap
          om hur man i andra länder arbetar för demokrati och mänskliga
          rättigheter.
        </p>
        <p xml:id="i-EjPksnKBtNKcGY57drGfJX">
          Alla politiska partier i Kosovo vill ha val så fort som möjligt.
          FN arbetar för att kommunala val ska kunna hållas i september
          alternativt oktober i år. De flesta partier anser att det då också
          ska genomföras nationella val eller att det åtminstone ska finnas
          ett fastställt datum när de nationella valen ska äga rum.
        </p>
        <p xml:id="i-SWHpfqRHUjXYmvV5BqaWeh">
          Många av de politiska företrädarna anser också att det är viktigt
          för Kosovo att så fort som möjligt få självständighet. Uppfattningen
          är att under en övergångstid till självständighet behövs ett parlament,
          som kan arbeta med demokrati, mänskliga rättigheter och lagstiftning.
          De kosovoalbanska politikerna anser att det endast är genom ett
          demokratiskt valt parlament som man kan få ordning på det civila
          samhället. Folket och dess företrädare i Kosovo anser att stabilitet
          enbart kan uppnås om alla valen genomförs och en demokratiskt
          vald regering tillsätts.
        </p>
        <p xml:id="i-Hp5PgLbuhfkeqLo8MgyLFu">
          För kosovoalbanerna är valet mycket viktigt. Det största ansvaret
          för att det blir av ligger på LDK, det största partiet. Men det
          krävs också att f.d. UCK underordnar sig och accepterar den demokratiska
          processen.
        </p>
        <p xml:id="i-N91iB969Mjkhaz7xyeJo8r">
          Inför Sydafrikas frigörelse gjorde Sverige, den svenska regeringen
          och olika organisationer stora insatser för att sprida kunskap
          om demokrati och mänskliga rättigheter. Många sydafrikanska delegationer
          besökte vårt land och många svenska delegationer besökte Sydafrika.
        </p>
        <p xml:id="i-XVjbaqASoXEZHrLJECSk3m">
          Mina frågor till utrikesministern är:
        </p>
        <p xml:id="i-SKmd6REFsq9RA7BLKQcSe6">
          Vilka planer har regeringen på att stödja den demokratiska utvecklingen
          i Kosovo?
        </p>
        <p xml:id="i-RbTjdYhyB5s9E8PvdsVE26">
          Planerar regeringen att inbjuda ledare för politiska partier
          i Kosovo för att i vårt land studera det svenska demokratiska
          systemet och att träffa representanter för regering och riksdag?
        </p>
        <p xml:id="i-RLEVbQMeGT6GiPM34FPY3k">
          Planerar regeringen att inom det europeiska samarbetet arbeta
          för att även andra länder inom EU inbjuder ledare och representanter
          för olika politiska partier i Kosovo för att studera hur mänskliga
          rättigheter och demokratifrågor behandlas?
        </p>
        <p xml:id="i-LvL2gjZ17nD3HqiuWE7V6J">
          Planerar regeringen att sända en delegation till Kosovo för att
          diskutera frågor om demokrati och mänskliga rättigheter samt studera
          situationen på plats?
        </p>
      </div>
    </body>
  </text>
</TEI>
