<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0189">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0189</head>
        <author who="i-TtTt6tncGj7Z7obngWSti">Andreasson, Kia (mp) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>tinnitus och andra hörselskador</topic>
        <docDate when="2000-01-17">den 17 januari</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN10189</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:189 av Kia Andreasson (mp) till socialminister
          Lars Engqvist om tinnitus och andra hörselskador
        </IPQ_title>
      </div>
      <div type="IPQuestionBody">
        <p xml:id="i-J838ujdwv63Sf9q2RFYPsL">
          Moderna ljudanläggningar på diskotek, motionshallar, musikevenemang,
          biosalonger och andra offentliga tillställningar verkar med så
          höga ljudnivåer att ett stort antal personers hörselorgan skadas
          för resten av livet.
        </p>
        <p xml:id="i-JL6AQ1hFUqK9iQeceKAH4V">
          Ca 50 000 svenskar lider av grav tinnitus. Hörselskador uppkomna
          på fritiden ökar och ungdomar är en högriskgrupp, eftersom de
          ofta vistas i offentliga miljöer där ljudstyrkan är hög. De har
          heller inte tillräcklig kunskap om hur känsliga våra hörselorgan
          är. Först när skadan uppkommit och det inte finns någon bot, infinner
          sig insikten, men också hjälplösheten eftersom lidandet är stort
          och kan leda till invaliditet och förtidspension. Kostnaderna
          för den enskilde och samhället är stora och i de flesta fallen
          dessutom helt onödiga. Skadorna skulle inte uppkomma om ljudnivåerna
          hölls inom de rekommendationer som finns men som inte efterföljs
          av de ansvariga arrangörerna.
        </p>
        <p xml:id="i-NWqgaGWCTqTCBcP3uVnG8Y">
          Det viktiga är att sänka ljudnivåerna, öka kunskapen om skadorna,
          utföra kontroller och införa sanktioner för dem som inte följer
          bestämmelserna.
        </p>
        <p xml:id="i-28yoJVf4v1sfz62kUMA1ZH">
          Det finns en rad konkreta förslag från personal som arbetar inom
          hörselvården och från föreningar för hörselskadade. Dessa förslag
          har jag tidigare presenterat i motioner och i en interpellation
          men inget har hänt.
        </p>
        <p xml:id="i-Dj3ShBdnmsXbSYK2b1WPLC">
          Jag anser att problemet är så allvarligt att det i riksdagen
          måste stiftas lag för högsta tillåtna decibeltal. Att personer
          som sköter ljudanläggningarna ska ha genomgått en kurs för att
          få tillstånd. Att tillsynsmyndighet ser till att lagarna följs
          och att de får befogenhet att dra in tillstånd eller på annat
          sätt stoppa verksamheten för längre eller kortare tid.
        </p>
        <p xml:id="i-URw7C36GTUi47F1LT85MZg">
          Eftersom socialministern tillträtt efter det att jag tidigare
          uppmärksammat frågorna är jag mycket spänd på att få veta om ministern
          är beredd att vidta några åtgärder för att förhindra att vi får
          en hörselskadad generation i Sverige.
        </p>
        <p xml:id="i-Pvvs6cCgXwhTLKCnWqVNzd">
          Är ministern beredd att arbeta för att införa lag på högsta tillåtna
          ljudnivå på offentliga platser?
        </p>
        <p xml:id="i-QQ8TnvDk4q7RmZ5uHhPDrS">
          Är ministern beredd att arbeta för att införa obligatoriska ljudspärrar
          på musikanläggningar som används på offentliga platser?
        </p>
        <p xml:id="i-MtyXTqW19UKneTDXgpgrot">
          Är ministern beredd att arbeta för obligatorisk utbildning för
          diskjockeyer och andra som sköter ljudanläggningarna?
        </p>
      </div>
    </body>
  </text>
</TEI>
