<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0177">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0177</head>
        <author who="i-EANGVQ7bBDvQLJRQXHptPX">Johansson, Kenneth (c) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>den psykiska hälsan bland barn och ungdomar</topic>
        <docDate when="1999-12-23">den 23 december</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN10177</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:177 av Kenneth Johansson (c) till socialminister
          Lars Engqvist om den psykiska hälsan bland barn och ungdomar
        </IPQ_title>
      </div>
      <div type="IPQuestionBody">
        <p xml:id="i-ANMMAgzTXBNkAmLZnRN92V">
          På senare år har barn och ungdomars psykiska ohälsa uppmärksammats.
          10 % av barnen visar någon gång olika allvarliga symtom på psykisk
          störning. Det handlar dels om barn- och ungdomspsykiatriska tillstånd,
          dels relationsstörningar och individer som utsatts för övergrepp
          eller barn till utsatta riskgrupper. Den stora psykiska ohälsan
          bland barn och ungdomar är ett problem som berör såväl individerna,
          familjerna och samhället.
        </p>
        <p xml:id="i-NBqn4iep3WjK6YyrncLib2">
          En del av problemen följer människan genom tiden. De existentiella
          frågorna upphör aldrig att gälla. Det psykiska lidandet är sannolikt
          större i dag än tidigare till följd av att det moderna samhället
          tydliggör skillnaderna i förutsättningar, ambitioner och resultat.
          Varje individ ställs inför större krav på samverkan och kommunikation.
          Familjens ställning förändras liksom samhällets bristande förmåga
          att i tid möta den unga generationens problem.
        </p>
        <p xml:id="i-FS4gbUyXM8HBLEaYkReo3f">
          Familjens ställning och föräldrarollens stora betydelse återkommer
          ständigt i de analyser som utredningarna presenterar. Det finns
          uppenbara risker för en utveckling mot att redan svaga blir svagare.
          Inom detta hälsoområde ökar klyftorna.
        </p>
        <p xml:id="i-4e8wUvCL2uvne7PNpcFrAx">
          Barnpsykiatriutredningen (SOU 1998:31) presenterade förslag inom
          flera samhällsområden i syfte att lyfta fram strategier för att
          förstärka det förebyggande arbetet mot psykisk ohälsa bland barn
          och ungdomar. Även Nationella folkhälsokommittén har i sitt senaste
          delbetänkande återkommit till flera av dessa frågeställningar.
        </p>
        <p xml:id="i-BL5b9z7WESgMAEa3w2EhBR">
          Psykisk ohälsa bland barn och ungdomar innebär ett stort lidande
          för individerna. Problemet är även ett stort problem för samhället.
          Barnpsykiatriutredningens beräkningar pekade på att samhällets
          kostnader 1996 uppgick till 11,1 miljarder varav 80 % var vård
          och behandlingskostnader. Individ- och familjeomsorgen i kommunerna
          stod för 6,7 miljarder kring insatser för barn- och ungdomar.
          4,7 miljarder beräknades gå till placeringar i familjehem och
          hem för vård eller boende (HVB) inklusive ungdomshemmen. Ökningstakten
          under 1993@1996 uppgick till 500 miljoner per år.
        </p>
        <p xml:id="i-Ch8qP92xousj3DihidxgJB">
          Olika förslag har presenterats för att möta och förändra den
          olyckliga utvecklingen. Vägen till kunskap om barn och ungdomars
          psykiska ohälsa är bristfällig och måste förbättras. Hälso- och
          sjukvårdslagen måste förstärkas för att se barnens behov. Lagfäst
          rätten till elevvård i både grund- och gymnasieskola. Elevvårdsresurserna
          måste återställas, dvs. fördubblas. Specialpedagogernas betydelsefulla
          roll måste uppmärksammas särskilt. Genom att utveckla ungdomspsykiatrin
          för åldrarna 15@25 år samt utveckla ungdomskompetensen inom rättspsykiatrin
          kan de allvarliga bristerna inom sjukvården åtgärdas.
        </p>
        <p xml:id="i-6TGBJsz3srntygHT5yEAou">
          Utredningarna pekar även på svårigheter att samarbeta mellan
          kommuner och landsting kring enskilda ärenden medan barnen lider.
          Rätten till individuella planer för barnen och ungdomarna liksom
          ett utvecklat föräldrastöd efterlyses.
        </p>
        <p xml:id="i-Kg14chyjqQTekcBfmzQiPp">
          I många fall har ungdomsmottagningarna visat sig vara mycket
          bra komplement till andra insatser.
        </p>
        <p xml:id="i-5qmAqvzJxmULphoYeVaf9g">
          Mina frågor är följande:
        </p>
        <p xml:id="i-VeCkNYWTQ74K3TJxwG4MKw">
          Vilka åtgärder avser ministern vidta för att på ett samlat sätt
          lyfta fram åtgärder för att förbättra den psykiska hälsan bland
          barn och ungdomar?
        </p>
        <p xml:id="i-CUXVNzBkw4Gk8nvMXptKC">
          Vilka åtgärder avser ministern vidta med anledning av Barnpsykiatriutredningens
          olika förslag t.ex. för att förstärka barnens ställning i bl.a.
          hälso- och sjukvårdslagen (HSL)?
        </p>
        <p xml:id="i-R8uB6sAFrsbw7yeNsxt89K">
          Vilka åtgärder avser ministern vidta för att öka de förebyggande
          insatserna, dvs. att långsiktigt förskjuta tyngdpunkten från vård
          och behandling i sent skede till tidiga insatser?
        </p>
      </div>
    </body>
  </text>
</TEI>
