<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0019">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0019</head>
        <author who="i-VGuxFg9SBivesgRyVWVWkd">Stalin, Kerstin-Maria (mp) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>barns och ungdomars psykiska hälsa</topic>
        <docDate when="1999-09-24">den 24 september</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN1019</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:19 av Kerstin-Maria Stalin (mp) till
          socialminister Lars Engqvist om barns och ungdomars psykiska hälsa
        </IPQ_title>
      </div>
      <div type="IPQuestionBody">
        <p xml:id="i-Vhajk8NTm6UtGg69aVKiGZ">
          Interpellation 1999/2000:19
        </p>
        <p xml:id="i-7QXUSU2p8Jh4CWfgqqt1U2"></p>
        <p xml:id="i-FsbfP2iRMW55yQQy2Ua9yb">
          I februari 1998 överlämnades till dåvarande socialministern slutbetänkandet
          av Barnpsykiatrikommittén. Det har ett mycket talande namn: Det
          gäller livet. Hur kan man döpa utredningen till detta? Så farligt
          är det väl ändå inte? Jo, det är det.
        </p>
        <p xml:id="i-HgbHXNBfxUJr21oM2bN3pu">
          Psykiska problem kan också kosta barn och ungdomar livet. Psykosociala
          faktorer är inblandade i de flesta dödsfall som drabbar tonåringar.
          Självmord är den vanligaste dödsorsaken bland pojkar och unga
          män i åldern 15-29 år, vanligare än trafikolyckor. Bland flickor
          och unga kvinnor i motsvarande åldrar är det mindre vanligt, men
          även för dem utgör självmord en av de vanligaste dödsorsakerna.
          Vi måste lära oss att se barns och ungdomars psykiska problem
          i ett folkhälsoperspektiv.
        </p>
        <p xml:id="i-Xe5FnZGKsKPSPMZqxXbUgD">
          Även med mycket strikta och snäva definitioner förekommer psykiska
          problem och störningar tidvis hos 5-10 % av barn- och ungdomspopulationen.
          De psykiska problemen vållar stort lidande hos de drabbade och
          deras familjer och kostnaderna för samhället är avsevärda - den
          egentliga barnpsykiatriska vården kostar drygt 1 miljard kronor
          per år.
        </p>
        <p xml:id="i-X6M792RSSSznPzuWFNYBqP">
          För den enskilde individen kan en period av psykiska problem
          ge livslånga konsekvenser, både socialt, utbildningsmässigt och
          ekonomiskt.
        </p>
        <p xml:id="i-XHoq4vhXVg2KhPK5Kpr59g">
          Man har i utredningen tagit ett helhetsgrepp genom att beakta
          orsaker och konsekvenser samt föreslå akuta åtgärder, behandling
          och förbyggande åtgärder. Utredningen belyser också samhällskostnader
          vid speciella förebyggande verksamheter och jämför vad det kostar,
          när problemen verkligen uppstått.
        </p>
        <p xml:id="i-57L2pvdLbi2Vcgz2xRtEnc">
          Vad blev det av detta gedigna arbete?
        </p>
        <p xml:id="i-8XpBQLxgm97j9Rim917mEz">
          Vid förfrågan på Socialdepartementet har departementet fått i
          uppdrag att göra två översyner och Socialstyrelsen har fått i
          uppdrag att göra två utredningar och tre översyner.
        </p>
        <p xml:id="i-RKeACddEswW8D8sBVEGMn5">
          Men mycket av det som nu ska utredas kan redan sättas i verket
          mot bakgrund av det som skrivs i utredningen Det gäller livet.
          Varför tar man inte tag i de konkreta förslag som utredningen
          redan kommit med som t.ex. stödåtgärder, behandlingar, vård, rehabilitering
          och habilitering?
        </p>
        <p xml:id="i-RirQxDzDgaQjnpKRpWJe6D">
          Vi ställer oss frågande till detta att fortsätta utreda, varför
          utredningar på utredningar? Vissa av utredningarna kommer också
          att dra ut på tiden, vilket är mycket olyckligt då det redan finns
          färdiga förslag i utredningen. Vad kommer att hända med alla de
          andra förslagen som finns i utredningen?
        </p>
        <p xml:id="i-RvWBqoUh45XnQEMXSjvRS4">
          Med anledning av ovanstående frågar jag ministern:
        </p>
        <p xml:id="i-CpyQtuMUFouLDngNEtFxkv"></p>
        <p xml:id="i-DnsKWjU1xiWtshhHGkBQ77">
          Hur avser ministern att ta till vara de förslag som finns i utredningen
          Det gäller livet?
        </p>
        <p xml:id="i-XjXG43ABCUxc4o1ZabFasZ">
          Hur avser ministern att verka för de livsviktiga frågorna angående
          barns och ungdomars psykiska hälsa i det framtida regeringsarbetet?
        </p>
      </div>
    </body>
  </text>
</TEI>
