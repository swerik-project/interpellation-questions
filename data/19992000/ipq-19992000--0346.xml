<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0346">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0346</head>
        <author who="i-85m2VX7KSiTFeJSnapgkxu">Ek, Lena (c) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>ansvar för barn i familjevåldssituationer</topic>
        <docDate when="2000-04-07">den 7 april</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN10346</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:346 av Lena Ek (c) till socialminister
          Lars Engqvist om ansvar för barn i familjevåldssituationer
        </IPQ_title>
      </div>
      <div type="IPQuestionBody">
        <p xml:id="i-hYjnmxBopg46oiv98TgXA">
          Många organisationer, föreningar och politiska partier arbetar
          i dag med frågan om varför våldet mot kvinnor inte minskar. I
          det sammanhanget har samarbetet mellan olika myndigheter fokuserats.
          Det kan konstateras att många enskilda brottsoffer och kvinnojourer
          slagit larm om det på många håll dåliga samarbetet mellan de sociala
          myndigheterna och polisen. Det handlar om brister i rapportering
          vid inträffade misshandelsfall. Det handlar om bristande uppföljning
          och det handlar ofta om olika bedömningsgrunder som ger glapp
          i ärendehantering och bristande skydd för brottsoffret som resultat.
          Det är ovanligt med gemensamt förebyggande arbete.
        </p>
        <p xml:id="i-2pNtPAbFTYn81YJCuvzeBX">
          Sveriges största politiska kvinnoorganisation, Centerkvinnorna,
          arbetar mycket med kartläggning av hur myndigheter arbetar med
          frågan om våld mot kvinnor. Ett av resultaten är att det visar
          sig att samordningsproblem på detta område också i stor utsträckning
          drabbar barn. Det finns ingen kartläggning på hur många barn i
          Sverige som lever i familjer där grovt våld förekommer. Rädda
          Barnen har uppskattat antalet till mellan 40 000 och 50 000 barn.
          Dessa barn lever i en mycket farlig familjemiljö och riskerar
          både psykiska och fysiska skador.
        </p>
        <p xml:id="i-D1StoD9dPKJyVXqNg62MfH">
          Ändå är det så att det på flera håll i landet inte ingår som
          rutin att polisen automatiskt rapporterar till de sociala myndigheterna
          att barn funnits i familjer där anmälan om bråk medfört polisingripande.
          Rädda Barnen har i en undersökning i några Stockholmskommuner
          funnit att mellan 40 % och 50 % av antalet incidenter faktiskt
          rapporterats till de sociala myndigheterna. Detta är allvarligt.
          Utan att ha gjort någon egen undersökning har vi dock funnit vid
          samtal med sociala myndigheter att motsvarande glapp förmodligen
          finns från andra hållet också. Uppgifter som skulle vara värdefulla
          för polisens spaningsregister vidarebefordras inte från de sociala
          myndigheterna. Förebyggande och uppföljande arbete är ovanligt.
          Handläggarna hinner inte ha kontakt med skola och skolhälsovården
          för att förebygga och stödja barn i sådana risksituationer.
        </p>
        <p xml:id="i-AmSyAHFy8Z5eWLzQshGW83">
          Min fråga till socialministern blir mot denna bakgrund därför:
        </p>
        <p xml:id="i-W9WBrCkKpMBMmPK4s9MZ3E">
          Hur avser socialministern agera för att förbättra samarbetet
          mellan sociala myndigheter och polismyndigheter i avsikt att förebygga
          och förhindra att barn drabbas av skador i familjer där våld mot
          kvinnor förekommer?
        </p>
      </div>
    </body>
  </text>
</TEI>
