<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0170">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0170</head>
        <author who="i-WHEJ8ymFxv9uo3uasyct2e">Wallin, Gunnel (c) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>sex- och samlevnadsfrågor i skolan</topic>
        <docDate when="1999-12-22">den 22 december</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GN10170</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:170 av Gunnel Wallin (c) till jordbruksminister
          Margareta Winberg om sex- och samlevnadsfrågor i skolan
        </IPQ_title>
      </div>
      <div type="IPQuestionBody">
        <p xml:id="i-VtvLS1Wx8sYBTqb2m7mLhS">
          Tonåren är en känslig period i ungdomars liv. Här grundläggs
          mycket av våra kommande attityder till samliv och vuxenvärlden.
          Dessa år är känsliga och viktiga när det gäller att bygga upp
          självförtroende och en självrespekt. Flickor måste tidigt få insikt
          om att det är de själva som bestämmer över sin kropp, både vad
          gäller utseende och sexualitet. Att många unga flickor drabbas
          av anorexi eller av bulimi visar att samhällets kvinnobilder förtrycker
          flickors självkänsla. Reklam, medier, tidskrifter och tidningar
          har ett stort ansvar i detta eftersom de alltför ofta förmedlar
          en falsk och vanställd verklighetsbild av förhållandet mellan
          kvinnor och män. Mode- och klädbranschen har ett ansvar när de
          förmedlar bilder av utmärglade unga tonårsmodeller som högsta
          mode.
        </p>
        <p xml:id="i-5xPZd66uPXDSrBm1zk1r8p">
          Många unga ägnar mycket tid åt datorn och Internet. Det är inte
          ovanligt att unga pojkar sitter ensamma framför datorn och knappar
          fram till hemsidor som levererar olika grad av pornografiskt material.
          Ofta har de ingen vuxenkontakt i detta sammanhang och kan således
          inte få svar på de frågor som uppstår. Det finns ett allt större
          behov från ungdomarna att i mindre grupper få diskutera och värdera
          det de ser och inte minst att få svar på sina frågor.
        </p>
        <p xml:id="i-WZTfaY5dvoGSze3nDgfNuS">
          Trots svenska kvinnors frigjordhet och självständighet har vi
          inte förmått att förmedla detta till våra döttrar, eftersom tonårsflickors
          sexuella debut i alltför hög grad sker på pojkarnas villkor. Unga
          pojkar som inte sällan hämtar sina förebilder av det sexuella
          samspelet mellan kvinnor och män som de får från Internet, de
          olika TV-kanalernas porrfilmer och olika porrtidsskrifter. Det
          är inte ovanligt att unga tonårsflickor tvingas ställa upp på
          sådant de egentligen inte vill, eftersom de har förvridna bilder
          av verkligheten och tror att detta är normalt.
        </p>
        <p xml:id="i-4j5SPMaWCCFonGpRr7x17h">
          Våra ungdomsmottagningar runtom i landet, gör ett fantastiskt
          arbete och kan vittna om de olika problem de möter hos de många
          tonåringar som de har kontakt med. Det är tydligt att frågorna
          från ungdomarna har ändrat karaktär och det finns en stark pornografisk
          påverkan på frågorna. Det är också oroande att tonårsaborterna
          ökar, att infektionssjukdomar som herpes och klamydia ökar. Ungdomsmottagningarna
          vittnar också om att de har allt svårare att nå in på högstadie-
          och gymnasieskolorna. Bl.a. är gymnasieprogrammen så hårt trimmade
          att det är svårt att få utrymme för sex- och samlevnadsundervisning.
        </p>
        <p xml:id="i-UAUEnmW6tNXB1YY7oUozgh">
          Ett aktivt jämställdhetsarbete måste ske redan under tonåren,
          med inriktning på attitydförändringar både vad gäller ungdomars
          samlevnad och språk. Skolhälsovården måste ges stöd i informationen
          om sex- och samlevnadsfrågor till ungdomar. Ungdomsmottagningarna
          som stöder och hjälper ungdomar behöver ge särskild information
          och ha särskilda mottagningstider, samtalsgrupper i samverkan
          med högstadium och gymnasieutbildningar. Socialstyrelsen bör ges
          i uppdrag att genomföra en särskild upplysningskampanj om sex-
          och samlevnadsfrågor speciellt riktade till tonårsgrupperna.
        </p>
        <p xml:id="i-F9imZCyHbhDtMFXusLTWsJ">
          Med anledning av detta vill jag ställa följande frågor till jämställdhetsministern:
        </p>
        <p xml:id="i-CFA4jgjJ9pBwA1GRyRPHaM">
          1. Vilka åtgärder är jämställdhetsministern beredd att vidta
          för att bereda väg för en upplysningskampanj för sex- och samlevnadsfrågor
          speciellt riktade till tonårsgrupperna?
        </p>
        <p xml:id="i-LcYw5CYRRCfZYxN7EWiFgT">
          2. Vilka åtgärder är jämställdhetsministern beredd att vidta
          för att öka samverkan mellan ungdomsmottagningarna och utbildningarna
          på högstadie- och gymnasienivå?
        </p>
        <p xml:id="i-HTQykMeupUjyN3jLdgUPQM">
          3. Vilka åtgärder är jämställdhetsministern beredd att vidta
          för att ge möjligheter för alla ungdomar, både pojkar och flickor,
          att få möjlighet till samtal inom sex- och samlevnadsområdet i
          mindre grupper?
        </p>
      </div>
    </body>
  </text>
</TEI>
