<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0094">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0094</head>
        <author who="i-Q6XV7cn1KAM2Vuyuo8Ah3r">Högström, Tomas (m) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>funktionshindrade elevers rätt att välja skola</topic>
        <docDate when="1999-11-18">den 18 november</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GN1094</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:94 av Tomas Högström (m) till statsrådet
          Ingegerd Wärnersson om funktionshindrade elevers rätt att välja
          skola
        </IPQ_title>
      </div>
      <div type="IPQuestionBody">
        <p xml:id="i-PFEQ3dNWt2YjPZ3G12XWYA">
          Valmöjligheten för barn med funktionshinder är i dag mycket begränsad.
          Många barn hindras att välja skola till följd av bristande information,
          alltför få alternativ och kommunala avslagsbeslut. I och med nedläggningen
          av Hällsboskolan och Ekeskolan försämras funktionshindrade elevers
          möjligheter att välja skola ytterligare.
        </p>
        <p xml:id="i-Mixja7oDVuxZvYwjSULZCA">
          De elever som omfattas av benämningen funktionshinder är ingalunda
          en homogen grupp. Tvärtom ryms inom benämningen funktionshinder
          såvitt skilda hinder och problem som exempelvis blindhet och dövhet,
          neurologiskt betingade funktionshinder såsom DAMP och Aspergers
          syndrom samt medicinskt betingade funktionshinder som exempelvis
          olika cancersjukdomar och blödarsjuka.
        </p>
        <p xml:id="i-HrrL3DHimGzMqKeCCxYbHd">
          Det säger sig självt att många funktionshindrade barns behov
          är omfattande. I tider av ansträngda kommunala budgetar är det
          många föräldrar som berättar hur de upplever att deras barn börjar
          betraktas som problem av hemkommunerna. Det är vanligt att kommunerna
          behåller funktionshindrade barn i sina egna skolor, i stället
          för att låta dem söka bästa alternativa skola.
        </p>
        <p xml:id="i-UAGPJvKzmsSALRhTnVLLCz">
          Långt ifrån alla föräldrar till barn med funktionshinder känner
          till vilka alternativ som finns för barnen. Informationen till
          elever och föräldrar brister och måste förbättras. Det ska vara
          så att kommunerna aktivt understöder de berörda familjernas möjlighet
          att välja den skola som passar det funktionshindrade barnet bäst.
        </p>
        <p xml:id="i-VUWZjdzU42RLcgR8YiVhyP">
          I utredningen om funktionshindrade elever i skolan @ som leddes
          av nuvarande skolministern @ beskrivs att: "många elever med funktionshinder
          har behov av kontakt med andra elever i samma situation. Det är
          viktigt för att stärka deras identitet. En stark jagidentitet
          och självkänsla ger bättre förutsättningar för ett fungerande
          socialt samspel".
        </p>
        <p xml:id="i-PSJQNF3wYmWXDXqEKmDusR">
          Att kunna välja skola och att det finns en mångfald av alternativ
          är viktigt för alla barn. Möjligheten att välja skola är dock
          särskilt viktig för barn och ungdomar med funktionshinder. De
          är helt beroende av att skolan de går i har tillräckligt kunnande
          och att miljön är trygg och undervisningen långsiktig. För barn
          med funktionshinder måste möjligheten att välja skola också omfatta
          inte bara den kommunala skolan utan också friskolor och specialskolor.
        </p>
        <p xml:id="i-Vte4qrwFMMLjTuBoAxeEnM">
          Med hänvisning till ovanstående vill jag ställa följande frågor
          till statsrådet Ingegerd Wärnersson:
        </p>
        <p xml:id="i-AfAni7VJh4hNgJAuwsLJFp">
          1. Vilka konkreta åtgärder avser statsrådet att vidta för att
          stärka funktionshindrade barns och ungdomars rätt och reella möjligheter
          att välja skola?
        </p>
        <p xml:id="i-CWcK89AspCGL11ze6Tv1fD">
          2. Är statsrådet beredd att ta upp Hällsboskolan och Ekeskolans
          fortsatta existens till förnyad prövning?
        </p>
      </div>
    </body>
  </text>
</TEI>
