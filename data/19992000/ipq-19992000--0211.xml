<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0211">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0211</head>
        <author who="i-D74cdq6EQpWG5dWigfnSSw">Westerberg, Per (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>åtgärder för att locka företag och arbetskraft till Sverige</topic>
        <docDate when="2000-02-01">den 1 februari</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GN10211</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:211 av Per Westerberg (m) till näringsminister
          Björn Rosengren om åtgärder för att locka företag och arbetskraft
          till Sverige
        </IPQ_title>
      </div>
      <div type="IPQuestionBody">
        <p xml:id="i-VPXxr1dv2BFFQYwuZbKDH5">
          "Karolinska sjukhuset förlorar en miljard kronor om året på att
          Astra Zeneca och Pharmacia &amp; Upjohn flyttar ut ur landet. Lika
          mycket riskerar universitet och högskolor att gå miste om." (SvD
          den 30 januari 2000)
        </p>
        <p xml:id="i-CwqdvhFiGvPTv32Y9DUHiH">
          Astra Zeneca och Pharmacia &amp; Upjohn är bara två i raden av företag
          som valt att flytta ut ur Sverige för att i stället etablera sig
          där företagsklimatet är bättre. Exempel på andra "utflyttare"
          är ABB, AGA, Akzo Nobel, Autoliv, Avesta Sheffield, BTL, Esab,
          Esselte, Ikea, Linjebyss, Nordbanken, SCA Hygiene, Saab Automobile,
          Securitas, Stora Enso, Swebuss, Tetra Laval Group, Partena, PLM,
          P&amp;U, Preem Petroleum och Volvo Personvagnar.
        </p>
        <p xml:id="i-AHLG4fvZ3AGsT6tPAzmJP7">
          Enligt Handelns utredningsinstitut (HUI) ökade det utländska
          ägandet av svenska börsföretag från 8 % till en dryg tredjedel
          under 1990-talet. Dessutom tros 10@20 % av de svenska storföretagen
          flytta huvudkontoret under de närmaste åren. HUI menar i sin rapport
          att en av konsekvenserna av bara de uppköp och flyttar som skett
          på 1990-talet är att 60 000 jobb försvinner från Sverige.
        </p>
        <p xml:id="i-XKHJpwscEYUmWRmxUeYLHS">
          Moderata samlingspartiet är mycket positivt till internationalisering.
          Samtidigt inser vi den akuta vikten av att det svenska klimatet
          för arbete och företagande är så konkurrenskraftigt att företag
          och arbetskraft väljer att verka i Sverige. Vi har därför presenterat
          en rad förslag i syfte att skapa ett konkurrenskraftigare Sverige.
          Regeringen har konsekvent motsatt sig dessa, och i stället valt
          att blunda för problemet. Näringsminister Björn Rosengren ser
          inte situationen som problematisk, utan menar i stället att "Vi
          får gå decennier tillbaka i tiden för att finna bättre förutsättningar
          för företagsamhet i vårt land. Vi har väldigt mycket att vara
          stolta över och mycket litet att skämmas för." (DI den 22 januari
          1999)
        </p>
        <p xml:id="i-3pfcJJPR9pDYu4WnfuT86M">
          Kanske har det senaste årets händelser fått näringsministern
          att ändra uppfattning, citatet ovan är ju nu mer än ett år gammalt.
          Därefter har mycket hänt, många företag ytterligare har flyttat
          ut och bl.a. LO:s andre ordförande har pekat på hur dyrt det blir
          för landet (och särskilt den del som ligger utanför storstadsområdena)
          av att vi ger vår industri sämre villkor än vad industrin i andra
          länder har.
        </p>
        <p xml:id="i-R7yXbeaF3UXEVzDE8xQ731">
          Med hänvisning till ovanstående vill jag ställa följande fråga
          till statsrådet Björn Rosengren:
        </p>
        <p xml:id="i-9PTyT1YiBhWopudvWUX4dp">
          Vilka åtgärder avser statsrådet vidta för att i Sverige skapa
          ett klimat som, i stället för att skrämma bort, lockar hit företag
          och arbetskraft?
        </p>
      </div>
    </body>
  </text>
</TEI>
