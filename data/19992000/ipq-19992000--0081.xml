<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0081">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0081</head>
        <author who="i-HpwkrkkrFd1MRPixHrr8q1">Ohly, Lars (v) </author>
        <recipient who="i-V19ff9MeDZhTGpv5xEprbu">statsrådet Leif Pagrotsky </recipient>
        <topic>krigsmaterielexport till Indien</topic>
        <docDate when="1999-11-12">den 12 november</docDate>
        <status when="unknown" byWhom="statsrådet Leif Pagrotsky " byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GN1081</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:81 av Lars Ohly (v) till statsrådet
          Leif Pagrotsky om krigsmaterielexport till Indien
        </IPQ_title>
      </div>
      <div type="IPQuestionBody">
        <p xml:id="i-41ftjGwxWR7nVBddMrV7n8">
          Enligt uppgifter på Dagens Nyheters debattsida den 5 november
          har Bofors fått klartecken från regeringen att exportera ammunition
          och reservdelar för granatgeväret Carl Gustaf till Indien. Detta
          trots att Indien ligger i krig med Pakistan och att det inte finns
          några som helst leveransgarantier i det 23 år gamla avtalet.
        </p>
        <p xml:id="i-G8fvza7hBP8VAZcD4burqr">
          Under 1998 försämrades förhållandet mellan Indien och Pakistan
          allvarligt i och med att de båda länderna genomförde kärnvapensprängningar.
          Under sommaren 1999 övergick konflikten mellan de båda länderna
          i regelrätt krig.
        </p>
        <p xml:id="i-DouBL44jTJQxv4vhtwF5x4">
          Enligt svensk lag är krigsmaterielexport i princip förbjuden.
          Undantag kan endast göras om särskilda krav är uppfyllda. Indien
          och Pakistan är exempel på länder som Sverige, enligt de regler
          vi har, inte ska exportera krigsmateriel till. Trots detta har
          nu regeringen godkänt ytterligare leveranser av ammunition och
          reservdelar till granatgeväret Carl Gustaf. Regeringen hänvisar
          till riksdagens riktlinjer om godkännande av följdleveranser av
          reservdelar och ammunition, trots att avtalet som tecknades 1976
          av dåvarande statliga FFV inte innehåller någon sådan förpliktelse.
        </p>
        <p xml:id="i-4ybUwiig1e9nvpiw8ULBK1">
          Förhållandet mellan Indien och Pakistan måste tas på mycket stort
          allvar. Båda länderna har brutit mot gällande spridningsavtal,
          genomfört provsprängningar och gått till militärt angrepp mot
          varandra. Det råder ingen tvekan om att båda ländernas militära
          agerande utgör ett allvarligt säkerhetspolitiskt hot mot världsfreden.
          Förhållandet mellan Indien och Pakistan borde vara en fråga där
          såväl EU som FN har anledning att ingripa med ett vapenembargo
          för att förhindra att kriget får katastrofala följder.
        </p>
        <p xml:id="i-TGNFZM9v5Cg8BKF4s51Uc7">
          Jag vill fråga handelsminister Leif Pagrotsky:
        </p>
      </div>
    </body>
  </text>
</TEI>
