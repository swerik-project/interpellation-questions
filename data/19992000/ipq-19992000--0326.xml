<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0326">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0326</head>
        <author who="i-CvmaDbz8ueGm8meSVWj6vr">Svensson, Ingvar (kd) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>läkemedelshanteringen i hälso- och sjukvården</topic>
        <docDate when="2000-03-30">den 30 mars</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN10326</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:326 av Ingvar Svensson (kd) till socialminister
          Lars Engqvist om läkemedelshanteringen i hälso- och sjukvården
        </IPQ_title>
      </div>
      <div type="IPQuestionBody">
        <p xml:id="i-LuXpkTf6JY1B4rbacEgGpB">
          I hälso- och sjukvårdslagens portalparagrafer uppställs målet
          för verksamheten i form av en god hälsa och en vård på lika villkor
          för hela befolkningen. Vården ska ges med respekt för alla människors
          lika värde och för den enskilda människans värdighet. Och där
          fastslås att hälso- och sjukvården ska bedrivas så att den uppfyller
          kraven på en god vård. Detta innebär att den ska särskilt
        </p>
        <p xml:id="i-XGKxi5iKmgzQ26knTToSyc">
          1. vara av god kvalitet och tillgodose patientens behov av trygghet
          i vården och behandlingen,
        </p>
        <p xml:id="i-B1HbMHJc88sSBcbA4vZ9dp">
          2. vara lätt tillgänglig,
        </p>
        <p xml:id="i-3wuV1ycpSv66E1BXjsp8Bx">
          3. bygga på respekt för patientens självbestämmande och integritet
          samt
        </p>
        <p xml:id="i-AEZZERmzAGDAxrVoPFnhYw">
          4. främja goda kontakter mellan patienten och hälso- och sjukvårdspersonalen.
          Vården och behandlingen ska så långt det är möjligt utformas och
          genomföras i samråd med patienten.
        </p>
        <p xml:id="i-WzLP4WvLNWtAoeQ3Z69npK">
          Detta är viktiga ståndpunkter och bör genomsyra alla delar av
          vården. Tyvärr finns det områden som genom specialregleringar
          undergräver möjligheterna att fullfölja inriktningen på detta
          område.
        </p>
        <p xml:id="i-KX5wwocJtX4h41PAyZFX6V">
          När jag exempelvis har huvudvärk anser jag det vara en rättighet
          för mig att dämpa den genom att ta ett par huvudvärkstabletter.
          Om någon försöker hindra mig från att vidta en sådan åtgärd, vore
          detta en kränkning av min personliga värdighet och ett angrepp
          på mitt självbestämmande och på min integritet. Och att ett sådant
          hinder även i andra avseenden skulle stå i strid med hälso- och
          sjukvårdslagens grundprinciper.
        </p>
        <p xml:id="i-DhFEDXaRFcW5cSywRTrka8">
          Om jag i framtiden med nuvarande regler på området hamnar i ett
          äldreboende och inte själv är förmögen att utöva mitt självbestämmande
          genom aktiv handling så skulle min möjlighet att t.ex. dämpa huvudvärk
          vara drastiskt inskränkt. Mitt självbestämmande och min integritet
          på området skulle komma att beskäras.
        </p>
        <p xml:id="i-MFWXtAU1kNVp6kbYS1Ut9a">
          Socialstyrelsen har den 11 februari 2000 beslutat att skärpa
          reglerna när det gäller läkemedelshanteringen. Jag syftar på Socialstyrelsens
          föreskrifter och allmänna råd om läkemedelshantering i hälso-
          och sjukvården.
        </p>
        <p xml:id="i-KtRdfEftqddmNGyUM3ZmFF">
          Jag förmodar att dessa föreskrifter kan tänkas fungera på ett
          relevant sätt i sjukhusvård och på sjukhem där det permanent finns
          tillgång till sjuksköterska eller läkare. Min frågeställning avser
          endast vårdformer, framför allt äldreboende, där sjuksköterska
          inte finns permanent närvarande eller där det vid vissa tider
          är begränsad tillgång till sjuksköterska, t.ex. kvälls- och nattetid.
        </p>
        <p xml:id="i-QiE4okMacrZRKGumtr4uZC">
          Redan tidigare regler vad gäller läkemedelshantering var byråkratiskt
          inriktade. Nu skärper Socialstyrelsen reglerna för delegation
          till annan befattningshavare än sjuksköterska (4 kap. 3 § i nämnda
          föreskrifter).
        </p>
        <p xml:id="i-CuVNYACiduWPKV7JfFEuQy">
          Beslutet leder till en omfattande byråkrati i den typen av äldreboende
          som här åsyftas, arbetsbelastningen och stressen ökar för ansvariga
          sjuksköterskor. Det leder till frustration och otillfredsställelse
          i arbetet för undersköterskor och vårdbiträden. Undersköterska/vårdbiträde
          har inte möjlighet att ge t.ex. huvudvärkstabletter till patient
          som begär det utan sjuksköterska måste tillkallas för att fullgöra
          uppgiften.
        </p>
        <p xml:id="i-Fc3uMFSvmh4X5hxrpWLpoC">
          Men framför allt leder regleringarna från Socialstyrelsen till
          att patientens personliga värdighet kränks. Hälso- och sjukvårdslagens
          portalparagrafer blir papperstigrar.
        </p>
        <p xml:id="i-NwZ5jJgvhC8ParKoMuapd7">
          Kraven på en god vård uppfylls inte, vården får dålig kvalitet
          och tillgodoser inte patientens behov av trygghet, den enklare
          medicinska vården blir svårtillgänglig, självbestämmande och integritet
          inskränks, kontakterna mellan patient och hälso- och sjukvårdens
          personal försämras.
        </p>
        <p xml:id="i-7rXjz7biAqiB3StQHdWEbC">
          Jag är fullt medveten om att socialministern inte i ett interpellationssvar
          kan ge instruktioner till Socialstyrelsen som kan uppfattas som
          ett ingrepp i styrelsens rätt att utforma föreskrifter och allmänna
          råd.
        </p>
        <p xml:id="i-SRNNgPZ1hPC8NhVyPG96pN">
          Därför ställer jag följande fråga till socialministern:
        </p>
        <p xml:id="i-K8r2rEoPWZckz9V85PqbjE">
          Vilka åtgärder avser ministern vidta för att medverka till att
          en sådan underliggande lagstiftning etableras vad gäller läkemedelshanteringen
          i åberopat äldreboende så att hälso- och sjukvårdslagens portalparagrafer
          om t.ex. personlig värdighet, självbestämmande och integritet,
          lättillgänglig enklare medicinsk behandling och goda kontakter
          mellan patient och personal kan anses uppfyllda?
        </p>
      </div>
    </body>
  </text>
</TEI>
