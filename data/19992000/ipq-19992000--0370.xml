<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0370">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0370</head>
        <author who="0000000000000"></author>
        <recipient who="0000000000000"></recipient>
        <topic>väntetid för kontrollbesiktning av fordon</topic>
        <docDate when="2000-04-25">den 25 april</docDate>
        <status when="unknown" byWhom="" byWhomId="0000000000000" status="answered">besvarad</status>
        <external_id source="rdwebb">GN10370</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:370 av Jan-Evert Rådhström (m) till
          näringsminister Björn Rosengren om väntetid för kontrollbesiktning
          av fordon
        </IPQ_title>
      </div>
      <div type="IPQuestionBody">
        <p xml:id="i-P6VhViUy9aiW3mmxSTpnFk">
          Våren är här och därmed även allt längre köer till landets bilprovningsanläggningar.
          Den allt vanligare direktimporten av utländska bilar sätter också
          ökad press på anläggningarna. När man undersöker vänteläget runtom
          i landet blir man förskräckt över hur lång tid man kan få vänta
          på en besiktningstid. Många förhoppningsfulla husvagnsägare med
          besiktningstid fram till i juni kan exempelvis få se hela sin
          semesterdröm kraschad när besiktning inte kan ske förrän kanske
          tidigast i september.
        </p>
        <p xml:id="i-BqmHYeeohaWMibJd6eaXaW">
          Av bilprovningarnas rapporter från vecka 14 framgick att väntetiden
          för kontrollbesiktning då var upp till tio veckor på sina håll.
          En annan intressant notering från nämnda rapporter var att övertid
          var mera regel än undantag. Detta förekom både på kvällar och
          på helgdagar. En annan vanlig kommentar var att nyrekrytering
          av personal pågick.
        </p>
        <p xml:id="i-SuEHnuUryqTqpvqi86g46D">
          Även yrkestrafiken reagerar på de långa väntetiderna hos bilprovningsanläggningarna.
          Åkerierna i Skåne säger sig kunna få permittera chaufförer på
          grund av att bilarna inte kan besiktigas i tid. Värst ställt är
          det i nordvästra Skåne som har en väntetid till besiktning på
          upp till 79 dagar.
        </p>
        <p xml:id="i-2NdAyYKPyoDV17qAv7PYqU">
          Till hösten ska Bilprovningen i Helsingborg försöka lösa krisen
          genom att hyra in sig i en åkerilokal, där en ny station för tung
          trafik öppnar. I maj öppnar även en ny bokningscentral som kan
          fördela tiderna över landet. Lastbilschaufförerna som kör norröver
          ska då kunna besikta någonstans efter vägen där det är mindre
          belastning.
        </p>
        <p xml:id="i-6bvGs7qwYFXjKEvrHF4Rgy">
          Inom det begränsade handlingsutrymme som det statliga ägandet
          och monopolsituationen ger Svensk Bilprovning försöker man möta
          kundernas krav. Tyvärr visar dock verkligheten att situationen
          ändå blir bara sämre och sämre.
        </p>
        <p xml:id="i-VwjXsYBxTk8hG2BQ94z1AF">
          Vid den muntliga frågestunden den 30 mars tog jag upp Bilprovningens
          långa väntetider med biträdande statsminister Lena Hjelm-Wallén
          som då förfäktade den meningen att det redan finns privata aktörer
          som kan ta upp konkurrensen med Svensk Bilprovning. Detta uttalande
          kom som en total överraskning och förefaller mig vara ett rent
          önsketänkande från vice statsministerns sida.
        </p>
        <p xml:id="i-RJg9LjdKC25vZx9YBCwhDM">
          Visserligen har många påpekat att regeringen borde släppa på
          fordonskontrollmonopolet, bl.a. Konkurrensverket, men ännu har
          det inte kommit något förslag.
        </p>
        <p xml:id="i-6Xak6gZ6MeWaBo26oCwwzM">
          I andra sammanhang har dock regeringen numera insett att konkurrens
          är bra. Så sent som i regeringens proposition 1999/2000:78 skrev
          Näringsdepartementet apropå SJ följande:
        </p>
        <p xml:id="i-H9GLbFfZHS37kr12pXFgCy">
          "Det är viktigt att SJ ges möjlighet att på bästa sätt tillgodose
          kundernas krav på service, kvalitet och tillgänglighet samtidigt
          som förutsättningarna för en effektiv konkurrens på marknaden
          förstärks och därmed också förutsättningarna för ytterligare kostnadsbesparingar
          och därigenom prissänkningar för konsumenterna."
        </p>
        <p xml:id="i-PxGh3Zg4ZCTu7wKy1N5sAc">
          Den reflektion som kan göras är att regeringen inte behandlar
          det färdmedel som står för 80 % av transporterna i landet på samma
          sätt som andra transportmedel. När långa köer till fordonskontrollen
          drabbar motorcyklar och husvagnar må kanske ansvarige minister
          kunna rycka på axlarna, men när näringsverksamhet drabbas av störningar
          är det väl dags att dra åt sig öronen.
        </p>
        <p xml:id="i-HPM6CsRZLPDBCzuF7uHdJa">
          Jag vill därför ställa följande fråga:
        </p>
        <p xml:id="i-7pYzw2yTciDAdir1FCfTeq">
          Vilka åtgärder ämnar näringsministern vidta för att köerna till
          kontrollbesiktningen ska minska?
        </p>
      </div>
    </body>
  </text>
</TEI>
