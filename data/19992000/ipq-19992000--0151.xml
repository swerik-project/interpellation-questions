<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0151">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0151</head>
        <author who="i-CwVjNqMneZm6zhJTP798e5">Bargholtz, Helena (fp) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>Karolinska institutets utnämning av professorer</topic>
        <docDate when="1999-12-16">den 16 december</docDate>
        <status when="unknown" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GN10151</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:151 av Helena Bargholtz (fp) till jordbruksminister
          Margareta Winberg om Karolinska institutets utnämning av professorer
        </IPQ_title>
      </div>
      <div type="IPQuestionBody">
        <p xml:id="i-BfssxCUPLFhZwPZhwtkuLz">
          Karolinska institutet har utsett tolv män och ingen kvinna till
          befattningar som prefekter vid Karolinska Institutet (KI), landets
          största medicinska fakultet. Tillträdesdatum är nästa millenniums
          första dag, den 1 januari 2000.
        </p>
        <p xml:id="i-MJy3kBSzpqDT1FFcKegyBi">
          Till flera av posterna kandiderade kvalificerade kvinnor men
          rektor tillsatte män på alla tjänsterna. Några åtgärder för att
          stimulera kvinnor att ta sig an dessa tjänster tycks inte ha förekommit,
          tvärtom meddelar rektor i radiointervju att kvinnorna dragit sig
          ur eller gjort dåligt intryck vid samtal om tjänsterna. Några
          försök har inte gjorts för att ta reda på varför en del kvinnor
          dragit sig ur och för att undanröja de eventuella hinder som legat
          i vägen.
        </p>
        <p xml:id="i-CyNhHSSmsfroXQkpQztr7n">
          Prefekten är administrativ chef för en institution där ett antal
          professorer ingår. Efter rektorskapet är prefekt den högsta chefsposten
          inom den akademiska världen. Vilka som blir prefekter har den
          största betydelse för forskning och arbetsförhållanden. Att kvinnor
          praktiskt taget helt utestängs från dessa poster innebär att de
          inte tilldelas ekonomisk makt och inflytande över forskningsresurserna.
          De får inte heller möjlighet att utgöra förebilder för alla de
          kvinnor som finns inom hälso- och sjukvården. I dag är majoriteten
          av medicinstudenterna kvinnor, cirka en tredjedel av läkarkåren
          kvinnor och nära hälften av de som disputerar vid medicinsk fakultet
          kvinnor. Den procentuella andelen kvinnor som nått professur är
          betydligt lägre.
        </p>
        <p xml:id="i-BB8WqMTLi6wypyhHWiANSt">
          Då det visats att män ofta väljer män (Kvinnomaktutredningen
          -98) är risken stor att kvinnor blir förfördelade om det inte
          också finns kvinnliga prefekter. Det är orimligt att kvinnor under
          många år utbildas i en enkönad miljö eller bara ser manliga chefer.
          Det har också visats att kvinnliga forskare, särskilt inom klinisk
          forskning intresserar sig för andra områden än män. Ofta väljer
          de mer komplexa frågeställningar, där tvärvetenskapligt tänkande,
          samarbete och öppenhet gentemot annan kompetens behövs.
        </p>
        <p xml:id="i-Pz6pFiNYbqi2n1K1LJ7q5Z">
          1900-talet inleddes med rösträttsrörelsen och visst har stora
          framsteg gjorts under 1900-talet när det gäller att främja jämställdhet
          mellan kvinnor och män. Riksdagen har fattat många viktiga beslut
          men det som nu hänt på Karolinska institutet under seklets sista
          veckor visar på svårigheten att få andemeningen i riksdagens jämställdhetsbeslut
          att slå igenom i forskarvärlden.
        </p>
        <p xml:id="i-R7qvQAQyWQxNtZSHbn4VYg">
          Jag vill mot bakgrund av ovanstående fråga vad regeringen avser
          göra för att de beslut riksdagen fattat om jämställdhet mellan
          könen inom forskning och högre utbildning ska få ett bättre genomslag.
        </p>
      </div>
    </body>
  </text>
</TEI>
