<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0383">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0383</head>
        <author who="i-LBN95MD8hn6zkXhRBcbJbB">Hedquist, Lennart (m) </author>
        <recipient who="i-6qjD2tsSCtsrmXQjy7mtCJ">statsrådet Lars-Erik Lövdén </recipient>
        <topic>det inomkommunala utjämningssystemet</topic>
        <docDate when="2000-04-27">den 27 april</docDate>
        <status when="unknown" byWhom="statsrådet Lars-Erik Lövdén " byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GN10383</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:383 av Lennart Hedquist (m) till statsrådet
          Lars-Erik Lövdén om det inomkommunala utjämningssystemet
        </IPQ_title>
      </div>
      <div type="IPQuestionBody">
        <p xml:id="i-zSiWsswWkfSej6rDPJ3Jg">
          Det inomkommunala utjämningssystemet har varit i kraft i nästan
          fyra år. De negativa effekterna av systemets grundkonstruktion
          visar sig alltmer.
        </p>
        <p xml:id="i-KcQZPrrhUfBfsCDPMQAvED">
          En allvarlig aspekt är självfallet att uppbyggnaden entydigt
          strider mot den svenska grundlagens lydelse att kommun endast
          får ta ut skatt för skötseln av sina uppgifter. Att ta ut skatt
          för skötseln av andra kommuners angelägenheter strider mot grundlagen.
          Trots vad utredningen om den kommunala självstyrelsens grundlagsskydd
          anförde om en ny lydelse av grundlagen som skulle göra inomkommunal
          utjämning tillåten har regeringen inte framlagt något förslag.
          Vi moderater avvisar självfallet en grundlagsändring. Vi anser
          bestämt att dagens grundlagsvidriga system snarast måste avvecklas
          och ersättas med ett nytt skatteutjämningssystem. Det är synnerligen
          otillfredsställande att vi i dag har ett system som strider mot
          den svenska grundlagen. Senast har grundlagsexperten Erik Holmberg
          påpekat detta i en rättsinlaga.
        </p>
        <p xml:id="i-GDkcr4rEt5c5rn2mLeBxZz">
          Synnerligen allvarliga är också de verkningar som dagens skatteutjämningssystem
          har på tillväxtbefrämjande åtgärder i olika kommuner. De positiva
          effekterna av en relativ skattekraftstillväxt i alla kommuner
          konfiskeras. I flertalet fall till nästan 100 %. För vissa kommuner
          uppstår pomperipossaeffekter där mer än 100 % av en relativ skattekraftstillväxt
          konfiskeras men det är naturligtvis nästan lika orimligt att 95@99
          % av en relativ skattekraftsökning inte får behållas. Marginaleffekter
          som dessa anses med rätta som groteska om det gäller privatpersoner,
          men är alltså fastställda i lag i utjämningssystemet. Vi moderater
          hävdar att ett utjämningssystem måste konstrueras så att det ger
          incitament till tillväxt i alla kommuner. Ett sådant system låter
          sig väl förenas med en hög utjämningsgrad, som är nödvändig för
          att säkra att kommuner med för sina uppgifter otillräcklig skattekraft
          erhåller tillräckliga bidrag.
        </p>
        <p xml:id="i-LnoNNg8fx8ySnWhsjNhLcY">
          Det inträffar inte sällan att en kommun med låg skattekraft erhåller
          en relativ höjning av sin skattekraft, bl.a. i samband med befolkningsminskning
          eller minskad arbetslöshet. Denna skattekraftsökning konfiskeras
          av systemet.
        </p>
        <p xml:id="i-7ytTodCzG79N22E1qLADfr">
          Vi kan ta den befolkningsmässigt lilla kommunen Malå i Västerbottens
          inland som ett talande exempel. Malå var den kommun som i fjol
          ökade sin relativa skattekraft näst mest i hela landet nämligen
          med 4,4 procentenheter. Bakgrunden torde vara två omständigheter.
          Å ena sidan minskade befolkningen med 120 personer till 3 713
          @ mest ungdomar och personer utan arbete. Å andra sidan gick Assi
          Domäns anläggning för fullt med extra skift som ledde till att
          mångas inkomstnivå höjdes. Sammantaget steg därmed skattekraften
          betydligt per invånare. Men för Malå kommun innebär det inte några
          ökade intäkter. Tvärtom drabbas intäktssidan i Malå kommun av
          befolkningsminskningen utan att kommunen som kommun har någon
          glädje av den ökade skattekraften. Ett sådant system är perverst
          i sin uppbyggnad!
        </p>
        <p xml:id="i-2HYcbXGCDzxqg4yxPzcFrV">
          Förra året hade ca 130 kommuner en ökning av sin relativa skattekraftstillväxt,
          varav ett trettiotal hade en ökning som översteg 1 procentenhet.
          Deras tillväxt konfiskerades av utjämningssystemet.
        </p>
        <p xml:id="i-TYjeRkvVn42NVUyMD45PXR">
          Det är vidare känt att åtgärder som ger skattekraftstillväxt
          som regel är förenade med kommunala kostnader. I dag får dessa
          kostnader bäras av kommunen medan intäkterna tas om hand av det
          kollektiva inomkommunala utjämningssystemet. Det är symtomatiskt
          att kommuner i tillväxtområden protesterar mot systemets effekter
          t.ex. när det gäller bostadsbyggande. Regeringen har av någon
          outgrundlig anledning låtsats inte känna till förhållandet.
        </p>
        <p xml:id="i-6eQJUQm5EyDSQzd8KynUjq">
          Det är som nämnts inte svårt att förändra systemet så att dessa
          orimliga effekter bortfaller och kostnaden för detta är i relation
          till de positiva verkningarna för tillväxten i landet mycket blygsam.
          Alla kommuner borde få fullt incitament att bidra till ekonomisk
          tillväxt!
        </p>
        <p xml:id="i-P5ASWiT2ZWEhGrJBfCBqqp">
          Mot den redovisade bakgrunden vill jag ställa följande frågor
          till biträdande finansminstern:
        </p>
        <p xml:id="i-DUnhWPo9EPYUwsDUUT4vTe">
          Vad avser regeringen göra med förslaget (avlämnat i september
          1996) från utredningen om den kommunala självstyrelsens grundlagsskydd?
        </p>
        <p xml:id="i-UodchqpbQ3TtGR3pzqN6G1">
          Om grundlagen ej avses ändras på denna punkt @ när ska nuvarande
          system ersättas av ett nytt?
        </p>
        <p xml:id="i-SPwg5XMMo6i2U2L81LpT37">
          Vilka åtgärder ämnar regeringen vidta för att ge alla kommuner
          fullt incitament till att bidra med ekonomisk tillväxt?
        </p>
      </div>
    </body>
  </text>
</TEI>
