<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0001">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0001</head>
        <author who="i-CwVjNqMneZm6zhJTP798e5">Bargholtz, Helena (fp) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>kvinnomisshandel</topic>
        <docDate when="1999-09-14">den 14 september</docDate>
        <status when="unknown" byWhom="justitieminister Laila Freivalds " byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GN101</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:1 av Helena Bargholtz (fp) till justitieminister
          Laila Freivalds om kvinnomisshandel
        </IPQ_title>
      </div>
      <div type="IPQuestionBody">
        <p xml:id="i-5gYMPWXcDyTDdhJ53Z1tkD">
          Bara i början av september 1999 har tre kvinnor brutalt bragts
          om livet av män i deras omedelbara närhet. Det egna hemmet är
          för många kvinnor den farligaste miljön att vistas i. Kvinnovåldet
          skördar offer varje dag, i alla samhällsklasser. Detta är oacceptabelt.
          Samhället måste ta ett ännu större ansvar. Misshandeln rör oss
          alla.
        </p>
        <p xml:id="i-QJRyhfvb8QHKRiz9JMk8Aq">
          Misshandeln kan delas upp i sexuell, psykisk och fysisk misshandel.
          Lagen om kvinnofrid gav domstolarna möjlighet att bedöma en hel
          process och inte bara enskilda våldsyttringar, vilket var utmärkt.
          Gällande rätt är emellertid i dag att psykisk misshandel är straffbar
          om gärningen medför en medicinsk effekt. Vid mindre allvarliga
          former av psykisk misshandel är det svårt att bevisa att en medicinskt
          påverkbar effekt har ett sådant samband med gärningen att det
          går att döma till ansvar. Det är värdefullt om också sådan "lindrig"
          psykisk misshandel blir kriminaliserad, men det är svårt att hitta
          en rättssäker lagteknisk konstruktion. Frågan bör därför bli föremål
          för förnyat utredande.
        </p>
        <p xml:id="i-LQ4sWzc2awTJ5rBzYebNkK">
          Polis och vårdpersonal måste få den utbildning och de resurser
          som krävs för att klara av sina uppgifter att upprätta ordning,
          hjälpa och vårda. Det är av stor vikt att de förmår misshandlade
          kvinnor att polisanmäla förövaren. Det är också viktigt att fråga
          om det förekommer misshandel och undersöka saken om man misstänker
          det.
        </p>
        <p xml:id="i-KfQZRgYRQ2JHDXVX237hYR">
          Brottsoffrens ställning måste stärkas. Kvinnor som utsätts för
          förföljelse, trakasserier, våld och hot om våld lever i en ständig
          otrygghet och måste beredas största möjliga rörelsefrihet. Därför
          bör det område som åklagaren har möjlighet att låta omfattas av
          besöksförbudet vidgas. För den som återkommande överträder ett
          besöksförbud kan kommunarrest eller bosättningsplikt bli aktuell.
          Även att dra in körkortet skulle prövas.
        </p>
        <p xml:id="i-3qXptqKW8DYqKinkU4AsUz">
          Män som inte accepterar besöksförbudet kan förses med elektronisk
          fotboja. I extremfall kan polis eller vakter punktmarkera män
          som återkommande bryter besöksförbudet. Kvinnor som så önskar
          ska ha rätt till vapenlicens för tårgassprej.
        </p>
        <p xml:id="i-HrQDqUEvxkgxoyBgxeL5Pt">
          De målsägande som vill ska kunna få en stödperson som informerar
          om rättegångsförfarandet och stöttar inför konfrontationen med
          den åtalade etc.
        </p>
        <p xml:id="i-QGi5WS3NRyjYWrh4wcuVnn">
          Kvinno-, mans- och brottsofferjourer bör få mer statlig hjälp
          att finansiera sin verksamhet.
        </p>
        <p xml:id="i-Mh7Mf3r8v5zn8ibpBAXXfs">
          Det är känt att både företag och enskilda lockar kvinnor till
          Sverige från Baltikum, Ryssland, Asien och Afrika med löften om
          giftermål, guld och gröna skogar. För en del av dem blir tillvaron
          bra, men för alltför många har livet blivit något av ett helvete.
          De sistnämnda har svårt att ta sig ur sitt vardagliga fängelse
          då de utvisas om de vistats mindre än två år i Sverige. En prövning
          om att få stanna bör kunna genomföras utan dröjsmål. Kvinnor som
          hamnat i denna situation bör få stanna i Sverige om de så önskar
          förutsatt att det inte rör sig om ren skeninvandring.
        </p>
        <p xml:id="i-TTdSrzuZuuDxJQSHNpokdk">
          Det är samtidigt viktigt att understryka att allt inte kan lösas
          på politisk väg. Det civila samhället har en nyckelroll för att
          komma till rätta med kvinnomisshandeln. När familjemedlemmen,
          grannen, vännen eller arbetskamraten höjer handen @ höj då blicken.
          Våga fråga om hur blåmärken och brutna armar har uppkommit. Det
          ska inte vara i sin ordning att inte reagera. Många misshandlade
          kvinnor undrar om det de blir utsatta för är normalt eller deras
          fel. Målet måste vara att alla @ män som kvinnor @ ska vara fullt
          medvetna om att det inte är det.
        </p>
        <p xml:id="i-XLrVKkW6m1fG6ePsnN38A6">
          Vad har justitieministern för avsikt att vidta för åtgärder för
          att stävja kvinnomisshandeln?
        </p>
      </div>
    </body>
  </text>
</TEI>
