<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0106">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0106</head>
        <author who="i-QKH1DSWytvVGtUZkzdboRg">Tobisson, Lars (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>statliga kreditinstitut</topic>
        <docDate when="1999-11-23">den 23 november</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GN10106</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:106 av Lars Tobisson (m) till finansminister
          Bosse Ringholm om statliga kreditinstitut
        </IPQ_title>
      </div>
      <div type="IPQuestionBody">
        <p xml:id="i-9FfZiWQDn3rvxu61hGDwFy">
          För en tid sedan frågade jag finansministern i en interpellation
          när Vasakronan skulle privatiseras. Beskedet blev i allt väsentligt
          att eftersom Vasakronan har blivit ett så framgångsrikt fastighetsbolag,
          är det inte aktuellt.
        </p>
        <p xml:id="i-FpQ8mNejNT1PkCiXWvGxTw">
          Som svar på det principiella spörsmålet var gränsen bör gå för
          statligt företagsägande var detta föga upplysande. För att försöka
          skapa större klarhet vill jag dock utifrån denna utgångspunkt
          aktualisera frågan om framtiden för ett annat statsägt företag
          under Finansdepartementet som inte går så bra, nämligen Statens
          bostadsfinansieringsaktiebolag (SBAB).
        </p>
        <p xml:id="i-BUUemKD6UwLr8m1MpZbBN">
          För ungefär tio år sedan tog jag i en motion initiativet till
          en spridning av ägandet i Stadshypotek. Men samtidigt som detta
          offentliga engagemang på bolånemarknaden avvecklades, har staten
          gjort om SBAB till ett nytt institut med samma syfte. Vid dess
          start 1985 var uppgiften att hantera de statliga bostadskrediter
          som finansierades över statsbudgeten. Men efter det att nödlidande
          och riskfyllda engagemang från fastighetskrisens dagar förts över
          till likaledes statsägda Venantius AB, bedriver SBAB sedan 1996
          endast utlåning på den öppna marknaden, både till flerbostadshus
          och till småhus och bostadsrätter.
        </p>
        <p xml:id="i-R6ja1foSFMtrYQjEH2rWxE">
          Det statliga ägandet ger SBAB möjlighet till en bättre rating,
          vilket normalt medför en lägre upplåningskostnad och därmed utgör
          en konkurrensfördel. Periodvis har ändå finansieringen blivit
          dyrare än för större privatägda konkurrenter @ så är för närvarande
          fallet. Ändå försöker SBAB vinna marknadsandelar med lägre utlåningsräntor,
          vilket ger lövtunna marginaler. I år sjönk halvårsresultatet till
          189 miljoner kronor @ jämfört med 295 miljoner kronor 1998 @ på
          en lånevolym av närmare 144 miljarder kronor.
        </p>
        <p xml:id="i-StDzz6cV5DfLbDrsxkmobB">
          Trots den fördel vid finansieringen som följer av det statliga
          ägandet förmår således inte SBAB hävda sig i konkurrensen. Med
          nuvarande tendens för lönsamheten kan det om någon tid kanske
          krävas kapitaltillskott från den statliga ägaren. Är det faktum
          att SBAB inte är så framgångsrikt ett skäl för finansministern
          att förorda en privatisering? Borde det inte i så fall ske så
          snabbt som möjligt, eftersom det finns skäl att befara att försäljningspriset
          blir lägre, ju längre försäljningen dröjer?
        </p>
        <p xml:id="i-3Gh2mgJT5qhaeatVhxiFeh">
          Greppet att ersätta Stadshypotek med SBAB som offentligt kontrollerat
          bolåneinstitut, aktualiserar frågan om regeringens syn på statligt
          ägande av banker över huvud taget. För någon tid sedan tvingades
          finansministern att ta tillbaka ett uttalande om att staten skulle
          behålla en andel i Nordbanken. Det skedde av allt att döma motvilligt,
          men full privatisering hade utlovats i ett prospekt till marknaden.
        </p>
        <p xml:id="i-UVcn3vpMMBerz7LT9WoQso">
          Samtidigt som finansministern fick göra avbön, meddelade emellertid
          näringsminister Björn Rosengren att regeringen överväger möjligheten
          att utveckla Postgirot till en fullvärdig bank i statens ägo.
          Det skulle i så fall bli en direkt parallell till att Stadshypotek
          ersattes av SBAB. Besked om regeringens planer ryktas vara nära
          förestående.
        </p>
        <p xml:id="i-KhL1tSazN8cZmkoDP2B6tg">
          Mot denna bakgrund vill jag fråga finansministern:
        </p>
        <p xml:id="i-HdvYD4RrHDFfWkcFChRSQR">
          Avser regeringen att avveckla eller utveckla ägandet av SBAB
          och andra kreditinstitut?
        </p>
      </div>
    </body>
  </text>
</TEI>
