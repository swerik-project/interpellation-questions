<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0066">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0066</head>
        <author who="i-Gcjbk3nJyjWXPaa2dm3MFR">Jonsson, Elver (fp) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>arbetsmarknaden</topic>
        <docDate when="1999-11-03">den 3 november</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GN1066</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:66 av Elver Jonsson (fp) till statsrådet
          Mona Sahlin om arbetsmarknaden
        </IPQ_title>
      </div>
      <div type="IPQuestionBody">
        <p xml:id="i-Y87Yeh73y9ybV7GeidP4WK">
          Trots en god konjunktur så står fortfarande nästan var tionde
          medborgare i Sverige i arbetsför ålder utan arbete. I början av
          1990-talet hade vi i modern tid den svåraste lågkonjunkturen delvis
          förstärkt av 1980-talets vilda finansrace och fastighetsspekulationer
          av sällan skådat slag. Den höga arbetslösheten sköt fart och arbetsplatserna
          blev allt färre. Den arbetslöshet som inleddes under den dåvarande
          socialdemokratiska regeringsperioden och sköt i full fart mot
          höjden från hösten 1990. Den fortsatte även efter regeringsskiftet
          1991 och kunde först 1993 brytas av då tiden därefter ett stort
          antal nya jobb tillkom. Under vårriksdagen 1994 och inte minst
          i detta års valrörelse gick den dåvarande socialdemokratiska oppositionen
          i god för att med regeringsansvar skulle arbetslösheten snabbt
          tuktas. Enligt reservationer i arbetsmarknadsutskottet skulle
          arbetslösheten redan nästa år, 1995, vara under 5 %.
        </p>
        <p xml:id="i-P832ETJcjB8JgUHkw2vFfS">
          Under de fem år som gått sedan denna "löftesväxel" skrevs ut
          har den svaga arbetsmarknadspolitiken bestått i form av rekordhöga
          arbetslöshetstal, alltför få nyanställda och massarbetslöshet
          under lång period. Detta trots att vi under den senare delen av
          1990-talet haft en mycket gynnsam konjunktur. Nuvarande regering
          har i omgångar förklarat att förbättringen på arbetsmarknaden
          väntade runt hörnet. Det har varit löften, målsättningar och stora
          högtidstal om att nu skulle arbetslösheten vara betvingad. 1998
          års val präglades också av det stora "löftet" om att vid sekelskiftet
          skulle arbetslösheten vara nere i 4 %. Trots en förbättring på
          arbetsmarknaden så synes inte det målet gå att uppfylla.
        </p>
        <p xml:id="i-QyBsoiUJX1VkG7xzQuvrK2">
          Tjänstesektorn en murbräcka
        </p>
        <p xml:id="i-RzhY1VgBdejvS6dzNTYEBY">
          Fem år av misslyckad arbetsmarknadspolitik går inte att hämta
          hem ens i ett gynnsamt konjunkturläge. Regeringen har då valt
          att tala om sysselsättningsmål. I och för sig oklanderligt eftersom
          det bästa sättet att häva arbetslöshet är att fler människor kommer
          i arbete. Någonting som nuvarande regering alltför mycket försummat
          under sina regeringsår under 1990-talet.
        </p>
        <p xml:id="i-56wkJD4FnRTsxRFDc81YXV">
          På de senaste 15 åren torde industrin tappat 300 000@400 000
          jobb. Antalet inom tillverkningsindustri är numera långt under
          en miljon i Sverige. De förlorade jobben torde inte återkomma.
          Rationaliseringar och teknikförbättring gör att produktionsökningen
          med lätthet hämtas hem den vägen. Den offentliga sektorn har genom
          den försvagade skattebasen i massarbetslöshetens kölvatten tvingats
          till stora neddragningar. Fortfarande är det retoriken om behoven
          i skolan, vården och omsorgen som dominerar långt mer än realiteten.
          Trots yviga löften i valrörelser har tiotusentals avskedats inom
          den offentliga vården. Inte på grund av arbetsbrist utan på grund
          av brist på medel. En förstärkt arbetsmarknad har dock kommit
          till stånd inom de nya teknikerna på IT-satsningen och på elektronisk
          verksamhet. Småföretag inom t.ex. konsumentbranschen har vuxit.
          Turistnäringen har haft hyggliga år men i antalet nya arbetsplatser
          har det varit för få.
        </p>
        <p xml:id="i-9JHxBEcpCviiPt1gTYsoGu">
          Låt svart bli vitt
        </p>
        <p xml:id="i-WMiaR25f8g6hCCCmnYx8Mv">
          En bransch som vuxit starkt de senaste två tre åren är bemanningsföretagen.
          Det är den @ framför allt i de större städerna @ den snabbast
          växande grenen. Stor efterfrågan råder på t.ex. hushållsnära tjänster.
          Där har startat flera företag och de är i snabbt växande. Trots
          att marknadsförutsättningarna är mycket svåra, dels genom regelsystemen,
          men framför allt den beskattning som belastar tjänsterna på ett
          sätt som gör att många "vanliga inkomsttagare" inte har råd att
          ta dem i anspråk. Enligt uppgifter från regeringsföreträdare torde
          "svartmarknaden" i dag uppgå till 8 à 10 miljarder kronor. Där
          beräknas det att av denna skulle hela 3 miljarder vara svartmarknad
          inom de hushållsnära tjänsterna.
        </p>
        <p xml:id="i-4SUCUSnDPYhkp8UM1mbmFW">
          Här borde man ta ett samlat grepp både på regelsidan och på skattenivåer.
          Pröva arbetsgivaravgifternas roll och undersöka möjlighet till
          en sänkt och differentierad moms. Detta bör kännas angeläget,
          dels på grund av efterfrågan, dels att ett par EU-länder, Danmark
          och Frankrike, har underlättat för motsvarande arbetsområden i
          respektive länder.
        </p>
        <p xml:id="i-Enefe9s1YqScxtgt5m7NKM">
          Av olika regeringsföreträdare och statsråd synes regeringen vara
          splittrad i sin attityd och hållning till denna del av tjänstesektorn.
          Några har hemfallit åt att göra det till en "pigdebatt". Detta
          utan att ens veta vilken professionalitet som krävs för dessa
          företag och dess anställda att kunna hantera dagens tunga situation.
          Dessutom har genomgående dessa företag varit angelägna om att
          utbudet ska vara "helt vitt" samt att dessutom ha korrekta kollektivavtal.
          Andra @ mer progressiva statsråd @ har känt stor sympati för att
          kunna underlätta för denna tjänstesektor att existera och växa
          och har gjort långtgående positiva uttalanden. Men den inre motsättning
          som synes råda inom regeringskretsen och relationen regeringen/LO
          har medfört att frågan inte funnit sin lösning. Till saken hör
          också att skattemyndigheter av och till kommit med olika besked
          alternativt att inte kunna ge tydliga anvisningar om hur situationen
          ska hanteras beträffande momsavlyft eller då man tecknar avtal
          med t.ex. kommuner.
        </p>
        <p xml:id="i-LSzp9xD4gASqtQ7uSc9Bxk">
          Det synes vara angeläget att denna fråga får sin snara lösning
          genom en särproposition under vintern eller senast i kommande
          vårproposition. Det är angeläget att regeringen tar initiativ
          så detta blir möjligt. För att möjliggöra en större jämställdhet
          för de många hushåll som efterfrågar sådana tjänster och en möjlighet
          för också lågavlönade att kunna efterfråga en sådan service.
        </p>
        <p xml:id="i-2ekH1MFMBbHba4XZPhUbWK">
          Av det anförda framgår att en arbetsmarknad i en ny och förändrad
          tid kräver stor samordning. Det kräver också förändringar i regelverk
          och i beskattningshänseende. Det kräver också en modern och ny
          attityd till sektorer som tidigare inte har räknats in i den reguljära
          arbetsmarknaden. Det krävs insatser för att få en i ekonomiskt
          avseende "vit arbetsmarknad".
        </p>
        <p xml:id="i-NvgGaJKZkyqnUHG5bK9KjR">
          Med anledning av det anförda vill jag ställa följande frågor
          till statsrådet:
        </p>
        <p xml:id="i-Nf6gNryWUgrcodRgQMeTpi">
          1. Avser regeringen att ta initiativ för att på bred front samordna
          och förändra insatserna för att få en förnyad och vidgad arbetsmarknad
          främst inom service- och tjänstesektorn?
        </p>
        <p xml:id="i-NPjPjiBB3WovrbQb2UHXUa">
          2. Avser regeringen att låta konsumentintresset dominera då t.ex.
          villkoren för hushållsnära tjänster övervägs?
        </p>
        <p xml:id="i-UCJvjCh9mwRPwJsQbZZ4Jz">
          3. Är regeringen beredd att medverka till en förändring av tjänstesektorns
          villkor innebärande att den s.k. svarta arbetsmarknaden kan bli
          en arbetsmarknad betecknad som vit?
        </p>
      </div>
    </body>
  </text>
</TEI>
