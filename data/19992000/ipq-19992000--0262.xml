<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0262">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0262</head>
        <author who="i-PvJTHCyJiaxUeJhG5osdHg">Lindvall, Gudrun (mp) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>utsläpp från krematorier</topic>
        <docDate when="2000-02-24">den 24 februari</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GN10262</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:262 av Gudrun Lindvall (mp) till miljöminister
          Kjell Larsson om utsläpp från krematorier
        </IPQ_title>
      </div>
      <div type="IPQuestionBody">
        <p xml:id="i-XC6PMPeFj1j86caK6tinWu">
          Under motionstiden hösten 1998 skrev jag en motion om selenampull
          för att fånga kvicksilver i krematorier. Nu finns anledning att
          återkomma i frågan. Bakgrunden är denna:
        </p>
        <p xml:id="i-S3tQNt72wKnEhoRNDc63j4">
          Bakgrund
        </p>
        <p xml:id="i-Bi3RmoVcv22XbzgJhSA5yi">
          Vid kremering förångas det kvicksilver som finns i amalgamet
          i våra tänder. Faktum är att en stor del av det kvicksilver som
          kommer ut i naturen kommer från krematorier, ca 250 kg av 880
          kg. Det gör krematorierna till den enskilt största kvicksilverkällan.
        </p>
        <p xml:id="i-6tdGVHttG1UQEy1V8zCi82">
          Selenampull kan rena
        </p>
        <p xml:id="i-38za6nPAPR1HF6vTin33gZ">
          Olika tekniska lösningar för att förhindra kvicksilvret att följa
          med rökgaserna ut vid kremering har diskuterats. För några år
          sedan presenterade en liten firma en såväl genial som billig lösning
          @ en selenampull. Kvicksilver bildar nämligen en mycket stabil
          kemisk förening med selen, kvicksilverselenid (HgSe), en förening
          som är bland de stabilaste metallföreningar man känner. Även andra
          metaller som koppar, zink och kadmium bildar selenider och även
          de kan plockas upp om man använder selenampullen.
        </p>
        <p xml:id="i-EA7DKcGFqTxAaUs5GFsEZy">
          Tekniken är mycket enkel. Man placerar selenampullen på kistan
          vid kremeringen och renar sedan rökgaserna i en rökgasreaktor
          genom kondensering. Det märkliga är att tekniken inte används
          speciellt mycket. Den ifrågasätts fortfarande, flera år efter
          lyckade försök.
        </p>
        <p xml:id="i-CVSqUBinTq7Rhe9mYKaLqN">
          Rening med kolfilter fungerar inte
        </p>
        <p xml:id="i-TK7T9GegRHYQXmLXFR4o87">
          Ett tjugotal krematorier har i stället byggt filteranläggningar
          för ca 10 miljoner kronor. Leverantörerna av anläggningarna garanterar
          95 % rening. Nu äntligen kommer rapporter från besiktningar och
          resultaten är katastrofala. Tidigare har man mätt utsläpp via
          skorstenen och där finner man inte mycket kvicksilver. Nu har
          man mätt Hg direkt efter ugnen, före filtret och efter filtret
          och kan konstatera att mycket lite av kvicksilvret kommer fram
          till filtret. Det går alltså inte att samla upp det för säker
          förvaring för det finns inte i kolfiltret.
        </p>
        <p xml:id="i-C8corPrMwgATufkmTuyib1">
          Här några exempel:
        </p>
        <p xml:id="i-WoHmr9NpiJErDoGgBwLPHs">
          Dessutom tyder resultat på att mycket av det kvicksilver som
          finns i kolet försvinner vid lagringen. Försök visar att ca 33
          % försvinner på tre månader.
        </p>
        <p xml:id="i-N2WEYJod5YtKfuRKKTH9r">
          Man vet i dag inte vart kvicksilvret tar vägen. En liten hint
          kan försöken med selenampullen vara. I dessa försök fångar man
          nämligen mer kvicksilver än vad som lagts ut och vad som förväntats
          finnas i amalgamet. Sitter Hg på väggarna i anläggningen eller
          har det förångats genom ugnens väggar? Ingen vet i dag.
        </p>
        <p xml:id="i-DezhSDSskcUCsFpGNo2aN3">
          Utnyttja bra miljöteknik
        </p>
        <p xml:id="i-7nKMrHHGxHsnrnHp6YbUAE">
          Varför denna fastlåsning vid kolfilter enbart? Varför inte selenampull,
          när det ju visat sig binda inte bara kvicksilver på ett säkert
          sätt? Det räcker ju inte som i fallet med filteranläggningar att
          visa att det inte kommer ut Hg ur skorstenen, det måste ju finnas
          i kolfiltret så att det kan försvinna ur kretsloppet och förvaras
          säkert på SAKAB. Annars är risken uppenbar att det på en eller
          annan väg letar sig ut i naturen.
        </p>
        <p xml:id="i-QvTVXzrptEaPNVkPfDcAS9">
          Vid försök i Trelleborg med selenampull har man nått följande
          resultat:
        </p>
        <p xml:id="i-U5QGtWDn2fd4hJVY9Zf5AN">
          24,6 gram lades på kistor under fem kremeringar plus okänd mängd
          tandamalgam. Här finns inget kolfilter utan en förlängd kylslinga.
          Man återfann 34,6 gram efter ugnen och endast 1,9 gram i rökgaserna,
          en reduktion med 94,5 %. Kvicksilvret återfanns som HgSe (kvicksilverselenid)
          i kylslingan och kunde lätt tas till vara. Vid lagring upp till
          sju månader försvann ingenting. HgSe är stabil.
        </p>
        <p xml:id="i-SaoptWhD15vyyYBvyu6p1V">
          Selen @ en bristvara i svenska jordar
        </p>
        <p xml:id="i-5x7zuaGCjocnWLPHraPGcZ">
          Många människor äter selentillskott eftersom de svenska jordarna
          är fattiga på det grundämnet. Det är därför mycket förvånande
          då ett argument mot selenampullen är att man är rädd för att all
          selen inte ska reagera med metaller vid förbränningen. Det finns
          mätserier även för detta och den oron tycks mig vara helt obefogad.
          Och som sagt @ vi äter selen för att jordarna är selenfattiga.
          I Finland gödslas med selen.
        </p>
        <p xml:id="i-7AiqUe6j7ANm1kf9z7weWK">
          Använd selenampullen
        </p>
        <p xml:id="i-VPdxKXCDbDBBjeTD4ibiRA">
          Kvicksilver och andra metaller ska inte ut i kretsloppet. När
          det nu visats att kolfilteranläggningarna inte håller måttet finns
          det skäl att agera. Det måste klargöras vad som krävs för att
          förhindra att kvicksilvret kommer ut i naturen. Finns något skäl
          alls att använda kolfiltertekniken eller är en lång kylslinga
          bättre? Eller ska de båda teknikerna kombineras?
        </p>
        <p xml:id="i-Qf9QXU3F2CM5tTdNZrLrn3">
          Det är ansvariga myndigheters jobb att komma med råd och anvisningar
          för att förhindra att kvicksilver kommer ut i naturen. Det tycks
          som om de råd som getts vad beträffar installation av kolfilterreningsanläggningar
          inte varit speciellt lyckade. Ytterst ansvarig för detta är naturligtvis
          regeringen, som bör agera när miljömålen inte klaras.
        </p>
        <p xml:id="i-8shf1xnYB2id267EkbTwct">
          Jag vill därför fråga miljöministern:
        </p>
      </div>
    </body>
  </text>
</TEI>
