<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0169">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0169</head>
        <author who="i-nX9ipUS8FhkbQHkWWytwf">Nilsson, Ulf (fp) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>skolornas resurser</topic>
        <docDate when="1999-12-22">den 22 december</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GN10169</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:169 av Ulf Nilsson (fp) till statsrådet
          Ingegerd Wärnersson om skolornas resurser
        </IPQ_title>
      </div>
      <div type="IPQuestionBody">
        <p xml:id="i-A6yRxj63CcniZxQ7MJccbo">
          De nya friskolorna har inneburit ökade möjligheter för föräldrar
          och elever att välja skola. Valfriheten är dock begränsad för
          de elever som har särskilt behov av stöd i skolan.
        </p>
        <p xml:id="i-XnWpP8GyY4TJLXwysVYqWg">
          I dagens gymnasieskola utgör det s.k. individuella programmet
          en möjlighet för elever som inte har tillräckliga kunskaper från
          grundskolan. Vi folkpartister har kritiserat det individuella
          programmet, eftersom det är bättre att eleverna får tillräckliga
          kunskaper redan i grundskolan. Men så länge detta program finns
          borde möjligheten att anordna det finnas även i fristående gymnasieskolor.
          Det finns enligt min mening ingen anledning att undanta friskolorna
          från den typ av stöd eller hjälp som finns inom det övriga skolväsendet.
        </p>
        <p xml:id="i-AM7JVMV7THKrgXtPM59iFb">
          Även i den nuvarande förordningen om fristående förskoleklass
          begränsas fristående skolors rätt till extra resurser för elever
          med särskilt behov av stöd.
        </p>
        <p xml:id="i-J4Ty6YNS2xejkTJf5vZrhj">
          På olika håll i landet växer nu specialskolor för t.ex. barn
          med DAMP upp. Det är viktigt att dessa skolor garanteras samma
          möjlighet att söka statliga bidrag för specialskolor som motsvarande
          skolor inom det allmänna skolväsendet.
        </p>
        <p xml:id="i-RmdBfDhHWTD49hhdo1Et9">
          De här beskrivna begränsningarna för friskolorna att ge samma
          stöd som offentliga skolor ger kan upplevas som diskriminerande
          av elever med större behov av stöd än genomsnittet. Jag anser
          att den demokratiska idén om en likvärdig skola för alla innebär
          att friskolor ska behandlas enligt allmänna principer för resursfördelning
          i skolan.
        </p>
        <p xml:id="i-Fk9ALPRFUR1wjnUHDiFLJt">
          Jag vill därför fråga skolministern följande:
        </p>
        <p xml:id="i-C19bdyVTr52PzQk8K7vJTL">
          Vilka åtgärder avser skolministern att vidta för att fristående
          gymnasieskolor ska ges samma rätt att anordna alla gymnasieprogram
          och att reglerna för stöd till elever ska kunna tillämpas lika
          för kommunala, statliga och fristående skolor?
        </p>
      </div>
    </body>
  </text>
</TEI>
