<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0302">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0302</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>lagstiftning mot porr genom Internet</topic>
        <docDate when="2000-03-15">den 15 mars</docDate>
        <status when="unknown" byWhom="justitieminister Laila Freivalds " byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GN10302</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:302 av Ulla-Britt Hagström (kd) till
          justitieminister Laila Freivalds om lagstiftning mot porr genom
          Internet
        </IPQ_title>
      </div>
      <div type="IPQuestionBody">
        <p xml:id="i-XwWvHagDRGajDSmaNYkKeZ">
          Lärare har i dag inte fått stöd, inte heller utbildning i tillräcklig
          omfattning, för att ligga steget före eleverna och kunna ge handledning
          för en källkritisk sökning på nätet.
        </p>
        <p xml:id="i-FSNZopd3ZoRdXjL3Rp5JGq">
          Lagen anger att "Den som bland barn eller ungdom sprider skrift
          eller bild, som genom sitt innehåll kan verka förråande eller
          eljest medföra allvarlig fara för de ungas sedliga fostran, dömes
          för förledande av ungdom till böter eller fängelse i högst sex
          månader" (se TF 6:2 samt YGL 3:12).
        </p>
        <p xml:id="i-RyHBaWqgfyFQZh8uHijhfz">
          Informationsbladet "Göteborgs-Ankan" redovisar i en polemik benämnd
          "Ankans första tal till regering och riksdag", vad som kan finnas
          att hämta hem från nätet. Ansvarig utgivare Stig Centerwall menar
          i informationsbladet att regering och riksdag tappat kontrollen.
          Initiativet att väcka denna debatt är bra, då inte minst skolan
          har stora problem. I syfte att få allmänheten att reagera, visar
          "Göteborgs-Ankan" Internetbilder som är mycket sexuellt förråande.
          Här finns allt från uppkörda basebollredskap till djursex. Kvinnan
          föreställs som ett objekt.
        </p>
        <p xml:id="i-CPadRVn9uhPyShLW6tB4W7">
          Känslomässig avstängning leder till könslösa, mekaniska övningar,
          som är milslångt skilt från kärlek. Våldsporren bygger på förnedring
          och kvinnohatande. Gruppvåldtäkter som uppmärksammats alltmera
          på senare tid visas vara exakta kopior av våldsfilmer. Det är
          inte underligt att arbetsmiljön i skolan påverkas negativt. Det
          är också orimligt att lärarna ska klara att ta över föräldrars
          och vuxenvärldens fostrande roll. Samtidigt måste givetvis den
          mycket bristfälliga sexualundervisningen i många skolor tas mera
          på allvar.
        </p>
        <p xml:id="i-GTdd2Sb1KWtytu6CgNJoAM">
          Flera kommuner gör olika försök med att filtrera bort stötande
          information på nätet. Detta sker med större eller mindre framgång,
          då hela tiden ny information läggs ut på nätet. Det måste vara
          lagstiftarnas ansvar att så långt möjligt skydda enskilda, familjer,
          skolor osv. Lagarna måste skärpas för att våldsporr inte ska kunna
          hämtas hem genom Internet.
        </p>
        <p xml:id="i-52YCD5dz7X8LUcprckpoJD">
          Med stöd av vad som anförts vill jag ställa följande fråga till
          justitieminister Laila Freivalds:
        </p>
        <p xml:id="i-14KgceGDPLUsBarrNApCon">
          Vilka åtgärder avser justitieministern vidta för att stärka lagstiftningen
          mot grov pornografi och våldspornografi som kan hämtas via Internet?
        </p>
      </div>
    </body>
  </text>
</TEI>
