<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0288">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0288</head>
        <author who="i-Ha5uZXGHudhTidCuW8UjXN">Marcelind, Ragnwi (kd) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>återvinningsburkar</topic>
        <docDate when="2000-03-10">den 10 mars</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GN10288</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:288 av Ragnwi Marcelind (kd) till miljöminister
          Kjell Larsson om återvinningsburkar
        </IPQ_title>
      </div>
      <div type="IPQuestionBody">
        <p xml:id="i-3XzYjK42u6yDMbgWhv1KTk">
          I Sverige säljs ca 900 miljoner pantburkar av aluminium per år.
          Ca 90 % av dessa återvinns, vilket också är Returpack AB:s målsättning
          och den nivå som ska uppnås enligt förordningen (1997:185) om
          producentansvar för förpackningar. År 1998 återvanns 840 miljoner
          pantburkar, vilket innebär att man det året endast kom upp till
          86 procents återvinning av sålda pantburkar.
        </p>
        <p xml:id="i-5ub95grqb9D96Gk91e1VrJ">
          Av de ca 10 % pantburkar av aluminium som inte samlas in hamnar
          ca 6 % i Metallkretsens behållare och resterande 4 % oftast i
          hushållssoporna. Dessutom "turistimporteras" ca 100 miljoner aluminiumburkar
          per år (1998 och beräkningar för 1999). Ungefär 35 miljoner burkar
          av dessa återvinns. Resterande burkar lämnas till Metallkretsens
          insamlingsstationer för metallförpackningar eller hamnar i hushållsavfallet
          eller slängs någon annan stans.
        </p>
        <p xml:id="i-VYN1RcPL1xhK3ZwNA1sNZ3">
          Svenska Returpack AB, som hanterar insamling och återvinning
          av aluminiumburkar, menar att det finns fyra kategorier av dryckesburkar
          av metall i Sverige: inhemska pantburkar av aluminium, importerade
          pantburkar av aluminium (t.ex. ölburkar importerade direkt av
          bryggerier), "turistimporterade" aluminiumburkar samt importerade
          stålburkar.
        </p>
        <p xml:id="i-DaipQAKDqjW7MYgWZVazZR">
          Fr.o.m. den 1 januari 1997 innebär reglerna för returhanteringen
          att pant endast betalas ut för burkar som ingår i det svenska
          pantsystemet. Detta kontrolleras via EAN-koden. Även pantlösa,
          "turistimporterade" burkar tas dock emot i systemet då alla aluminiumburkar
          berättigar till hanteringsersättning (dvs handlarna får 13 öre
          per räknad burk).
        </p>
        <p xml:id="i-3XFqo5hC3fe2gScxFCyFij">
          För stålburkar lämnas däremot ingen ersättning. Dessa importerade
          dryckesburkar ingår inte i pantsystemet utan är belagda med en
          förpackningsavgift som ska finansiera Svenska Metallkretsen AB:s
          insamling och hantering av stålburkarna. Förpackningarna omfattas
          av reglerna om producentansvar och de tomma dryckesburkarna ska
          lämnas av konsumenterna vid de insamlingsstationer som finns för
          sortering av olika förpackningar. På returpack uppskattar man,
          grovt räknat att ca 5 % av handeln med dryckesburkar utgörs av
          stålburkar, dvs. ca 50 miljoner burkar per år.
        </p>
        <p xml:id="i-AuBYxNZDLu8PWDuaWt3Lh1">
          Enligt uppgift från Returpack är det dryckesburkar av stål (inte
          av aluminium) som omfattas av svarthandel. Storleken på denna
          svarthandel är inte känd men att den ökar är helt säkert. Större
          partier kan "containervis" tas in i Sverige från länder som t.ex.
          Polen. Det är främst i västra Sverige som svarthandeln florerar.
        </p>
        <p xml:id="i-39GJZsoco2s3QGUqptLf1y">
          Vid ett besök på Ekobrottsmyndigheten i Göteborg i januari 1999
          fick vi information om den stora svarta handeln som pågår med
          importerade burkar. Momsfifflet i denna handel uppgår till mångmiljonbelopp.
          Ekobrottsmyndigheten arbetar just nu med att utreda frågor kring
          momsfiffel med importerade burkar.
        </p>
        <p xml:id="i-UadYfedYWxSiGYY9H9Taix">
          Läsk- och ölburkar för försäljning tillverkas bl.a. i England
          och transporteras hit. Importören uppger att moms kommer att betalas
          i Sverige, vilket är svårt att kontrollera. Väl i Sverige betalas
          ingen moms eller andra avgifter. Ekobrottsmyndigheten i Göteborg
          beräknar att för varje långtradare som tas in i Sverige med dryckesburkar
          försvinner en halv miljon svenska kronor som skulle betalas in
          i skatt och avgifter. Skattemyndighetens kontrollapparat är inte
          uppbyggd så att den klarar kontrollen över den alltmer expanderande
          svarthandeln.
        </p>
        <p xml:id="i-BE1JWng9cW4UVVs7kLenAo">
          För varje burk som tas in Sverige finns en hanteringsersättning
          på 50 öre som ska betalas, vilket inte sker av oseriösa importörer.
          Om vi enbart räknar med de 100 miljoner turistimporterade burkarna
          i Sverige, handlar det om 50 miljoner svenska kronor i skatter
          och avgifter som försvinner. Genom den upplysningen kan vi förstå
          att de importerade burkarna inte enbart är en miljöbov utan också
          ett omfattande ekonomiskt problem.
        </p>
        <p xml:id="i-CvcuQYTFMTZg9brBzEB39a">
          I en interpellationsdebatt med dåvarande miljöministern Anna
          Lindh, mars 1998, frågade riksdagsledamoten Dan Ericsson vilka
          åtgärder Anna Lindh skulle vidta för att komma åt detta problem.
          Anna Lindh kunde inte se problemet. Hon sade: Dessa opantbara
          burkar tas redan i dag om hand tack vare konsumentens ökade miljömedvetande.
          Denna slutsats är felaktig och det kan man avläsa av de siffror
          som redovisas i interpellationen. Ca 80 miljoner burkar av de
          som säljs i Sverige återvinns inte, 35 miljoner av dessa räknar
          man med samlas in i Metallkretsens behållare, alltså 45 miljoner
          burkar går antingen till Metallkretsens insamling eller direkt
          i soptippen. Årligen slängs uppskattningsvis 100 miljoner burkar
          på våra sophögar. Detta kan inte vara acceptabelt. Dessutom har
          Metallkretsen få inlämningsställen vilket försvårar inlämningen
          av burkar dit.
        </p>
        <p xml:id="i-2agWi97b9KhJf5s1J1oGwU">
          Naturvårdsverket säger att aluminium inte är lättkorroderat,
          metallen rostar väldigt långsamt, och därmed lakas inga miljöfarliga
          ämnen ut på "åtminstone ett par hundra år". Men då är frågan om
          vi inte också är ansvariga för kommande generationers miljö.
        </p>
        <p xml:id="i-GaFYKnWUhoWfJXJnKTb93y">
          Beträffande stålburkar säger Naturvårdsverket att dessa rostar
          och järnoxid och hydroxid bildas, men att detta inte anses orsaka
          några större bekymmer. När det gäller färgen på burkarna löses
          den upp efter en tid och enligt uppgift från Naturvårdsverket
          är det osäkert hur de kemiska ämnena i färgen påverkar miljön.
          På dessa lösa grunder tillåts vår miljö att skadas och det anser
          jag vara oansvarigt. Det är politikerna som måste ta ansvar för
          att förenkla för människor att leva upp till kretsloppssamhällets
          intentioner. Regeringen borde omgående tillsätta en utredning
          i samarbete med Riksskatteverket, Jordbruksverket, Tullen och
          Ekobrottsmyndigheten, för att se över omfattningen av importerade
          burkar och dess skadegörelse på miljön samt den ekonomiska brottsligheten
          kring burkimporten.
        </p>
        <p xml:id="i-7Se6KBeQYfg4tvineWwRwe">
          Med anledning av detta frågar jag:
        </p>
        <p xml:id="i-LVRU7uhB5TeHZ3UDDDDgW6">
          Vilka åtgärder kommer ministern att vidta för att öka miljömedvetandet
          hos konsumenten gällande burkar av olika slag och dess inlämningsställen?
        </p>
        <p xml:id="i-C14z2iqsfyYvsH2mZeq23R">
          Vilka åtgärder avser ministern att vidta för att minska mängden
          av burkar som hamnar direkt på soptippen?
        </p>
        <p xml:id="i-NzYzKwqMSnMXE7g9y2dHqB">
          Vad avser ministern att vidta för åtgärder för att underlätta
          för konsumenten att lämna in burkarna till Metallkretsen?
        </p>
        <p xml:id="i-8PajWfUeADHRE8pS92c2Zf">
          Är ministern beredd att tillsätta en utredning för att komma
          till rätta med de problem som finns runt hanterandet av burkar
          så att det blir enkelt för människor att leva upp till kretsloppssamhällets
          intentioner?
        </p>
        <p xml:id="i-VPfqins3H4hmyfVL1HiYyw">
          Vilka åtgärder kommer ministern att vidta för att komma till
          rätta med problemet av svartimport och momsfiffel vid burkhandel
          från utlandet?
        </p>
      </div>
    </body>
  </text>
</TEI>
