<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0317">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0317</head>
        <author who="i-QMDwkhc4AcuaCPrQxkeYYk">Ekholm, Berndt (s) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>insatser i Kongo-Kinshasa respektive Kongo-Brazzaville</topic>
        <docDate when="2000-03-27">den 27 mars</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GN10317</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:317 av Berndt Ekholm (s) till statsrådet
          Maj-Inger Klingvall om insatser i Kongo-Kinshasa respektive Kongo-Brazzaville
        </IPQ_title>
      </div>
      <div type="IPQuestionBody">
        <p xml:id="i-LZo51LyUn3m8kj9Ztnd2Jg">
          I månadsskiftet februari-mars genomförde riksdagsledamöter för
          samtliga partier en studieresa till Demokratiska Republiken Kongo
          (Kongo-Kinshasa) respektive Republiken Kongo (Kongo-Brazzaville).
        </p>
        <p xml:id="i-DMCN4KTKpHod3Zjwe7Db39">
          Vi kunde konstatera att situationen i de båda länderna är mycket
          svår. Det råder brist på mat, bostäder, skolgång, sjukvård, jobb,
          farbara vägar och gator osv. Ekonomin är till stor del byggd på
          den informella sektorn. Brotten mot mänskliga rättigheter är vanligt
          förekommande och staten saknar auktoritet.
        </p>
        <p xml:id="i-MENY1VkngzHUxWwT4MR6NL">
          Orsaken till situationen är närmast krigen. I Kongo-Kinshasa
          pågår de framför allt i de östra delarna, även om Lusakaavtalet
          stipulerar vapenvila fr.o.m. den 1 mars och därmed kan komma att
          få en avkylande effekt på striderna. I Kongo-Brazzaville är inbördeskriget
          just över och två avtal har ingått som grund för en fredlig process.
        </p>
        <p xml:id="i-3N6XjBpMMz4kJbocECorRv">
          Men orsakerna är djupare än så. Genom dåligt ledarskap och brist
          på demokrati har utvecklingen aldrig riktigt tagit fart, till
          skillnad från andra delar i Afrika men kanske framför allt utvecklingen
          på andra kontinenter. Ländernas ledarskap har mer eller mindre
          ständigt legat i fejd med andra som ansett sig ha anledning att
          ta makten.
        </p>
        <p xml:id="i-LWqhg2Wx8JUwLJVZd6ggTg">
          Bakom utvecklingen ligger också kolonial- och stormakternas politik
          i området. De kan givetvis inte beskyllas för allt. Långt därifrån,
          men de har inte givit högsta prioritet åt fred och utveckling,
          samling och försoning utan snarare åt egenintressen i utvinning
          av olika naturresurser. En politik som förts intill i dag.
        </p>
        <p xml:id="i-UksCwPfbUwqnMF5WBao2Xv">
          För att få rätsida på utvecklingen krävs således omfattande politiska
          insatser både i länderna och i omvärlden. Mycket handlar om politiska
          struktur- och maktfrågor, där EU kan spela en mycket viktig roll
          och således även Sverige.
        </p>
        <p xml:id="i-HCfrv1Yv3uoowysTzwDsRB">
          Denna interpellation lämnar dock dessa politiska frågor åt sidan
          och berör i stället hur svenskt bistånd kan bidra till en förändrad
          utveckling.
        </p>
        <p xml:id="i-LNDgTEhLwdhDUVsVTmVE2m">
          Vi kunde alltså ta del av en fruktansvärd social misär. I Kongo-Kinshasa
          fick vi en bedömning att endast hälften av barnen går i skola.
          Arbetslösheten är i båda länderna kanske ännu värre. Till detta
          kommer sedan brist på mat och bostäder, sjukdomar och en infrastruktur
          som fungerar mycket dåligt.
        </p>
        <p xml:id="i-qLjB4ntrwyUAKa2JQJanF">
          Till detta kommer en flyktingsituation väl i nivå med den vi
          mött i Kosovo. I Kongo-Brazzaville har 800 000 människor av ca
          tre miljoner varit på flykt. 600 000 beräknas ha återvänt till
          städer och byar från ett bedrövligt liv i djungeln. Nu finns de
          i flyktingläger, i bästa fall tillbaks i sina plundrade bostäder.
          Många totalt utblottade. Inte bara internflyktingar finns att
          ta hand om utan också flyktingar från Kongo-Kinshasa.
        </p>
        <p xml:id="i-Bw3BJCqC1hBSkowQSweHRB">
          Situationen är lika svår i Kongo-Kinshasa. Där finns i nedre
          Kongo flyktingar från Kongo-Brazzaville och i öster, där situationen
          är mest akut, internflyktingar och flyktingar från angränsande
          länder. Sedan 1998 beräknas en miljon ha flytt här. Undernäringen
          bland såväl dessa flyktingar som de i Kongo-Brazzaville är påtaglig.
          Djungeln ger skydd men inte tillräckligt med mat. Och dessutom
          fler sjukdomar.
        </p>
        <p xml:id="i-AX55B3W1294a54h7BGTsR4">
          Det mest positiva vi kunde konstatera var det civila samhällets
          uttalade intresse av fred. Och det engagemang som visades för
          detta från inte minst kyrkornas sida. Där arbetas med ett medvetandegörande
          om grunderna för fred och vikten av försoning för bestående fred.
          Den nationella dialog som kyrkorna i Kongo-Kinshasa tagit initiativ
          till pågick just under den vecka vi besökte landet. Ca 1 000 deltagare
          samlades i olika arbetsgrupper för att diskutera lösningar på
          landets problem, vilka sedan skulle föreläggas presidenten. Bland
          förslagen fanns bl.a. kraven på demokrati och val.
        </p>
        <p xml:id="i-Kcr6yD4Zg5ZLyMBJ3mvWyW">
          I Kongo-Brazzaville är uppföljningskommissionen till de två ingångna
          avtalen om ett slut på inbördeskriget en lovande ansats för en
          fredlig och demokratisk utveckling.
        </p>
        <p xml:id="i-Nhr5TERmPwKdoUCFwHYTCX">
          Trots allt dystert som kan konstateras så finns ansatserna för
          en positiv utveckling. Men de måste då ges stöd nu och inte senare.
          Det finns nämligen en risk att om inte avväpning, jobb och utveckling
          går hand i hand, så återgår ungdomarna till plundring och våld
          som metod att försörja sig.
        </p>
        <p xml:id="i-U4KYpUQ8afLHw2HQv41WGc">
          Sverige har redan givit olika former av stöd till regionen, men
          det måste vidareutvecklas, särskilt i ljuset av att Sverige kan
          spela en något balanserande roll mot allt stormaktsintresse som
          finns. Sverige är väl sett och kan få ett utrymme. En del av det
          består av insatser inom biståndsområdet.
        </p>
        <p xml:id="i-3pSYCBb6HjKYrXtG4Die64">
          Jag vill därför fråga biståndsministern om regeringen är beredd:
        </p>
        <p xml:id="i-3LAjLnvVMQ2oXey9ZXhXCY">
          att utöka insatserna för att ge skydd i närområdet och överlevnadsmöjligheter
          för dem som tvingats och fortfarande tvingas att fly,
        </p>
        <p xml:id="i-KW926AaX6LSAzd3G8k3nZH">
          att utöka insatserna för att hjälpa de flyktingar som kan återintegreras
          i samhället, inte minst dem som burit vapen och snabbt måste få
          annan "försörjning",
        </p>
        <p xml:id="i-XePMJkDMzRJ9kHfc3vr98e">
          att ge ett ökat stöd till frivilligorganisationerna som arbetar
          med olika överlevnadsprojekt @ mat, kläder, bostäder, hälsovård,
          skolgång, enklare jobb osv.,
        </p>
        <p xml:id="i-QCZG7DpWuKXUgGk1dRjKmD">
          att ge stöd till insatser som kan underlätta en utveckling mot
          demokrati, t.ex. resurser för folkräkning, organisering av valsystem,
          folkrörelseutveckling och förstärkning av samhällets institutioner,
        </p>
        <p xml:id="i-QawTBYfC2etHgiQ6RPLJLn">
          att ge svenska företag en möjlighet att få stöd även i osäkra
          situationer som de nu aktuella länderna genomgår för att möjliggöra
          insatser för att utveckla arbetsmarknaden samt
        </p>
        <p xml:id="i-4dAwBREvhW7NAgLgSa8Yh5">
          att verka för att EU tar ett större ansvar för infrastrukturinsatser
          än vad som hittills skett?
        </p>
      </div>
    </body>
  </text>
</TEI>
