<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0134">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0134</head>
        <author who="i-VHSPVhF5LjvV5m4yU1W3FJ">Carlsson, Birgitta (c) </author>
        <recipient who="i-5CGPntyQKYyZVCsCYHPNrm">statsrådet Ingela Thalén </recipient>
        <topic>socialtjänstens handläggning av ärenden rörande barn</topic>
        <docDate when="1999-12-08">den 8 december</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN10134</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:134 av Birgitta Carlsson (c) till statsrådet
          Ingela Thalén om socialtjänstens handläggning av ärenden rörande
          barn
        </IPQ_title>
      </div>
      <div type="IPQuestionBody">
        <p xml:id="i-PpASgomn6Wiq1frNRQ9uFn">
          FN:s barnkonventionen utgår ifrån att barndomen har ett värde
          i sig och att barn är en utsatt grupp i samhället med särskilda
          behov av omvårdnad och skydd, som också innefattar ett rättsligt
          skydd. Konventionen tillerkänner barn grundläggande medborgerliga,
          politiska, ekonomiska, sociala och kulturella rättigheter. Den
          bygger på fyra viktiga principer: att barnet har rätt till likvärdiga
          villkor, att barnets bästa ska beaktas vid alla beslut, att barnet
          har rätt till liv och utveckling samt att barnet har rätt att
          säga sin mening och få den respekterad.
        </p>
        <p xml:id="i-JuYNWHayHEEUJBP2gdhsu2">
          År 1998 kompletterades socialtjänstlagens portalparagraf med
          en ny bestämmelse som syftar till att stärka barns ställning inom
          socialtjänsten. När åtgärder rör barn ska särskilt beaktas vad
          hänsynen till barnens bästa kräver. Bestämmelsen svarar mot artikel
          3 i FN:s barnkonvention.
        </p>
        <p xml:id="i-ScPCba9f4MMs5dRL9g6i2i">
          I socialtjänstlagen finns det också bestämmelser om anmälan (71
          § SoL). Dels att var och en som får kännedom om att en underårig
          blir utsatt för fara för sin hälsa eller utveckling, t.ex. misshandel,
          bör anmäla detta till socialnämnd. Dels en skyldighet för anställda
          inom myndigheter att genast anmäla till socialtjänsten om de i
          sin verksamhet får kännedom om något som kan innebära att socialnämnden
          bör ingripa till en underårigs skydd. Skyldigheterna gäller även
          de som är verksamma inom motsvarande verksamheter på det privata
          området.
        </p>
        <p xml:id="i-7zyppQiDGejhLgN4V93WQd">
          Socialtjänsten har det formella ansvaret för att utreda och agera
          till skydd för underåriga. I några rapporter bl.a. i en gjord
          av Länsstyrelsen i Skåne har det framkommit att anmälningarna
          inte leder till en utredning inom socialtjänsten. I samma utredning
          har det framkommit att hälften av de barn som placerades i fosterhem
          under förra året hamnade i hem där de inte kände någon av familjemedlemmarna.
          Det finns anledning att kvalitetssäkra barnutredningarna samt
          förbättra utbildning för socionomer vad avser barnutredningar.
        </p>
        <p xml:id="i-QPcdrmkefCEMMPNBwpXi9B">
          Centerpartiet anser att det finns anledning att undersöka om
          barnperspektivet har fått genomslag i socialtjänstens arbete,
          om anmälningsplikten fungerar och hur barnutredningarna genomförs.
          Det är allvarligt om anmälningar inte tas på allvar, det är lika
          allvarligt om utredningarna genomförs på ett sätt som inte sätter
          barnens och familjernas rättssäkerhet främst.
        </p>
        <p xml:id="i-S9rJGf5qe9dV19CXS23UPS">
          1. Avser regeringen vidta åtgärder så att barnperspektivet får
          genomslag i socialtjänstens arbete?
        </p>
        <p xml:id="i-L17gA5kLsapHoifEyh9MGJ">
          2. Vilka åtgärder avser regeringen vidta för att stärka kunskapen
          om barnutredningar hos blivande socionomer?
        </p>
        <p xml:id="i-FP7nxcYbkRMQwCUBEtjnFs">
          3. Vilka åtgärder avser regeringen vidta för att förbättra barnens
          trygghet vid familjehemsplaceringar?
        </p>
      </div>
    </body>
  </text>
</TEI>
