<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0063">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0063</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>Östersjöcentrum för kvinnors företagande</topic>
        <docDate when="1999-11-03">den 3 november</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GN1063</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:63 av Ulla-Britt Hagström (kd) till
          statsrådet Mona Sahlin om Östersjöcentrum för kvinnors företagande
        </IPQ_title>
      </div>
      <div type="IPQuestionBody">
        <p xml:id="i-SmgkVLugByVJYZ8QxuZXhV">
          Internationell handel har betydelse för ekonomisk tillväxt. Utvecklingen
          i det geografiska närområdet är viktig. Kvinnor måste vara med
          i handelsprocessen med sina varor. Kvinnors företag är ofta små
          företag. Flertalet företag växer i den takt som självfinansieringen
          medger. De bidrar dock till stor del av den ekonomiska tillväxten
          i Sverige. De måste synliggöras, värderas och uppmuntras. Ökad
          tillgång till riskkapital är en väsentlig faktor.
        </p>
        <p xml:id="i-4NaUCN1bMrNMMbAtdFBarh">
          Kvinnor behöver samverka runt hela Östersjöområdet. Det handlar
          om att ta steget ut på den internationella marknaden, steget ut
          i servicebranschen, steget in i hantverksindustrin osv. Kulturgemenskapen
          kring Östersjön kan fungera som en gemensam länk och binda samman
          länderna. Förutsättningar finns för att Östersjöområdet i framtiden
          kommer att vara Europas mest dynamiska och expansiva tillväxtregion.
          Baltiska och polska kvinnor bosatta i Sverige kan tas till vara
          som viktiga resurspersoner. Nationellt resurscentrum genom NUTEK
          kan bli en drivande kraft för ett Östersjöcentrum för kvinnors
          företagande.
        </p>
        <p xml:id="i-9oZdE9ATRu858XT2ajzYrf">
          Sverige bör på olika sätt hjälpa kvinnor runt Östersjön. I Polen
          håller t.ex. tekoindustrin på att försvinna. Erfarenheter från
          Sverige om hur vi förlorade tekoindustrin skulle kunna hjälpa
          Polen att stoppa förlusten i tid. Kreativa kvinnor har påbörjat
          ett arbete för att stärka kontakterna för kvinnors företagande
          mellan länderna. Det kan handla om allt från individuellt stöd
          och rådgivning i enskilda affärskontakter till upprättande av
          partnerskap mellan företag drivna av kvinnor. Sverige har genom
          detta engagemang unika möjligheter att skapa ett Östersjöcentrum
          för kvinnors företagande tillsammans med de baltiska länderna
          och Polen.
        </p>
        <p xml:id="i-34Ah5384Lw2G7McQxpKKw4">
          Med hänvisning till det anförda vill jag ställa följande frågor
          till statsrådet:
        </p>
        <p xml:id="i-3fa3CzSgbPtMLUq3oL1hJM">
          Vilka åtgärder avser statsrådet vidta för att stärka kvinnors
          möjligheter att skapa ett Östersjöcentrum för kvinnors företagande?
        </p>
        <p xml:id="i-2sJMYpzb8PFmmqkbTa9a3K">
          På vilket sätt kan Nationellt resurscentrum genom NUTEK verka
          för ett Östersjöcentrum för kvinnors företagande?
        </p>
      </div>
    </body>
  </text>
</TEI>
