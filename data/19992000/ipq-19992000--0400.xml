<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0400">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0400</head>
        <author who="i-NW2TEoH8XmW9aSn2aKJ8EA">Ygeman, Anders (s) </author>
        <recipient who="i-L7Ay5GaFaMutWEX7utMv62">statsrådet Ulrica Messing </recipient>
        <topic>kommunernas arbete med storstadssatsningen</topic>
        <docDate when="2000-04-28">den 28 april</docDate>
        <status when="unknown" byWhom="statsrådet Ulrica Messing " byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GN10400</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:400 av Anders Ygeman (s) till statsrådet
          Ulrica Messing om kommunernas arbete med storstadssatsningen
        </IPQ_title>
      </div>
      <div type="IPQuestionBody">
        <p xml:id="i-NweBrujusZptossZkELPGd">
          I sju av landets kommuner genomförs nu de insatser som kan göras
          med anledning av den storstadspolitiska propositionen, 1997/98:165.
          Det är stora och viktiga mål som formulerats och det är omfattande
          resurser som staten och kommunerna satsar. Det är angeläget att
          arbetet leder till konkreta resultat och förbättringar för de
          invånare som bor i de berörda bostadsområdena.
        </p>
        <p xml:id="i-EFssTZ9XhY1JMtRzcaEj8q">
          En utgångspunkt för de lokala utvecklingsavtalen som träffats
          är ett gemensamt ansvarstagande mellan stat och kommun. Genom
          utvecklingsavtalet har kommunerna utlovat en ekonomisk motprestation
          som är minst likvärdig den statliga, att i sina lokala resursfördelningssystem
          ta hänsyn till de aktuella bostadsområdenas särskilda förutsättningar
          och att inte minska pågående satsningar i områdena. I massmedier
          kan vi nu ta del av uppgifter om besparingar i några av de kommuner
          som berörs av satsningen. Medierna har bl.a. redovisat Huddinge
          kommuns aviserade besparingar inom t.ex. skola och barnomsorg.
          Vad gäller Stockholms kommun har liknande uppgifter om besparingar
          framkommit, t.ex. vad gäller Husby.
        </p>
        <p xml:id="i-WDcRJog1XMVEa1yGmhzH9o">
          Det är därtill anmärkningsvärt att de två nämnda kommunerna har
          eller avser att sänka skatten! Det innebär ju sammantaget att
          staten avsätter betydande resurser till kommunerna för att förbättra
          livsförutsättningarna för dem som lever i de mest utsatta bostadsområdena.
          Kommunerna ska på samma sätt avsätta resurser enligt avtalet men
          i de nämnda fallen är ju verkligheten i stället fortsatta besparingar
          och dessutom minskade resurser på grund av ideologiskt motiverade
          skattesänkningar.
        </p>
        <p xml:id="i-CeXhU9Upfr8GpbJ88oUTuA">
          Med anledning av detta vill jag fråga statsrådet:
        </p>
        <p xml:id="i-HQjyiyLMNApHhPx7BaCubR">
          Vilka åtgärder avser statsrådet vidtaga för att kommunerna ska
          leva upp till intentionerna i storstadsarbetet och till de ekonomiska
          villkor som avtalats mellan staten och kommunerna?
        </p>
      </div>
    </body>
  </text>
</TEI>
