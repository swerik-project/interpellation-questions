<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0292">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0292</head>
        <author who="i-PRHkYxGCaT2cbJpjjfnRtn">Ask, Beatrice (m) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>samverkan mellan polis och sociala myndigheter</topic>
        <docDate when="2000-03-13">den 13 mars</docDate>
        <status when="unknown" byWhom="justitieminister Laila Freivalds " byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GN10292</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:292 av Beatrice Ask (m) till justitieminister
          Laila Freivalds om samverkan mellan polis och sociala myndigheter
        </IPQ_title>
      </div>
      <div type="IPQuestionBody">
        <p xml:id="i-7SeMq5nvpe6Wnc7bFn922C">
          Den 29 februari blev en kvinna brutalt knivhuggen av sin f.d.
          man på barnavårdscentralen i Märsta. Kvinnans två barn blev vittne
          till hela händelsen.
        </p>
        <p xml:id="i-HTSmZuoVy2Etvd7B9hnrbE">
          Vid två tidigare tillfällen hade kvinnan polisanmält mannen för
          bl.a. misshandel och olaga frihetsberövande. De sociala myndigheterna
          hade vidtagit en rad åtgärder, men från polisens sida vidtogs
          inga särskilda åtgärder trots de upprepade anmälningarna.
        </p>
        <p xml:id="i-B2WmgZeEM4eiqTYJpzdXkH">
          Händelsen i Märsta är nu ingen enstaka företeelse. Runtom i landet
          lever kvinnor under hot från sina f.d. män och trots upprepade
          polisanmälningar får de ingen hjälp från polisen. Polisen har
          antingen inte tid på grund av resursbrist eller också felbedömer
          de hotbilden. Resultaten är ofta förödande.
        </p>
        <p xml:id="i-23PW5x9akx26zxkb2ufYgi">
          Fallet i Märsta visar att kommunens sociala myndigheter vidtog
          omfattande åtgärder för att stödja kvinnan. Varför inte polisen?
          Hur kan det komma sig att två myndigheter bedömer samma situation
          så olika och vilken samverkan finns mellan polis och sociala myndigheter
          när det gäller misshandlade kvinnor?
        </p>
        <p xml:id="i-LeyoLsarhum63KThGDGSYh">
          En rad åtgärder tycks nödvändiga för att förbättra polisinsatserna
          vid kvinnomisshandel. Bl.a. borde ytterligare utbildningsinsatser
          inom polisen sättas in för att få fram säkrare hotbildsanalyser.
          Bättre samarbete mellan socialtjänsten och polisen är också påkallat.
          Det får inte vara så att kvinnor inte får det skydd som situationen
          kräver bara för att myndigheter inte delat med sig av sina kunskaper
          till andra berörda myndigheter.
        </p>
        <p xml:id="i-2HNxhnECp6NXphD3uRzLM1">
          Men det går inte heller att komma ifrån att det dessutom är en
          fråga om resurser. De ekonomiska resurserna inom poliskåren är
          knappa.
        </p>
        <p xml:id="i-4YAf1dPyi9wQP9Anr4QAwN">
          Vilka insatser planerar regeringen för att utveckla samarbetet
          mellan polis och sociala myndigheter i fråga om kvinnomisshandel?
        </p>
      </div>
    </body>
  </text>
</TEI>
