<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0056">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0056</head>
        <author who="i-WJM6edqhGfBK1ijhNxfgoj">Pålsson, Chatrine (kd) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>långtidssjukskrivna och vprdköer</topic>
        <docDate when="1999-11-01">den 1 november</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN1056</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:56 av Chatrine Pålsson (kd) till socialminister
          Lars Engqvist om långtidssjukskrivna och vårdköer
        </IPQ_title>
      </div>
      <div type="IPQuestionBody">
        <p xml:id="i-QimDMc6fwYWMjzzBsVZTmX">
          Vårdköernas längd har stadigt ökat sedan den s.k. vårdgarantin
          togs bort. På många håll i landet kan man få vänta mer än ett
          år på nödvändig operation eller behandling. För sjuka människor
          är det orimligt att under lång tid behöva känna oro inför operation
          eller annan behandling samtidigt som det ofta krävs att man intar
          smärtstillande och andra mediciner. Dessutom får samhället ofta
          en hög kostnad i form av sjukskrivning och tillbakagång till arbetslivet
          kan fördröjas. Riksförsäkringsverkets statistik visar att de långa
          sjukskrivningarna på mer än 30 dagar under de senaste två åren
          har ökat med 50 % bland de som är 50 år eller äldre. Under samma
          period har även långtidssjukskrivningar bland 30- och 40-åringarna
          stigit med 30 %. En utvecklingschef på försäkringskassan har förklarat
          denna ökning med de ökade köerna till vård och undersökningar.
        </p>
        <p xml:id="i-CkqFsLAx5dNFebjk9JyAbx">
          På en fråga som jag nyligen ställt till socialministern fick
          jag svaret att en utredning hade tillsatts om långtidssjuka.
        </p>
        <p xml:id="i-QZ7tbG6XkqLbGGAxDd2i9m">
          I ungdomshandikapprörelsens gemensamma rapport Arbetsmarknad
          för unga med funktionshinder som baseras på intervjuer med nästan
          1 000 ungdomar med funktionshinder i åldern 16@35 år, framkommer
          det att 22 % av de tillfrågade lever på förtidspension. I en liknande
          undersökning 1996 var motsvarande siffra "bara" 9 %. En grupp
          som i detta hänseende har drabbats särskilt hårt är reumatikerna.
        </p>
        <p xml:id="i-GgmLbrCBS1B8STCh4Q8vPn">
          Nödvändiga resurser och organisationsförändringar måste till
          för att arbeta bort vårdköerna. De erfarenheter som har vunnits
          av försöken som i olika delar av landet har pågått med gränsöverskridande
          samarbete mellan försäkringskassan och vårdsektorn (FINSAM-modellen)
          bör ligga till grund för ett fortsatt förändringsarbete. I korthet
          betyder det att medel tas från försäkringskassan för att betala
          operationer. Genom detta lindras mänskligt lidande och köerna
          kortas. Administrativa och budgetmässiga murar som är ett hinder
          för kloka beslut måste undanröjas.
        </p>
        <p xml:id="i-3rYTPgvbQZhemPSvEx7Kvr">
          Det behövs en utvidgad vårdgaranti jämfört med den som gällde
          våren 1992 och några år därefter. Vårdgarantin bör på sikt omfatta
          alla medicinskt motiverade diagnoser och utfästa behandling inom
          tre månader. De allmänt omfattande slutsatserna från Prioriteringsutredningen
          ska vara utgångspunkt. Det innebär att den för varje tillfälle
          aktuella kösituationen inte ska avgöra inriktning och prioritering,
          utan vårdbehovet. Patienter med svåra kroniska sjukdomar och personer
          i livets slutskede, dvs. patienter som har de allra största vårdbehoven,
          ska inte stå tillbaka för patienter med lättdiagnostiserade och
          behandlingsbara sjukdomar. Införande av en ny vårdgaranti kan
          komma att behöva tillskott av medel, men bör rymmas inom ramen
          för samhällets totala satsningar på hälso- och sjukvård, sjukskrivningsmedlen
          inkluderade.
        </p>
        <p xml:id="i-TSaykkwucMhSUtH9Adz5fp">
          Alltfler rapporter pekar på att en av orsakerna till de växande
          köerna för operation är bristen på vårdplatser. I februari i år
          tvingades t.ex. många sjukhus att helt eller delvis ställa in
          planerade operationer. Under den senaste tioårsperioden har antalet
          vårdplatser i Sverige mer än halverats. Denna drastiska reduktion
          har aldrig haft någon förankring i minskade vårdbehov. Tvärtom
          har antalet äldre ökat och den medicinska utvecklingen har ställt
          krav på fler vårdplatser. Visserligen har den medicinska utvecklingen
          inom vissa specialiteter möjliggjort behandling i öppen vård eller
          kortare medelvårdtider, men andra möjligheter som denna utveckling
          medfört ställer krav på flera vårdplatser och detta gäller flertalet
          medicinska specialiteter. Sverige hade 1995 en medelvårdtid som
          var bland de lägsta inom OECD, 7,8 dagar. Den svenska utvecklingen
          efter 1995 innebär att Sverige i dag sannolikt har de kortaste
          medelvårdtiderna i Europa. Antalet vårdplatser per 1 000 invånare
          var 6,5 i Sverige år 1995. De flesta övriga länder har fler vårdplatser
          per 1 000 invånare.
        </p>
        <p xml:id="i-F1WvkLVxgY3QLK1jsP7axy">
          I och med att medicinska metoder har förbättrats har även ambitionsnivån
          ökat i samma takt. Ambitionshöjningen är inte heller isolerad
          till den planerade vården. Även inom den akuta vården sker en
          sådan utveckling. Patienter som för tio år sedan enbart skulle
          ha fått symtomlindrande behandling, t.ex. inriktad smärtlindring,
          kan numera opereras, intensivvårdas och får kanske 10@15 år med
          god livskvalitet. De växande köerna och det ökade vårdbehovet
          behöver alltså inte betyda att vården åstadkommer mindre. Troligt
          är även att ambitionshöjningen kommer att accelerera till följd
          av fortsatt snabb utveckling av medicinteknik och läkemedel. Detta
          är i sig en mycket positiv utveckling eftersom liv räddas och
          livskvaliteten höjs i allt högre ålder. Samtidigt måste man dock
          möta detta behov både i dag och i framtiden.
        </p>
        <p xml:id="i-KAzmmzNfK8qoogast4fQuK">
          Bristen på vårdplatser tvingar landstingen att till kommunal
          omvårdnad föra över svårt sjuka människor i uppenbart behov av
          sjukhusvård som kommunerna saknar praktiska förutsättningar att
          klara av. Underbemanningen och bristen på medicinsk kompetens
          inom äldrevården förvärrar situationen. På de återstående sjukhusplatserna
          samlas de mest vårdbehövande patienterna, vilket kräver ökad och
          inte minskad bemanning, förlängda och inte förkortade medelvårdtider.
        </p>
        <p xml:id="i-EhTZF4HNhkMpRpwxqYFj3N">
          Antalet vårdplatser på sjukhusen har reducerats så mycket att
          det blir störningar i patientflödet och flera kliniker påverkas.
          Den drastiska minskningen av antalet vårdplatser har inte heller
          blivit kompenserad genom en motsvarande utbyggnad av sjukhem,
          ålderdomshem eller av hemtjänsten. Därför bör inriktningen vara
          att under de närmaste tio åren skapa ca 20 000 nya vårdplatser.
          Dessa vårdplatser bör främst gälla de vårdformer där behoven av
          sjukvård och omvårdnad är störst, dvs. vård av svårt och långvarigt
          sjuka och äldre.
        </p>
        <p xml:id="i-8zAqTPidrJN8KF6tb3TeN3">
          Det är viktigt att landsting och kommuner får ytterligare resurser
          under de närmaste åren. För år 2001 och framåt har regeringen
          aviserat utökade statsbidrag. Detta statsbidrag innebär ett realt
          reurstillskott för hälso- och sjukvården, de närmaste fem åren,
          med ca 1 % per år. Med dessa resurser sammanhänger krav på att
          öka kvaliteten och tillgängligheten inom primärvården och psykiatrin.
          Resurserna är dock otillräckliga för att kunna hantera de utökade
          vårdbehov som belysts ovan. Kristdemokraterna anser att vård och
          omsorg måste ges en särställning i samhället och därmed tillförsäkras
          tillräckliga resurser. De resurser som nu läggs på landsting och
          kommuner måste främst användas till att säkerställa en god vård
          och omsorg för svårt och långvarigt sjuka.
        </p>
        <p xml:id="i-Mdp7ekYEpQWv2pRiij79yS">
          När avser regeringen presentera utredningen om långtidssjuka?
        </p>
        <p xml:id="i-3ysi5ghag391bf49DjbCrn">
          Vilka åtgärder avser socialministern vidta för att minska antalet
          långtidssjukskrivna?
        </p>
        <p xml:id="i-GL7YjtTwUf8ECfyVgnPZ8h">
          Avser socialministern vidta åtgärder så att FINSAM-modellen läggs
          till grund för ett fortsatt förändringsarbete?
        </p>
        <p xml:id="i-Qeb57TjUqkgZfbFTQcWrz4">
          Vilka åtgärder avser socialministern vidta för att minska vårdköerna?
        </p>
        <p xml:id="i-Noij3T1iWhKbmUXYMhhRKy">
          Vilka åtgärder avser socialministern vidta för att utvidga vårdgarantin
          och att Prioriteringsutredningens riktlinjer efterlevs?
        </p>
        <p xml:id="i-ANuqBh8keABVJ43fYLzNGP">
          Vilka åtgärder avser socialministern vidta för att möta det ökade
          behovet av vårdplatser?
        </p>
      </div>
    </body>
  </text>
</TEI>
