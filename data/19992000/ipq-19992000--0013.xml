<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0013">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0013</head>
        <author who="i-EFJ93MgPh6dJrzDB1Tt657">Andersson, Yvonne (kd) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>kärnämnen i skolan</topic>
        <docDate when="1999-09-22">den 22 september</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GN1013</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:13 av Yvonne Andersson (kd) till statsrådet
          Ingegerd Wärnersson om kärnämnen i skolan
        </IPQ_title>
      </div>
      <div type="IPQuestionBody">
        <p xml:id="i-FeHPdMKxmhWLmwzqKBaeHd">
          Skolans styrsystem är tydligt. Riksdagen beslutar om riktlinjerna
          för läroplaner. Regeringen beslutar om innehållet i läroplanen
          och kursplaner. Därutöver ska varje kommun ha sin skolplan och
          varje skola sin lokala arbetsplan.
        </p>
        <p xml:id="i-VLVDePDFwtLVCsiYUfp2SQ">
          Enligt ett regeringsbeslut den 22 april 1999 (U1999/1117/S) framgår
          att regeringen avser låta Skolverket fatta beslut beträffande
          kursplaner för kärnämnen på gymnasieskolan. Det står: "Regeringen
          avser bl a att i detta sammanhang bemyndiga Skolverket att fastställa
          kursplaner och betygskriterier i såväl kärnämnen som karaktärsämnen."
          Under sommaren har detta aktualiserats vad gäller kursplanen för
          religionskunskapsämnet.
        </p>
        <p xml:id="i-GAxfffnp3FLwMEbxwZ91K7">
          Detta kan tolkas som att regeringen avser att delegera makten
          att besluta om kärnämnenas innehåll till ett statligt verk. Det
          är förvånande beträffande ett så omdiskuterat ämne som religionskunskapsämnet.
          Värdegrunden som skolministern på ett föredömligt sätt lyft till
          debatt och handling kan i sin teoretiska betydelse ingå i religionskunskapsämnet.
        </p>
        <p xml:id="i-AZDdshqRB4w8zTpURFtLtB">
          Det nu aviserade förfaringssättet är ett exempel på en utveckling
          som ställer sina egna frågor. Var finns debatten hos regeringen
          beträffande vilka områden som är politikerområden och vilka som
          bör och kan överlåtas till tjänstemän? Det är tveksamt om ett
          sådant förfaringssätt värnar demokratin.
        </p>
        <p xml:id="i-Q3eux77mV2A1AoUsrsYT7Z">
          Hur kommer skolministern att följa upp att Skolverkets tjänstemän
          ger värdegrunden den betydelse som riksdagen anger med sina riktlinjer?
        </p>
        <p xml:id="i-WpcjnvrknEzYKCitEJExqc">
          Varför har denna förändring beträffande styrning av kärnämnen
          i gymnasieskolan skett?
        </p>
        <p xml:id="i-FwPojKQuNkpxzkTh5SuJym">
          Planeras en motsvarande förändring för grundskolan?
        </p>
      </div>
    </body>
  </text>
</TEI>
