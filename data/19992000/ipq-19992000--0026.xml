<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0026">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0026</head>
        <author who="i-8d1Y8z9sPbywJy42Y7Roqc">Graf, Carl Fredrik (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>fastighetsskatten</topic>
        <docDate when="1999-10-12">den 12 oktober</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GN1026</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:26 av Carl Fredrik Graf (m) till finansminister
          Bosse Ringholm om fastighetsskatten
        </IPQ_title>
      </div>
      <div type="IPQuestionBody">
        <p xml:id="i-WGCaGLCsHRG3CqhgRbfUZr">
          För många människor är skatterna den största hushållsutgiften.
          Fastighetsskatten utgör en betydande del av skattetrycket, antingen
          den betalas direkt eller via hyran. I årets budgetproposition
          har regeringen räknat med ökade inkomster i form av fastighetsskatt.
          År 2001, när omräkningsförfarandet återinförs, beräknas skatteintäkterna
          öka med 6,6 miljarder kronor, varav omräkningsförfarandet svarar
          för 4,9 miljarder kronor.
        </p>
        <p xml:id="i-AufnFk4Q4aTM7SKt8Lvbp3">
          Till detta kommer en allmän fastighetstaxering för småhus år
          2002, som kommer att leda till höjda basvärden.
        </p>
        <p xml:id="i-BYev3txwSGRrnPz1xp4Kho">
          Fastighetsskatten är redan i dag mycket hög. Det är en passiv
          skatt som drabbar människor. Höjs skatteuttaget så kan det bero
          på att grannarna i området säljer sina hus. En enskild husägare
          har små möjligheter att påverka skattesatsen, förutom om man genom
          olika förbättringsåtgärder ökar värdet på huset och därmed även
          skatteuttaget.
        </p>
        <p xml:id="i-VCrYLeCsffZkzGYqq8ooMR">
          Boendet är för de flesta långsiktigt. En husinvestering är många
          gånger den största enskilda investeringen under en livstid för
          en familj. Regeringen måste därför skapa långsiktiga och förutsägbara
          regler för fastighetsbeskattningen.
        </p>
        <p xml:id="i-W8LPy1588KBzMhnrRUrvNL">
          Ett ytterligare exempel på att denna långsiktighet saknas är
          reavinstreglerna. Så sent som i våras aviserade regeringen att
          man under hösten avsåg att återkomma med nya besked. I stället
          händer ingenting. Övergångsregeln vid beräkning av reavinst löper
          ut den 31 december 1999, trots tidigare besked om att nya regler
          skulle ersätta de gamla.
        </p>
        <p xml:id="i-Px4g8cWmFg3koPCnVEb8cW">
          Vilken strategi har regeringen när det gäller fastighetsbeskattning
          både på kort och lång sikt?
        </p>
        <p xml:id="i-Nvvs8kSS4mySkYWrbS3E8">
          Avser finansministern att låta de nya omräkningstalen slå igenom
          fullt ut år 2001?
        </p>
      </div>
    </body>
  </text>
</TEI>
