<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0128">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0128</head>
        <author who="i-TZ8SfvMTUwmGX9ydckup6w">Hansson, Roy (m) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>idrott och fysisk aktivitet i skolan</topic>
        <docDate when="1999-12-02">den 2 december</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GN10128</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:128 av Roy Hansson (m) till statsrådet
          Ingegerd Wärnersson om idrott och fysisk aktivitet i skolan
        </IPQ_title>
      </div>
      <div type="IPQuestionBody">
        <p xml:id="i-N8WPd7Q5RuLsvzSzgR1LiD">
          Idrotten debatterades i riksdagen den 25 november 1999. I den
          debatten var alla som deltog eniga om idrottens betydelse och
          då inte minst idrotten för unga och i skolan.
        </p>
        <p xml:id="i-SrNLjUtDn26ghLU6zGhZRY">
          Statsrådet Ulrika Messing: "Vi vill också att idrottsrörelsen
          ska bli en allt viktigare part i samarbetet med skolan. @ @ @
          Vi vill bli ännu bättre på att främja idrott i skolan i samarbete
          med idrottsrörelsen och skolan eftersom idrotten i skolan når
          alla barn och alla ungdomar".
        </p>
        <p xml:id="i-9KhiBW88kPe5gTWwLUNxd6">
          Lars Wegendal (s): "Skolan är den miljö där alla barn kommer
          i kontakt med motion och idrott. Skolan har därför, som i många
          andra fall, en central betydelse för att skapa ett intresse inom
          detta område".
        </p>
        <p xml:id="i-Pqy8kCzK1GG2NwJvKhqqKh">
          Jag utgår från att statsrådet Ulrika Messing och Lars Wegendahl
          ger uttryck för regeringens inriktning i denna fråga.
        </p>
        <p xml:id="i-393QFfCwqetkueSDN2Rdy5">
          Det är därför märkligt att det nu kommer signaler från Utbildningsdepartementet
          att nedmontera idrottsämnet i skolan. Det kan inte vara rimligt
          att ta bort idrottsämnet som obligatorisk kurs, som det nu föreslås
          inom natur- och samhällsvetenskapsprogrammet.
        </p>
        <p xml:id="i-8vP7bZTyVicsN8sZmLV9aL">
          Det kan inte vara rätt att reducera ämnet idrott och hälsa som
          nu föreslås. Detta samtidigt som vi nås av larmsignaler om ungdomars
          sämre kondition, sämre hälsa och en ökning av ungdomar med övervikt.
        </p>
        <p xml:id="i-9cuPXbvbpriLBH1bdrmv7o">
          Vid en europeisk jämförelse av idrottsämnet i skolan låg Sverige
          näst sist i statistiken. Det är en föga hedrande placering, när
          vi vet den fysiska rörelsens betydelse för folkhälsan.
        </p>
        <p xml:id="i-Bp5rk5BVyuaR3KBkkmsyDF">
          Självfallet ska det vara så att varje skola ska ha så stor möjlighet
          som möjligt att utforma kursplaner men signaler från regering
          och central myndighet får inte innebära att ämnet idrott tas bort.
        </p>
        <p xml:id="i-RJ36SqAcVcuscAhKZnSShq">
          Det bör vara så att en framsynt rektor och skolenhet också satsar
          på idrott och fysisk rörelse i skolan.
        </p>
        <p xml:id="i-Ea1Do5fWN9qWhd8RAGSzb5">
          Vilka åtgärder avser skolministern vidta för att säkerställa
          att idrott och fysisk rörelse i skolan får en betydelsefull roll
          i undervisningen i den svenska skolan?
        </p>
      </div>
    </body>
  </text>
</TEI>
