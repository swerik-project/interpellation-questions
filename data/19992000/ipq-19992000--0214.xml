<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0214">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0214</head>
        <author who="i-BaBRFz7sgjhbuqYiz8u7vt">Pethrus Engström, Desirée (kd) </author>
        <recipient who="i-5CGPntyQKYyZVCsCYHPNrm">statsrådet Ingela Thalén </recipient>
        <topic>åtgärder för att minska sjukskrivningar</topic>
        <docDate when="2000-02-03">den 3 februari</docDate>
        <status when="unknown" byWhom="statsrådet Ingela Thalén " byWhomId="i-5CGPntyQKYyZVCsCYHPNrm" status="answered">besvarad</status>
        <external_id source="rdwebb">GN10214</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:214 av Désirée Pethrus Engström (kd)
          till statsrådet Ingela Thalén om åtgärder för att minska sjukskrivningar
        </IPQ_title>
      </div>
      <div type="IPQuestionBody">
        <p xml:id="i-6fzeiDHWqZ5KZJGcjEr9pM">
          Den senaste tiden har medierna åter rapporterat om hur sjukskrivningskostnaderna
          ökar. Riksförsäkringsverkets beräkningar för hur mycket sjukförsäkringen
          kommer kosta under år 2000 har redan falerat. RFV beräknade kostnaden
          till 29 miljarder, medan man nu i en prognos spår att slutnotan
          kommer hamna på 31 miljarder för år 2000. Anna Hedborg som är
          generaldirektör för Riksförsäkringsverket menar att det mycket
          väl kan hamna på 38 miljarder år 2001. I så fall har kostnaden
          fördubblats sedan 1998. Anna Hedborg har tidigare sagt att pengarna
          räcker, men har nu tydligen fått revidera sin uppfattning.
        </p>
        <p xml:id="i-7QeuqfCSB2nJKpPscVruN7">
          Vi kristdemokrater har under höstens budgetdebatt, försökt varna
          för regeringens passiva hållning till de skenande kostnaderna
          i sjukförsäkringen. Om ingenting görs för att bromsa kostnaderna
          kan Sveriges ekonomi ta allvarlig skada. Och medborgarnas rättmätiga
          krav på hjälp med rehabilitering har inte kunnat uppfyllas.
        </p>
        <p xml:id="i-B9WgVPSZ4Trp54H4Rq294Q">
          Försäkringskassorna har minskat sin personalstyrka med 22 % fr.o.m.
          budgetåret 1995/96. Försäkringskassorna kommer att fram till år
          2005 genomgå ett stort förändringsarbete (Vision 2005) som drivs
          av RFV. Detta moderniseringsarbete är välkommet, men det kommer
          också att kosta pengar. Framför allt ska IT-stödet förbättras
          och införas för 75 % av all ärendehantering. Man avser också att
          förändra personalstrukturen. Kostnaderna för moderniseringsarbetet
          exlusive det nya reformerade pensionssystemet beräknas kosta 4,4
          miljarder fram till år 2005. RFV gör bedömningen att dessa kostnader
          under vissa förutsättningar kan tas inom nuvarande ekonomiska
          ramar genom ökad effektivisering. Samtidigt önskar de en förhöjd
          anslagskredit. År 2000 har de begärt 8 % och år 2001 önskar man
          så mycket som 17 % i anslagskredit. Detta ska man sedan betala
          tillbaka med rationaliseringar.
        </p>
        <p xml:id="i-Gt176pYcGQQT6qb2fZLLWE">
          Med detta som bakgrund ställer man sig förstås frågan om försäkringskassorna
          med nuvarande personalstyrka kommer klara av sina uppgifter: Att
          klara det ökade antalet sjukskrivningar och sätta in rehabiliteringsåtgärder.
          Att hantera det nya reformerade pensionssystemet och samtidigt
          genomgå ett stort förändringsarbete. Detta synes som övermäktigt
          samtidigt med alla andra åtaganden.
        </p>
        <p xml:id="i-QTQX6we4LjDRoGQjq23rM7">
          De fackliga organisationerna är kritiska till kostnadsberäkningarna
          från RFV. Därutöver har yrkesinspektionen granskat flera kassor
          och ålagt dem att begränsa arbetsbelastningen. Justitieombudsmannen
          har också riktat kritik mot kassornas handläggning av olika ärenden,
          som ofta brister ur rättssäkerhetssynpunkt. Man skulle vilja kalla
          den "statliga försäkringsbranschen" en krisbransch.
        </p>
        <p xml:id="i-2AsznjhRD7aen2mCYHNu49">
          Statsrådet Ingela Thalén har i budgetdebatten den 14 december
          hävdat att man ska avvakta den utredning som pågår, och som handlar
          om hur man ska sänka kostnaderna i sjukförsäkringen. Men tyvärr
          dröjer det. I budgetpropositionen står det att slutrapporten från
          utredningen ska komma senast den 31 maj i år. Under en frågestund
          den 9 december 1999 sade dock statsrådet Ingela Thalén att en
          delrapport ska komma i juni medan en slutrapport ska komma i december
          i år. Det vore klargörande att få veta när den kommer och om riksdagsledamöterna
          kommer att kunna följa utredningen på något sätt.
        </p>
        <p xml:id="i-3MrPr2MuZjzHpTtJ9D6Jn8">
          Det kan inte vara produktivt att ingenting göra förrän utredningen
          har kommit. Detta kan inte anses vara ansvarsfull politik. "Tidiga
          åtgärder" är viktiga eftersom vi vet att ju längre tid en person
          går sjukskriven desto större är risken att personen inte kommer
          tillbaka i arbete. Går sjukskrivningstiden över ett år ökar risken
          för att sjukbidrag och senare sjukpension blir lösningen. Detta
          för att ingen på försäkringskassan tagit itu med att sätta i gång
          en rehabiliteringsutredning. Arbetsgivarna har ett ansvar att
          initiera en rehabiliteringsutredning men försäkringskassan har
          det yttersta ansvaret för att åtgärder kommer till stånd. Detta
          ansvar hinner man nu inte ta, eftersom man enligt regeringens
          budgetproposition har fört över resurser från rehabiliteringsarbetet
          till att betala ut sjukpenning. Detta innebär att när sjukskrivningarna
          ökar så finns det inte tillräckligt med personal på kassorna som
          kan ta tag i rehabiliteringsarbetet.
        </p>
        <p xml:id="i-XCeBnmEPsC1qeR4cZpGQmh">
          Hur avser regeringen att snabbt komma till rätta med de skenande
          sjukskrivningskostnaderna i den prekära situation som försäkringskassorna
          befinner sig i?
        </p>
        <p xml:id="i-N2om8icaVKq7wpM7bde6vQ">
          Bedömmer statsrådet Ingela Thalén att RFV:s ekonomiska kalkyler
          för moderniseringen av försäkringskassorna håller?
        </p>
        <p xml:id="i-QAyvzfC7FsmGZCYqvZwtqi">
          Det borde vara av största vikt att någon form av akut åtgärd
          sätts in i avvaktan på utredningen. Det kan t.ex. röra sig om
          att varje kassa får resurser att ta in tillfällig personal som
          kan arbeta med utbetalningar och att en enhet med mer vana kassaarbetare
          får avsättas särskilt för att sätta i gång med rehabiliteringsutredningar.
          Kan statsrådet Ingela Thalén tänka sig en sådan åtgärd?
        </p>
      </div>
    </body>
  </text>
</TEI>
