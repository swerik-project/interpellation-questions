<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0375">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0375</head>
        <author who="i-XReDscGERZf5yzSxFeceD3">Fleetwood, Elisabeth (m) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>smärtlindring</topic>
        <docDate when="2000-04-26">den 26 april</docDate>
        <status when="unknown" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GN10375</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:375 av Elisabeth Fleetwood (m) till
          utbildningsminister Thomas Östros om smärtlindring
        </IPQ_title>
      </div>
      <div type="IPQuestionBody">
        <p xml:id="i-Wpn5tgWsRCgdFHhbFhbB2A">
          "Ingen människa får utsättas för grym omänsklig eller förnedrande
          behandling". Så stadgas i en paragraf i FN:s deklaration om de
          mänskliga rättigheterna.
        </p>
        <p xml:id="i-KER5LWBtB1pB64WWzVDfvr">
          Men att undanhålla cancerpatienter och andra som lider av svår
          smärta en effektiv smärtlindring är just grymt, omänskligt och
          förnedrande.
        </p>
        <p xml:id="i-Uoa5hD357g8wtkZHDgmoYN">
          Dessa ord har yttrats av en av dem som ständigt med stor energi
          och medmänskligt engagemang ägnat sig åt att sprida kunskap om
          människans smärtproblem och de brister inom sjukvården som innebär
          att patientens smärta inte tas på allvar.
        </p>
        <p xml:id="i-Ts5TPG8gU2sgiw19PFPQYw">
          Cancerfondens smärtsjuksköterska Elisabeth Killander (1987@1994)
          medicine hedersdoktor och belönad med kungamedalj har outtröttligt
          arbetat för större kunskap i dessa frågor.
        </p>
        <p xml:id="i-3LeTc244CGhbyCvCdnFWEU">
          Smärta är det symtom på sjukdomstillstånd som vanligast möter
          sjukvårdspersonalen, oavsett om det är läkare, sjuksköterskor
          eller annan sjukvårdspersonal.
        </p>
        <p xml:id="i-G2puNt5UqtyT7HwTBCkKod">
          Det kan tyckas vara självklart att en av svår smärta drabbad
          patient ska bli föremål för effektiv smärtlindring om denna är
          möjlig att uppnå.
        </p>
        <p xml:id="i-83JFCYyYuVqVxghxkCJpDZ">
          Tyvärr tycks dock intresset för denna del av vården ha varit
          föremål för mindre intresse inte bara hos oss i Sverige utan även
          utomlands.
        </p>
        <p xml:id="i-KXycQfcrvccVZSBsMFzW2K">
          Under senare decennier har dock utvecklingen tagit fart och intresset
          för att finna nya vägar till smärtlindring för svårt drabbade
          patienter har på allvar uppmärksammats.
        </p>
        <p xml:id="i-Rc6c1RxAWU2RVP2tkyycNT">
          På våra medicinska smärtenheter över landet finns i dag specialkompetens
          om än i varierande grad. Sett över hela fältet kan dock konstateras
          att kunskapsnivån fortfarande är otillräcklig och att patienten
          därför ofta lider av svår smärta "i onödan".
        </p>
        <p xml:id="i-W9eAqJGzNPCVzDQWxrmSiS">
          Av grundläggande betydelse är att forskningen på området intensifieras
          och att uppnådda forskningsresultat får spridning. IASP, International
          Association for the Study of Pain håller vart fjärde år en världskongress.
          1993 deltog i Paris 4 000 deltagare från 77 länder.
        </p>
        <p xml:id="i-TJmaWQh7y2jE11SfA1y6LG">
          För att kunna tydliggöra forskningens framsteg och att därigenom
          uppnå den smärtlindring till vilken varje patient har såväl behov
          som rätt, fordras bl.a. en attitydförändring till förmån för den
          enskilda patientens egna uppfattning av sin smärta.
        </p>
        <p xml:id="i-8pwudrYR9yv8nVw5TZeef8">
          I den medicinska utbildningen saknas även schemalagd smärtlindring
          som ett eget, definierat avsnitt i utbildningen. Brister i grundutbildningen
          beträffande diagnostik och behandling av smärta har förorsakat
          läkares kunskapsluckor. Vidareutbildning i ämnet smärtkunskap
          förekommer dock relativt ofta för sjuksköterskorna.
        </p>
        <p xml:id="i-Wff9FfLvW2NyZ6fHyKQErQ">
          Med hänvisning till vad ovan anförts blir min fråga:
        </p>
        <p xml:id="i-TA2xbYxp5ndaXfihmREL6t">
          Vilka åtgärder avser socialministern vidta för att i all medicinsk
          utbildning integrera ämnet smärtlindring?
        </p>
      </div>
    </body>
  </text>
</TEI>
