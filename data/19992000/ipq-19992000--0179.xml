<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0179">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0179</head>
        <author who="i-D33H5dL4TMdTn9ZXMMYEbb">Stenmark, Rigmor (c) </author>
        <recipient who="i-6qjD2tsSCtsrmXQjy7mtCJ">statsrådet Lars-Erik Lövdén </recipient>
        <topic>bostadssociala frågor</topic>
        <docDate when="1999-12-23">den 23 december</docDate>
        <status when="unknown" byWhom="statsrådet Lars-Erik Lövdén " byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GN10179</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:179 av Rigmor Stenmark (c) till statsrådet
          Lars-Erik Lövdén om bostadssociala frågor
        </IPQ_title>
      </div>
      <div type="IPQuestionBody">
        <p xml:id="i-QxNLfpsq3sHiogme6LS2rE">
          En god bostad är en del av välfärden. Alla ska ha del av denna
          välfärd. Därför behövs en bostadspolitik som kan tillfredsställa
          människors varierande behov och önskemål. Ett grundläggande behov
          är en bostadsmiljö som kan uppfylla människors fysiska och sociala
          kvalitetskrav. Människor har rätt att ställa höga krav på den
          miljö de dagligen vistas i. Det gäller såväl i hemmet och skolan,
          som på arbetet och under fritiden. Att bygga miljö- och hälsoriktigt
          är därför en av de viktigaste utmaningarna för både bostadspolitik
          och byggsektor.
        </p>
        <p xml:id="i-8mRHjvnLp2QFDX42W4Az1i">
          Vid nybyggnation uppfylls oftast människors fysiska och sociala
          kvalitetskrav. Svårigheterna är framför allt att tillfredsställa
          sådana kvalitetskrav i äldre miljöer och alldeles speciellt i
          en del förortsområden. Vid förnyelse av befintliga bostadsmiljöer
          är det speciellt viktigt att ta till vara önskemål och synpunkter
          från de som bor i det aktuella området. Det är de som även i fortsättningen
          ska utnyttja området och bostäderna. Att ha makt och inflytande
          över boendet innebär ökad trygghet.
        </p>
        <p xml:id="i-6RDXdnM7qLd3Gi3Mfd4gWC">
          Många kvinnor @ i synnerhet kvinnor med barn @ har ett vardagsliv
          som gör att de är mer utsatta än män för hur bebyggelse, trafik
          och dylikt utformas och lokaliseras. Det är därför angeläget att
          ge kvinnor möjlighet att påverka villkoren för sin vardag. Detta
          påpekade även den bostadspolitiska utredningen i sin slutrapport
          som avlämnades inför Bostadspolitik 2000. Särskilt måste man uppmärksamma
          svårigheterna att lösa bostadssituationen för kvinnor med barn
          vid separationer. Byggande, boende och samhällsplanering kan inte
          betraktas som könsneutrala verksamheter.
        </p>
        <p xml:id="i-ydPYU8vdp3xaM11DdQcbj">
          Både män och kvinnor kan råka ut för brott. Många känner därför
          en stor otrygghet i dagens samhälle. Var brotten äger rum och
          hur de sker beror på en rad faktorer. En faktor kan vara hur den
          fysiska miljön är utformad. Det finns i dag ett intresse av att
          samla kunskap om hur bebyggelseplanering och utformning av enskilda
          byggnader påverkar brottsligheten. Den kunskapen behöver omsättas
          i verkligheten, brottsförebyggande aspekter måste tas med vid
          all samhällsplanering.
        </p>
        <p xml:id="i-Xojd1gvgkixERiWYfHKdBo">
          Tryggare bostadsmiljöer handlar även om överlevnadsfrågor, att
          må bra. Intresset för inomhusmiljöns betydelse för människors
          hälsa och välbefinnande har ökat påtagligt under en följd av år.
          Detta bottnar bl.a. i rapporterade missförhållanden som fått stor
          uppmärksamhet i massmedierna. Att innemiljön i en del byggnader
          för skolor, daghem, arbetsplatser och bostäder har stora brister
          finns dokumenterat i ett flertal undersökningar. Hälsoaspekter
          måste därför vägas in i all samhällsplanering, inte minst i den
          fysiska samhällsplaneringen.
        </p>
        <p xml:id="i-8WJZyFdnbGCDqALGBXPz3R">
          Mot bakgrund av ovanstående vill jag ställa följande frågor till
          statsrådet Lars-Erik Lövdén:
        </p>
        <p xml:id="i-WiTyLveQS5LQz8M24re1cW">
          Vilka åtgärder är statsrådet beredd att vidta för att de boendes
          önskemål och synpunkter tas till vara vid förnyelse av befintliga
          bostadsmiljöer?
        </p>
        <p xml:id="i-QqZjfZwWzWGwsnXjMdMeLK">
          Vilka åtgärder är statsrådet beredd att vidta för att få in ett
          tydligare kvinnoperspektiv i den fysiska samhällsplaneringen?
        </p>
        <p xml:id="i-NoRy3cXZgYmdTCc5uFWBJA">
          Vilka åtgärder är statsrådet beredd att vidta för att få in brottsförebyggande
          aspekter vid all samhällsplanering?
        </p>
        <p xml:id="i-WNwUgvGy1zzLQFTmvJXP2">
          Vilka åtgärder är statsrådet beredd att vidta för att hälsoaspekter
          ska vägas in i all fysisk samhällsplanering?
        </p>
      </div>
    </body>
  </text>
</TEI>
