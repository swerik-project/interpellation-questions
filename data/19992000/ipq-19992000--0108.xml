<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0108">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0108</head>
        <author who="i-D74cdq6EQpWG5dWigfnSSw">Westerberg, Per (m) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>samordning av radiokommunikationsnät</topic>
        <docDate when="1999-11-23">den 23 november</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GN10108</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:108 av Per Westerberg (m) till statsrådet
          Mona Sahlin om samordning av radiokommunikationsnät
        </IPQ_title>
      </div>
      <div type="IPQuestionBody">
        <p xml:id="i-KDQh4mrHSd7CRZmsRRVGHK">
          Sedan 1994 har frågan om en samordning av radiokommunikation
          utretts i Sverige, senast av Jan Rydh på dåvarande Kommunikationsdepartementets
          uppdrag. Slutsatserna finns redovisade i Ett tryggare Sverige
          (SOU 1998:143).
        </p>
        <p xml:id="i-Y5RqAcznu5W7vLHzqu5ve6">
          Vid val av system för samordning bör en rad tekniska frågor besvaras.
          Systemet som väljs kan vara digitalt eller analogt. En grundläggande
          förutsättning för ett system är att det är säkert, kan krypteras
          och att data- och bildöverföring kan ske effektivt och även under
          svårare mottagningsförhållanden.
        </p>
        <p xml:id="i-ABBnWvmvLmkP1QvSm95Pa9">
          EU har genom standardiseringsorganet ETSI fastställt att TETRA
          ska vara europeisk standard för public safety och public information.
          De frekvensband som är aktuella är 380@385 MHz samt 390@395 MHz.
        </p>
        <p xml:id="i-PwsTBdxaGAFZmHQnkxZi9S">
          En majoritet av medlemsländerna i Schengensamarbetet har ställt
          sig bakom rekommendationen att införa ett kommunikationssystem
          baserat på TETRA. I Sverige har en rad användare utrett vilket
          system som bör väljas. Rikspolisstyrelsen, Räddningsverket och
          Överstyrelsen för civil beredskap har förordat TETRA. Detsamma
          gäller Stockholms stad och Göteborgs stad. Den enda större användare
          i Sverige som valt GSM är Banverket, som bygger ett eget nät som
          baseras på en utveckling av GSM-tekniken.
        </p>
        <p xml:id="i-2vqbTEziuJ34rtefH9e6gK">
          Frågan om ett enhetligt kommunikationsnät för räddningstjänst,
          polis m.m. blir alltmer aktuell. Den 18 november gick det att
          läsa följande i Expressen:
        </p>
        <p xml:id="i-EoZxAqFWaXC1n4sZqMMT1D">
          "Samtidigt som de satte kurs mot Boxholm för att spana efter
          rånarna blev deras kollega i Kisa, Kenneth Eklund, beskjuten och
          angripen med handgranater.
        </p>
        <p xml:id="i-UjuCVJRjvYrBiLJeRkUtjw">
          Den informationen gick ut på Linköpingspolisens radiofrekvens.
        </p>
        <p xml:id="i-RxfrnYdp7k8GsJmyK8njcy">
          @ Borén och Karlström lyssnade bara på Motalafrekvensen. I polisbilen
          kunde de inte lyssna på någon annan radiotrafik, förklarar Lars
          Delleskog, talesman för polisen i Östergötland.
        </p>
        <p xml:id="i-YHr12nUA2LDPmkEpypchQn">
          När Borén och Karlström mördades hade spaningsledningen inte
          informerat dem om att en kollega blivit beskjuten en timme tidigare.
        </p>
        <p xml:id="i-DkqutxMHRGEnrWSgVKiegt">
          Kjell Arne Eliasson, biträdande länspolismästare i Skåne, är
          kritisk till det föråldrade systemet med olika polisradiokanaler
          inom samma län.
        </p>
        <p xml:id="i-SgR7aqfqyrqE3p3p4UPHWA">
          @ När beskjutningen av Eklund blev känd borde all personal i
          yttre tjänst i länet informerats, slår Eliasson fast.
        </p>
        <p xml:id="i-X6kkYnXdRrfPQ4Uk6qpaYa">
          För att komma till rätta med problemet och undvika att polismän
          inte jagar personer utan att vara medvetna om farorna, föreslår
          han att systemet med mindre indelningar av ett och samma län försvinner.
        </p>
        <p xml:id="i-TcyRAH3e2FsivCwnVdD5p4">
          I varje län bör det bara finnas ett vakthavande polisbefäl i
          tjänst och en ledningscentral, enligt Eliasson."
        </p>
        <p xml:id="i-3Sgpsbw5ex3WJkBZMsZdSp">
          Jag vill därför ställa följande frågor till statsrådet:
        </p>
        <p xml:id="i-NJiTeqpTS6vvBobrUuz68i">
          1. Vilka åtgärder avser statsrådet vidta för att avhjälpa bristerna
          i polisens kommunikationsnät?
        </p>
        <p xml:id="i-UBzmgdVEQ92xQcvYN3jV4f">
          2. När avser regeringen komma med förslag till riksdagen om Ett
          tryggare Sverige (SOU 1998:143)?
        </p>
      </div>
    </body>
  </text>
</TEI>
