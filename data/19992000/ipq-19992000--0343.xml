<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0343">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0343</head>
        <author who="i-T9dFBJ1pv742mQeG3uLBtA">Viklund, Margareta (kd) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>kosovoalbanska fångar i Serbien</topic>
        <docDate when="2000-04-06">den 6 april</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GN10343</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:343 av Margareta Viklund (kd) till utrikesminister
          Anna Lindh om kosovoalbanska fångar i Serbien
        </IPQ_title>
      </div>
      <div type="IPQuestionBody">
        <p xml:id="i-Kn7CNPa5UFRdJ1Q5s9Vcy7">
          När kriget i Kosovo hade varit slut i cirka fyra månader, dvs.
          i oktober 1999, fanns ungefär 5 000 kosovoalbaner illegalt kvarhållna
          i serbiska fängelser. Det handlar i huvudsak om människor som
          serberna mer eller mindre urskiljningslöst tog med sig vid sin
          reträtt från Kosovo.
        </p>
        <p xml:id="i-UxHYCyewZ2ypVYQouBt5TH">
          Eftersom Kosovo formellt fortfarande ingår i samma federation
          som Serbien kan det vara svårt att juridiskt klassificera alla
          de av serberna tillfångatagna som krigsfångar. Många av dem som
          tagits till fånga är inte heller militärer utan vanlig civilbefolkning.
          Bland de tillfångatagna finns troligen också många barn.
        </p>
        <p xml:id="i-5gW2b4DWB9VKsf1NN5X9nA">
          Trots skrivelser från OSSE, uttalanden från Nato, aktioner från
          Europeiska parlamentet, FN, organisationer för mänskliga rättigheter
          med flera aktiviteter tycks det inte gå att få dessa fångar frigivna.
        </p>
        <p xml:id="i-K35RuqoyLRu4AAutE2uvZa">
          UNMIK, FN:s civila administration i Kosovo, har begärt att få
          listor med namnen på de kosovoalbanska fångarna och i vilka fängelser/läger
          de kvarhålls. De listorna har inte erhållits. Däremot har Röda
          Korset fått tillgång till vissa fängelser, de bäst hållna, för
          att besöka, registrera och inspektera.
        </p>
        <p xml:id="i-WTgRVR69nmuWPHcAxxZ6AU">
          Enligt kosovoalbanska källor ska 300@400 kosovoalbanska studenter
          finnas i de serbiska fängelserna liksom också många professorer
          och andra högt intellektuellt stående akademiker.
        </p>
        <p xml:id="i-Xp9viV7ngRA735aHZwi5MK">
          Men oavsett var man står på det civila samhällets statusstege
          är lidandet oerhört svårt för de tusentals olagligt internerade
          människorna. Oron, ovissheten och den psykiska pressen för de
          anhöriga är också stor.
        </p>
        <p xml:id="i-BVh1xruhawkYKRopmo3fjG">
          Situationen för de kosovoalbanska fångarna blir alltmer ohållbar.
          Människorna utsätts för tortyr och lever under omänskliga förhållanden.
          Många av de kosovoalbanska fångarna har redan dött. Det blir allt
          vanligare att de anhöriga får hem döda anförvanter från dessa
          fängelser/förvaringsläger.
        </p>
        <p xml:id="i-8B1uEwvVvs4et9TTYpTtQz">
          Mina frågor till utrikesministern är följande.
        </p>
        <p xml:id="i-U4KQ7aDpREeVX2D3KTwKqd">
          På vilket sätt kan Sverige och den svenska regeringen sätta press
          på Serbien att frige de kosovoalbanska fångarna?
        </p>
        <p xml:id="i-NgfVdjuijwXb95gRCeiTpz">
          Kan den svenska regeringen inför satsningen på humanitärt bistånd
          till Serbien villkora det med frisläppande av de kosovoalbanska
          fångarna?
        </p>
        <p xml:id="i-VkLmct2v1E1KxjN8JBinjT">
          Planerar regeringen att föra upp frågan om de kosovoalbanska
          fångarna i säkerhetsrådet?
        </p>
        <p xml:id="i-4jT6x7rq6qZFSzjqQBBU5N">
          Avser regeringen att arbeta för en ändring av Genèvekonventionen
          den 12 augusti 1949 angående krigsfångars behandling (III. Genèvekonventionen)
          så att den också gäller personer, militärer och civila som tagits
          till fånga vid något som kan liknas vid ett inbördeskrig?
        </p>
      </div>
    </body>
  </text>
</TEI>
