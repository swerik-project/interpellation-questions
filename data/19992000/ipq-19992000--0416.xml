<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0416">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0416</head>
        <author who="i-SCUY6mwHfi1UzkWNFBF5hc">Julin, Thomas (mp) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>åtgärder mot folkölsförsäljningen till ungdomar</topic>
        <docDate when="2000-04-28">den 28 april</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN10416</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:416 av Thomas Julin (mp) till socialminister
          Lars Engqvist om åtgärder mot folkölsförsäljningen till ungdomar
        </IPQ_title>
      </div>
      <div type="IPQuestionBody">
        <p xml:id="i-JMy7SR3FXimsHHfuRvxGtC">
          Alkoholmissbruket är ett av vårt samhälles största problem. Missbruket
          leder till sociala problem både för missbrukaren och för dennes
          omgivning. Det orsakar dessutom mycket stora kostnader. Att minska
          alkoholmissbruket är en viktig del av kampen för ett bättre samhälle.
        </p>
        <p xml:id="i-BnnECRA6Kya1CDkH2fLp36">
          En stor del av de våldsbrott som förekommer har ett klart samband
          med alkoholförtäring. Det är vanligt att både den som utför våldsbrottet
          och offret är alkoholpåverkade. Individens "rättighet" att supa
          måste underordnas allas rättighet att inte drabbas av alkoholens
          skadeverkningar.
        </p>
        <p xml:id="i-HnACykXDQYuviGnoNGn1LS">
          Systembolaget är de vuxnas inköpsställe. Där är ålderskontrollen
          i de flesta fall god och öppethållandet är reglerat. Ungdomens
          inköpsställe för köp av deras vanligaste berusningsmedel är däremot
          tillgänglig nästan dygnet runt på de flesta ställen i landet,
          nämligen bensinmackar och matvaruaffärer. Kontrollen är dålig
          och priserna är överkomliga. Det handlar om lättillgänglig försäljning
          av folköl till minderåriga.
        </p>
        <p xml:id="i-NZKB38V2p44G8qghSzyrBp">
          Folkölet är en av de viktigaste källorna för ungdomars drickande.
          I samband med den nya alkohollagen slopades kravet på tillstånd
          för försäljning av öl klass II. Resultatet har blivit att folkölet
          har blivit än mer lättillgängligt för framför allt ungdomar, redan
          i årskurs 6 har 35 % av pojkarna druckit folköl.
        </p>
        <p xml:id="i-CHmydFyo2eGqNwMZVPCkEb">
          Åldersgränsen för att få köpa folköl är 18 år. Handelns egna
          undersökningar, såväl som undersökningar genomförda av Ungdomens
          Nykterhetsförbund och olika medier, har visat att efterlevnaden
          av 18-årsgränsen är mycket dålig. Det krävs alltså ökade insatser
          för att motverka försäljningen av folköl till minderåriga.
        </p>
        <p xml:id="i-QfVebHfMjtqzocGhw4BJku">
          Det borde ställas hårdare krav och ett återinförande av tillstånd
          för försäljning av öl klass II, och i den mån försäljning sker
          till minderåriga måste ett tillstånd obönhörligen dras in. Som
          jag ser det bör kommunerna också ges möjlighet att ta ut tillstånds-
          och tillsynsavgifter.
        </p>
        <p xml:id="i-Eo9Tv4XB8TShe6dMvTaYyF">
          Har socialministern för avsikt att vidtaga åtgärder för att få
          bättre kontroll på folkölsförsäljningen?
        </p>
      </div>
    </body>
  </text>
</TEI>
