<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0005">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0005</head>
        <author who="i-QqgpadBP4SAf6uA8SRtTMY">Patriksson, Runar (fp) </author>
        <recipient who="i-3kVCtR7mCK6mW2F6oaBMR5">statsminister Göran Persson </recipient>
        <topic>arbetslösheten</topic>
        <docDate when="1999-09-16">den 16 september</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GN105</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:5 av Runar Patriksson (fp) till statsminister
          Göran Persson om arbetslösheten
        </IPQ_title>
      </div>
      <div type="IPQuestionBody">
        <p xml:id="i-21v2vZ1QArjv6K4FwZY8gf">
          Under riksdagens uppehåll så är ju riksdagsledamöternas uppgift
          att arbeta med politiken i sitt eget län. I mitt fall så har arbetslösheten
          i de olika kommunerna i Värmland varit av stort intresse, ja,
          arbetslösheten är alltid av intresse eftersom arbetslöshet är
          något av det värsta som kan drabba en människa.
        </p>
        <p xml:id="i-QkMt6tjuStoe3jaiqN7QDR">
          Ifrån min hemkommun Årjäng uppvaktade vi Näringsdepartementet
          den 8 januari och påtalade det svåra läge som skulle komma i och
          med TVAB:s uppsägning av 145 personer som skulle gå i arbetslöshet
          den 1 juli. Näringsdepartementet reagerar inte längre och har
          troligen vant sig vid arbetslöshetssiffror på runt 10 % och kanske
          tycker att detta är OK.
        </p>
        <p xml:id="i-Y82pTwnpjsLRmNNCR6pSzB">
          Därför väcker jag denna interpellation med en fråga till statsministern
          för att påtala problemet med det stora Näringsdepartementet, samt
          allvaret med arbetslösheten i Värmland för hela regeringen.
        </p>
        <p xml:id="i-48KQGiCWMN1USiejftTBAD">
          Vid ett möte med länsstyrelsen/länsarbetsnämnden den 9 augusti
          så visar det sig att en indragning av 70 miljoner kronor har aviserats
          från AMS av arbetsmarknadsmedel till Värmland för år 1999. Detta
          beslut är helt ohållbart och motverkar allt som innefattas av
          ordet tillväxt.
        </p>
        <p xml:id="i-MizfRQnnQ3d3YHY4V9ftCi">
          Ett exempel. I Årjängs kommun kan företaget Elektromekan AB expandera
          med 50 personer under förutsättning av att en fem veckors kurs
          med introduktion och utbildning kan ordnas av LAN i kommunen.
          Alla medel är förbrukade på åtgärder för de 12 % som var arbetslösa
          eller i åtgärd samma dag. Detta innebär att ett nej är svaret
          på utbildningen och fortsatt arbetslöshet/stämpling är svaret
          för de arbetssökande.
        </p>
        <p xml:id="i-YbekkSJ4KNT3xaHZxUW2Xq">
          I Hagfors, Storfors är siffrorna över 14 % och Årjäng, Torsby,
          Munkfors uppvisar ca 12 % i dagsläget. Ingen kommun i Värmland
          har lägre arbetslöshetssiffror än 7,28 % och det är Hammarö kommun.
        </p>
        <p xml:id="i-NFtmHxTcAF72nPBVVWbRHE">
          I detta län ska 70 miljoner av arbetsmarknadens medel dras in.
          Ofattbart anser jag. Arbetsmarknadsmedel ska användas där behovet
          är som störst och målet ska vara riktiga arbeten. Så få konstruktioner
          som möjligt för att skyla verklighetens arbetslöshet. Exemplet
          Årjäng med garanti efter en utbildning om ett varaktigt arbete
          är den bästa sortens åtgärd och skapar tillväxt.
        </p>
        <p xml:id="i-DdR8nrVTMrAoVhoDQzVayA">
          Enligt min åsikt måste statsministern stoppa indragningen av
          arbetsmarknadsmedel till Värmland för de arbetslösas och tillväxtens
          skull.
        </p>
        <p xml:id="i-MuvKTZ1pwKMEFR9UWecmCx">
          1. Vad kommer regeringen att vidta för åtgärder för att snarast
          ge besked till Värmland och även andra län om sin syn på arbetsmarknadsläget?
        </p>
        <p xml:id="i-EAYQ41afAiciswLMGx9DaF">
          2. Vilka åtgärder kommer statsministern att vidta vad gäller
          indragningen av arbetsmarknadsmedel till Värmland?
        </p>
      </div>
    </body>
  </text>
</TEI>
