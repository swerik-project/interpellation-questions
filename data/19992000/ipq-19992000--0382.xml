<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0382">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0382</head>
        <author who="i-TZ8SfvMTUwmGX9ydckup6w">Hansson, Roy (m) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>skriftlig information i skolan</topic>
        <docDate when="2000-04-26">den 26 april</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GN10382</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:382 av Roy Hansson (m) till statsrådet
          Ingegerd Wärnersson om skriftlig information i skolan
        </IPQ_title>
      </div>
      <div type="IPQuestionBody">
        <p xml:id="i-UDfZ6wuAXL2NmakcFNxg7z">
          Alla föräldrar har en självklar rätt att få veta hur det får
          för deras barn i skolan, såväl socialt som kunskapsmässigt. Når
          barnet uppsatta mål? Går det att utveckla inlärningen mer?
        </p>
        <p xml:id="i-JoXeswStLdFKJovvtMxLBV">
          Att denna information från skolan till hemmen fungerar är en
          förutsättning för att föräldrarna ska kunna ta sitt föräldraansvar
          och ge eleverna det stöd som behövs. Utvecklingssamtal är en utmärkt
          arena för detta informationsutbyte. Där kan man också komma överens
          om ömsesidiga åtaganden från föräldrar, elever och skola om vad
          som ska göras för att eleven ska utvecklas maximalt utifrån sina
          förutsättningar.
        </p>
        <p xml:id="i-4EcfBNDZfKhKhHFKpsTGC3">
          Utvecklingssamtal är dock inte tillräckligt då många föräldrar
          upplever att informationen inte riktigt når fram den vägen. Intressant
          att notera i sammanhanget är också att forskare vid Linköpings
          universitet har konstaterat att utvecklingssamtalen generellt
          sett kännetecknas av konfliktundvikande och att problem sopas
          under mattan. Det är naturligtvis de svagaste eleverna, de som
          är i störst behov av extra stöd, som drabbas av detta.
        </p>
        <p xml:id="i-A98ncgEbhYuKEYehRL5guT">
          I flera kommuner och på flera skolor diskuteras nu hur informationen
          till föräldrarna kan förbättras. Nacka kommun har t.ex., i full
          politisk enighet, beslutat att alla föräldrar och elever ska få
          skriftlig information om elevens utveckling och lärande, vilket
          helt stämmer överens med läroplanen och det sker med föräldrarnas
          tydliga stöd.
        </p>
        <p xml:id="i-WmewJ29AQLw7pN1Kfu5stn">
          Jag tycker att det är bra om kommuner tar sitt ansvar för informationen
          till föräldrar på fullaste allvar och utformar regler och anvisningar
          för detta i samråd med föräldrar och skola. Det var därför jag
          med stigande irritation tog del av Skolverkets fördömande av just
          detta. Enligt tidningsuppgifter ser dessutom skolministern allvarligt
          på att en kommun informerar föräldrarna om hur det går för deras
          barn, och att detta ska beivras. Det är än mer beklagligt att
          skolministern inte avser agera mot de allvarliga missförhållanden
          som förvisso finns i skolan.
        </p>
        <p xml:id="i-KeurY7z66dn6ckAv1Sspoi">
          Med hänvisning till ovanstående vill jag ställa följande fråga
          till statsrådet Ingegerd Wärnersson:
        </p>
        <p xml:id="i-G1PZGqodQEQtjJ5iTX1pJY">
          Vilka konkreta åtgärder avser skolministern vidta för att undanröja
          hinder för kommuner som vill ge skriftlig information till föräldrar
          om hur det går för eleven i skolan?
        </p>
      </div>
    </body>
  </text>
</TEI>
