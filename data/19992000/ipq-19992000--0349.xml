<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0349">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0349</head>
        <author who="i-XhKn9p4oQVJvYzm2h78jih">Sjöstrand, Sven-Erik (v) </author>
        <recipient who="i-5CGPntyQKYyZVCsCYHPNrm">statsrådet Ingela Thalén </recipient>
        <topic>angående belastningsskador</topic>
        <docDate when="2000-04-11">den 11 april</docDate>
        <status when="unknown" byWhom="statsrådet Ingela Thalén " byWhomId="i-5CGPntyQKYyZVCsCYHPNrm" status="answered">besvarad</status>
        <external_id source="rdwebb">GN10349</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:349 av Sven-Erik Sjöstrand (v) till
          statsrådet Ingela Thalén om angående belastningsskador
        </IPQ_title>
      </div>
      <div type="IPQuestionBody">
        <p xml:id="i-MpbxuY8miaojw3RMyHSah6">
          År 1992 godkändes 67 000 skador som arbetsrelaterade varav 48
          800 ansågs vara arbetssjukdomar. År 1997 godkändes 7 300 skador
          varav 2 700 bedömdes vara arbetssjukdomar. Denna dramatiska förändring
          är inte främst ett resultat av en förbättrad arbetsmiljö.
        </p>
        <p xml:id="i-QnRVxgVBnvvEGsGsKeajvd">
          Arbetsskadesjukpenningen togs bort under år 1993. Det har inneburit
          att en mängd personer inte får skälig ersättning för sina arbetsskador.
          I det regelsystem som gällde fram till år 1993 innebar den positiva
          regeln i 2 kap. 2 § i arbetsskadeförsäkringslagen att de flesta
          arbetsskadorna godkändes. I nuvarande lagtext är det framför allt
          de hårda bevisreglerna som förklarar varför det är svårt att få
          skador godkända som arbetsskador.
        </p>
        <p xml:id="i-HoXpstekN6oXpcNRLodzQa">
          Förändringen i lagstiftningen har även lett till att en stor
          del av skadorna inte prövas över huvud taget. Statistiken över
          arbetsskador blir därmed missvisande och det förebyggande arbetsmiljöarbetet
          försvåras betydligt.
        </p>
        <p xml:id="i-3mHuB37Svp5vahdKZ9owLR">
          Av arbetssjukdomarna är ca 70 % belastningsskador. Fram till
          år 1993 godkändes varje år ca 50 000 belastningsskador. Efter
          att beviskraven skärpts godkänns årligen bara drygt 2 000 belastningsskador.
          Dessa skador drabbar dubbelt så ofta kvinnor som män. Effekterna
          av den hårdare arbetsskadeförsäkringen är därmed i högsta grad
          en jämlikhetsfråga.
        </p>
        <p xml:id="i-RviYRFkDWU5PJTfMtSLGr5">
          För att en skada eller sjukdom ska klassas som arbetsskada i
          nuvarande regelsystem måste den samlade kunskapen med betydande
          grad av sannolikhet tala för att en faktor i arbetsmiljön är skadlig.
          Detta blir fallet då det föreligger en väsentlig kunskap inom
          medicinsk eller annan vetenskap för att en viss faktor har en
          sådan skadebringande egenskap. Denna uppfattning ska även vara
          relativt allmänt accepterad inom den medicinska vetenskapen.
        </p>
        <p xml:id="i-Wq6bhn7wswycUJnsVPpX8i">
          Belastningsskadecentrum i Umeå har under flera år samarbetat
          med forskargrupper runtom i världen. Vid en stor konferens i Bryssel
          under februari i år framkom att nya forskarrön slår fast att långvariga
          statiska eller repetitiva belastningar i arbetet markant ökar
          risken för skador. Om en arbetstagare drabbas av en belastningsrelaterad
          skada kan forskarna med stor säkerhet avgöra huruvida arbetet
          bidragit till att skadan uppstått.
        </p>
        <p xml:id="i-FxLkMycuxaiRxKA2Zbo1BW">
          Det faktum att det i dag finns en samlad kunskap om hur belastningsskador
          uppstår i arbetslivet och att denna kunskap är allmänt accepterad
          inom den medicinska vetenskapen måste resultera i en utveckling
          där fler belastningsskador blir godkända som arbetsskador. Det
          är viktigt, inte minst ur ett jämlikhetsperspektiv, att forskarnas
          kompetens tas till vara i handläggningen av ärenden som rör belastningsskador.
        </p>
        <p xml:id="i-T5HosBccoraSgGc3err1o9">
          Jag vill därför fråga statsrådet följande:
        </p>
        <p xml:id="i-L2Ktve5wtWBGutbZzoEh3R">
          1. Vad avser statsrådet vidta för åtgärder för att den fastlagda
          kunskapen om belastningsskador ska få genomslag i arbetsskadeförsäkringen?
        </p>
        <p xml:id="i-3u8vGtnmFBVXAq69isiVkD">
          2. Vad avser statsrådet att göra för att kunskaperna om belastningsskadorna
          ska förankras i den praktiska verkligheten hos myndigheterna?
        </p>
      </div>
    </body>
  </text>
</TEI>
