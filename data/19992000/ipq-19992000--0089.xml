<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0089">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0089</head>
        <author who="i-R9MuNkxgtjYredKHhh6ujV">Bill, Per (m) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>utvärdering av skolan</topic>
        <docDate when="1999-11-18">den 18 november</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GN1089</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:89 av Per Bill (m) till statsrådet Ingegerd
          Wärnersson om utvärdering av skolan
        </IPQ_title>
      </div>
      <div type="IPQuestionBody">
        <p xml:id="i-R4cwKZ4i38o3et2z5NRope">
          Riksdagens revisorer har i sin rapport "Skolverket och skolans
          utveckling" (1998/99:RR8) granskat grundskolans utveckling och
          Skolverkets verksamhet. Deras rapport ger anledning till en rad
          åtgärder från regering och riksdag.
        </p>
        <p xml:id="i-TU18e1nqJ7Wu9gfamfgP5F">
          Riksdagens revisorer påpekar bl.a. att de nationella mål som
          satts upp för skolans verksamhet inte har påverkat elevernas utbildning
          såsom riksdagen förutsatte vid sitt beslut om mål- och resultatstyrda
          skolor.
        </p>
        <p xml:id="i-FdPvBf7GN7Noxrz2ZhDNJr">
          Vad gäller den övergripande styrningen över skolan så har Skolverket
          i flera rapporter konstaterat att kommunerna inte uppfyller sina
          uppgifter enligt nuvarande lagstiftning. I Skolverkets granskning
          mellan åren 1996 och 1998 fick 20 av de 21 granskade kommunerna
          kritik för bristande styrning och egenkontroll. Många kommuner
          utvärderar inte sina egna styrdokument och därmed uppsatta mål.
          Mer än 80 % av kommunerna har inte lämnat en kvalitetsredovisning,
          trots att lagstiftningen föreskriver detta. Hur ska skolan kunna
          styras om inte verksamhetens resultat utvärderas kontinuerligt?
        </p>
        <p xml:id="i-412apBC8KwjKUsm4esnW9z">
          Riksdagens revisorer understryker att regeringens styrning av
          Skolverket präglats av att uppdrag till verket bara ökat i omfattning
          genom åren. Utrymmet för myndighetens egna prioriteringar och
          självständighet har minskat. Skolverkets två övergripande uppgifter
          att följa upp, utvärdera, granska och utöva tillsyn av skolans
          verksamhet respektive att samtidigt ta fram förslag till utveckling
          av skolan har blivit svårare att förena.
        </p>
        <p xml:id="i-VGJv1b4bpjKopFsAjx9yJJ">
          Det senaste exemplet på att beslutsfattare inte har en korrekt
          och fullständig bild att utgå ifrån i sitt beslutsfattande om
          skolan är uppgifterna att Skolverkets statistik byggd på kommunernas
          egna underlag på sina håll inte stämmer överens med den faktiska
          situationen.
        </p>
        <p xml:id="i-9GewPSfk9aXfZqem63RxUL">
          Vi moderater anser att Skolverkets uppgifter måste renodlas.
          I likhet med revisorerna menar vi att Skolverket inte bör ha något
          ansvar för utvecklingsarbetet i enskilda skolor. Skolverkets roll
          bör vara att bedriva den myndighetsutövning som är nödvändig.
          Skolverket ska fortsätta utöva tillsyn och kontroll så att stat
          och kommun, skolor och rektorer fullföljer sina uppdrag på ett
          tillfredsställande sätt.
        </p>
        <p xml:id="i-WHDm9k4w89kAVyVUuVGfWW">
          Det viktiga arbetet att granska alla skolors kvalitet och resultat
          bör föras över till ett nationellt fristående kvalitetsinstitut.
          Att granska och utvärdera utbildningens kvalitet i olika skolor
          måste ges högsta prioritet. Det kräver en annan organisation och
          att utvärderingsarbetet kan bedrivas fristående och inte som en
          del av den politiska sfären.
        </p>
        <p xml:id="i-6NF3qoVRkuv1VBR5DaTFzq">
          Med hänvisning till ovanstående vill jag ställa följande frågor
          till statsrådet Ingegerd Wärnersson:
        </p>
        <p xml:id="i-DjeStuhCPUpoAPADC6R212">
          1. Vilka konkreta åtgärder ämnar statsrådet vidta för att skärpa
          kraven på utvärdering av skolan?
        </p>
        <p xml:id="i-KcogtoAzKQ1NzRR5d8yqRh">
          2. Vilka sanktioner kan statsrådet tänka sig vidta mot kommuner
          och skolor som inte fullgör sina åtaganden gällande utvärdering
          av sin skolverksamhet?
        </p>
      </div>
    </body>
  </text>
</TEI>
