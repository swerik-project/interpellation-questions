<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0120">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0120</head>
        <author who="i-RCNVVc6jFAU8YPdr6sW8jH">Hagfeldt, Stefan (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>energibeskattningen</topic>
        <docDate when="1999-11-26">den 26 november</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GN10120</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:120 av Stefan Hagfeldt (m) till näringsminister
          Björn Rosengren om energibeskattningen
        </IPQ_title>
      </div>
      <div type="IPQuestionBody">
        <p xml:id="i-W2DGuxXtBPaGPnzW2spHYy">
          I vårbudgeten i fjol aviserade regeringen att elproduktionsskatten
          skulle tas bort.
        </p>
        <p xml:id="i-QkLBLHJmESAzhsLfE96nYU">
          Regeringen skrev då bl.a. följande:
        </p>
        <p xml:id="i-7cfihbtCt2aPtWvJyhBuHb">
          "En säker tillgång på el till ett rimligt pris är en viktig förutsättning
          för den svenska industrins internationella konkurrenskraft. Det
          är angeläget att den elintensiva industrin ges konkurrenskraftiga
          villkor. Beskattningen av el i produktionsledet utgör ett problem
          i en situation där förhållandena på elmarknaden är sådana att
          beskattningen leder till ökade kostnader för elanvändarna. Inom
          ramen för den översyn av hela energibeskattningen som pågår inom
          Regeringskansliet och där förslagen sammantagna ska ge ett oförändrat
          skatteuttag på området, prövas därför i vilken takt beskattningen
          av el i produktionsledet skall avvecklas."
        </p>
        <p xml:id="i-K1u33U1JeGyKiqwFCzxKU6">
          När budgetpropositionen den 20 september 1999 presenterades av
          regeringen blev det en chock för den elintensiva industrin här
          i landet. I stället för att avveckla elproduktionsskatterna föreslog
          nu regeringen i budgetpropositionen följande:
        </p>
        <p xml:id="i-R2FXTqvQFqdHr4UEZmSj8C">
          I praktiken betyder detta en ökning av kraftproducenternas elkostnader
          med 0,45 öre/kWh. För den som inte är insatt i frågan låter det
          inte mycket, men för de företag som använder elkraften som en
          nödvändig del i produktionen betyder det miljontals kronor. Allt
          tyder nämligen på att kraftproducenterna tvingas slussa över dessa
          nya kostnader på kunderna.
        </p>
        <p xml:id="i-M6a7ihbcEWAv1KhMrtXWhy">
          Ingemar Widell, vd Vargön Alloys är uppröd:
        </p>
        <p xml:id="i-GTDLgyzutV7as2KfhR7RHx">
          "I vår planering har vi räknat med att regeringens löften skulle
          vara genomförda inom något år. I värsta fall motsvarar kostnadseffekten
          av löftesbrottet, för oss, 45 000 kr per anställd och år. Detta
          är konsekvensen av höjd skatt i stället för en avveckling. Och
          vad för förslag väntas nästa år?"
        </p>
        <p xml:id="i-QMmqs4WRngaPrnAG2w1HyD">
          Det talas inte bara om regeringens svek utan oron är nu också
          mycket stor hos de elintensiva industrierna för vad den förtida
          avvecklingen av kärnkraftsreaktorerna kommer att medföra i merkostnader.
        </p>
        <p xml:id="i-6vqYVa5xh49AND6ykgZSiH">
          Den höjda produktionsskatten innebär en "svart" skatteväxling.
          Utflyttade och förlorade jobb i den elintensiva industrin växlas
          mot import av dansk smutsig kolkraft.
        </p>
        <p xml:id="i-3bL7nFL9Xs8VBAusntoo2w">
          I min egen hemstad Norrköping förbrukar de tre pappersbruken
          (Braviken, Skärblacka och Fiskeby) drygt 2,0 TWh/år. Enbart Holmen
          Paper använder i anläggningen i Braviken hela 1,6 TWh, vilket
          är mer än 1 % av Sveriges elproduktion. Totalt förbrukar Modo-koncernen
          i Sverige 5,1 TWh. En höjning av elkostnaderna med 0,45 öre/kWh
          medför för Modo-koncernen nya kostnader på 23 miljoner kronor
          per år. Bara för anläggningen som Holmen Paper har i Braviken
          betyder det ytterligare 7,2 miljoner kronor i kostnad per år.
        </p>
        <p xml:id="i-ND6xSKbreCGR6PJY2rnJZe">
          Oron för framtiden delas också av kommunalråden i de berörda
          kommunerna. Norrköpings kommun redovisar för augusti månad 1999
          att arbetslösheten är 11,0 %, vilket innebär att det är 7 735
          personer som är öppet arbetslösa eller i åtgärder. 2 000 industrijobb
          i Norrköping hos Holmen Paper i Braviken, Assi Domän i Skärblacka
          och Fiskeby Board, är direkt beroende av basindustrins villkor.
          Till detta ska läggas alla leverantörer, IT- och serviceföretag
          som i sin tur är beroende av pappersindustrin i Norrköping.
        </p>
        <p xml:id="i-6B8rEzuhgon5tdjtsHUFcg">
          I hela landet är det 123 714 förvärvsarbetande som arbetar inom
          de elintensiva basindustrierna. Lägger man därtill de indirekt
          berörda så blir summan 338 800 människor. Bara papper och pappersmassa
          berör direkt och indirekt 150 000 människor i Sverige.
        </p>
        <p xml:id="i-BYEphTGjkv41g7fP2anADC">
          Mot bakgrund av detta är det inte märkligt att det blivit upprörda
          stämningar i landet när regeringen nu sviker sitt löfte om sänkta
          produktionsskatter på el och i stället föreslår höjning av dem.
        </p>
        <p xml:id="i-2cgrE1rDk7geVJ2zZKVwnG">
          Självklart måste vi ha ett företagsklimat som medför att våra
          basindustrier blir konkurrenskraftiga. De nya signalerna från
          regeringen om höjningar av produktionsskatter på el har skapat
          en stor osäkerhet för den elintensiva industrin här i landet.
          En direkt följd av detta kan bli att nödvändiga investeringar
          uteblir. Vad våra basindustrier minst av allt behöver så är det
          en ryckig energipolitik. Ska industrin våga göra nyinvesteringar
          så fordras det långsiktiga och goda spelregler.
        </p>
        <p xml:id="i-8UcMBtskk5v494DwEyAP1X">
          Produktionsskatterna på el ska inte höjas utan i stället på sikt
          sänkas. Inte minst mot bakgrund av arbetslösheten här i landet
          är det viktigt att regeringen tänker om när det gäller produktionsskatter
          på el. I stället för att försämra konkurrenskraften för våra basindustrier
          ska vi i stället underlätta för dem att bedriva sin verksamhet
          här i landet på ett framgångsrikt sätt.
        </p>
        <p xml:id="i-DiXFMTADpKx6NpC6cRQh6L">
          Med anledning av ovanstående ställer jag följande fråga till
          statsrådet:
        </p>
        <p xml:id="i-MLgQtF1vrN1jiPS9Phb7Mx">
          Vilka åtgärder avser statsrådet vidta för att inte driva jobb
          ur landet genom straffbeskattning av elintensiv industri och kraftproduktion?
        </p>
      </div>
    </body>
  </text>
</TEI>
