<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0046">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0046</head>
        <author who="i-Kytbd3WZfQeKTPffXjTEpk">Zetterberg, Eva (v) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>Västsahara</topic>
        <docDate when="1999-10-27">den 27 oktober</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GN1046</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:46 av andre vice talman Eva Zetterberg
          (v) till utrikesminister Anna Lindh om Västsahara
        </IPQ_title>
      </div>
      <div type="IPQuestionBody">
        <p xml:id="i-4mrBSeACQQGiADSPbTTW65">
          Under den sista veckan i september tog utvecklingen i det av
          Marocko ockuperade Västsahara en oroväckande vändning.
        </p>
        <p xml:id="i-NG3quvw98ERtxzoAgBvy4e">
          I en fredlig sittdemonstration i huvudstaden El Aaiún krävde
          västsahariska studenter och friställda gruvarbetare rätten till
          ett värdigt liv samt att den FN-ledda folkomröstningen om Västsaharas
          självständighet inte längre skulle skjutas upp. Den 23 september
          slogs denna demonstration brutalt ned av marockansk polis. Två
          västsaharier dödades, cirka 40 personer skadades och många arresterades.
          Fyra dagar senare ägde en protestmarsch rum mot polisens brutalitet.
          Marockansk polis och militär, marockanska bosättare och västsaharier
          drabbade därvid samman. Cirka 100 västsaharier arresterades och
          lika många misshandlades av polisen. 30 västsahariska hus brändes
          ned. Demonstrationer ägde också rum i städerna Smara, Tan-Tan
          och Goulemine. Den marockanska regimen stängde gränserna och införde
          undantagstillstånd.
        </p>
        <p xml:id="i-7Cvy5tahHyeURGoLh1Cmyd">
          I över sju år har en folkomröstning om Västsaharas framtid förhalats
          av de marockanska myndigheterna. 1997 nåddes under överinseende
          av FN:s särskilda sändebud James Baker en överenskommelse om hur
          en folkomröstning skulle kunna komma till stånd. I juni 1998 gick
          hela proceduren om vilka som skulle få rösträtt till folkomröstningen
          i stå. Marocko har genom åren förflyttat om marockaner till Västsahara
          för att kunna framhärda att området är marockanskt och för att
          kunna påverka ett framtida folkomröstningsresultat.
        </p>
        <p xml:id="i-UMPZ1UipDAGe1RAYRK72gg">
          Registreringsprocessen åter i gång
        </p>
        <p xml:id="i-7xFMTLkYB8P7fxzZMpCWRh">
          I dag finns det på nytt en vilja från båda sidor att genomföra
          en folkomröstning och den 15 juni i år kom registreringsprocessen
          åter i gång. Hela proceduren, som också inkluderar repatriering
          av landsflyktiga i Algeriet och en folkomröstningskampanj beräknas
          vara avslutad den 31 juli år 2000. Dock återstår många frågetecken.
        </p>
        <p xml:id="i-KHZnVqbTtHqjDkC86hnpdA">
          Uppgifterna varierar när det gäller Marockos militära närvaro
          i Västsahara. Den torde dock uppgå till mellan 100 000 och 120
          000 soldater. Enligt FN-organet MINURSO uppgår Polisarios styrkor
          till omkring 2 000. Marockos militära styrka är alltså klart överlägsen.
          Och är uppenbarligen benägen att utnyttja sin militära överlägsenhet
          även mot fredliga, obeväpnade demonstranter i städerna, där Polisario
          inte har några militära styrkor, vilket är mycket oroväckande.
        </p>
        <p xml:id="i-6r53wSAB7kFm2uXuey5Nox">
          Lärdomar från Östtimor
        </p>
        <p xml:id="i-2PA1gSXy5wGJnP1T3vP89N">
          Hela Västsaharafrågan är inte heller avgjord med en folkomröstning.
          På Östtimor var till en början Indonesien, trots folkomröstningsresultatet,
          inte berett att släppa ifrån sig landet. Våldsamheterna upphörde
          inte heller med att den indonesiska regeringen förklarat att man
          gav upp sina anspråk på att ansvara för ordningen och låta FN
          överta det. När det gäller situationen i Västsahara finns det
          all anledning att studera vad som hände på Östra Timor. I dag
          tycks beredskapen inför vad som kan komma att hända efter en folkomröstning
          vara ringa. Under själva folkomröstningen kommer MINOSUR:s styrkor
          endast uppgå till omkring 1 800. Valobservatörernas observationsperiod
          är begränsad till två till tre veckor, vilket utifrån det aktuella
          exemplet Östtimor måste anses vara otillräckligt. Det internationella
          samfundet har hittills inriktat sin uppmärksamhet och ansträngningar
          att få till stånd en folkomröstning men inte ägnat mycken tanke
          åt vad som kan komma att hända efter det den är genomförd.
        </p>
        <p xml:id="i-SPghPGKovtaXqrYkDdoa1G">
          Västsahara@Algeriet@Marocko och EU
        </p>
        <p xml:id="i-XGsWmB4YH8EDYKZVnPdtYj">
          Från Västsahara har många saharier flytt till Algeriet och där
          fått en fristad. Algeriet har trots sina egna inre problem stött
          Polisario och flyktingarna. Sverige och andra länder har givit
          de sahariska flyktingarna visst humanitärt bistånd.
        </p>
        <p xml:id="i-LNqNB44ehxLs6iJdsg1Wx6">
          Algeriets stöd till flyktingarna från Västsahara har försämrat
          redan tidigare ansträngda relationer mellan Algeriet och Marocko.
          Det politiska läget i Algeriet är fortfarande instabilt. Sverige
          bör kunna göra åtskilligt inom EU och FN för att påverka Marocko
          till en fredlig lösning av Västsaharafrågan. Kraftfulla insatser
          från EU:s sida skulle sannolikt också påverka Marocko positivt
          när det gäller landets politiska som ekonomiska utveckling i framtiden.
        </p>
        <p xml:id="i-64vbxgVbNR836j7B3o3JdS">
          Jag vill fråga utrikesministern:
        </p>
        <p xml:id="i-5crhwpFzJaNceoP8TdRhj9">
          Vad avser regeringen att göra för att förmå den marockanska regeringen
          att respektera demokratiska fri- och rättigheter inför den kommande
          folkomröstningen i Västsahara?
        </p>
        <p xml:id="i-QjicpXgF9nM5NLimsPXCqG">
          Vad avser regeringen göra för att förstärka skyddet av den västsahariska
          befolkningen fram till folkröstningen och tiden därefter?
        </p>
        <p xml:id="i-9hqnZNNvuLNQcASVmpS5eU">
          Vad avser regeringen att göra för att förmå den marockanska regeringen
          att under betryggande former uppfylla sina åtaganden och genomföra
          den folkomröstning som planeras i FN:s regi?
        </p>
        <p xml:id="i-Am43Scev7dCiFK8qQJx2X3">
          Vad avser regeringen att göra inom EU för att se till att de
          handelsavtal och andra överenskommelser som i framtiden kommer
          att upprättas tillgodoser Västsaharas rättmätiga intressen?
        </p>
      </div>
    </body>
  </text>
</TEI>
