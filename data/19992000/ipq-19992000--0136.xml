<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0136">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0136</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>gymnasieskolans kursprov</topic>
        <docDate when="1999-12-08">den 8 december</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GN10136</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:136 av Ulla-Britt Hagström (kd) till
          statsrådet Ingegerd Wärnersson om gymnasieskolans kursprov
        </IPQ_title>
      </div>
      <div type="IPQuestionBody">
        <p xml:id="i-PjZVqkwmopjWSq7BCK4yZA">
          Skolverket fick den 21 april 1994 regeringens uppdrag att utveckla
          ett nationellt provsystem. I detta ingår diagnostiskt material
          för skolår 2 och 7, ämnesprov för skolår 5 och 9 samt kursprov
          för vissa kurser i gymnasial utbildning. I uppdraget ingår även
          att utveckla en provbank.
        </p>
        <p xml:id="i-LWYBwKsoAdDC1Hzju55gx5">
          Det diagnosmaterial och de prov som ingår i det nationella provsystemet
          ska dels kunna användas för att ta reda på elevens starka och
          svaga sidor, dels kunna hjälpa läraren vid en bedömning av om
          uppställda mål har nåtts och som ett stöd inför betygssättningen.
        </p>
        <p xml:id="i-MPbg6tbE2bpm2XhN4h7Xyj">
          Det diagnostiska materialet för skolår 2 omfattar ämnena matematik
          och svenska och för skolår 7 ämnena engelska, matematik och svenska.
          Såväl ämnesproven i grundskolan som kursproven för gymnasial utbildning
          omfattar ämnena engelska, matematik och svenska. I provbanken
          finns hittills prov i franska och tyska samt fysik och matematik
          för den gymnasiala utbildningen.
        </p>
        <p xml:id="i-9NZoTR3k1t3eoR75oV6FFZ">
          Utgångspunkter för konstruktion av diagnostiskt material och
          ämnesprov tillhörande grundskolan är Läroplan för det obligatoriska
          skolväsendet (Lpo 94), kursplaner, betygskriterier samt vad som
          står under bedömningens inriktning i anslutning till betygskriterierna.
          När det gäller kursproven i den gymnasiala utbildningen är motsvarande
          utgångspunkter Läroplan för de frivilliga skolformerna (Lpf 94),
          programmål, kursplaner och betygskriterier.
        </p>
        <p xml:id="i-PzNyWdYzrPYNiUnLv2z4iY">
          Det är läroplanens synsätt som bör prägla bedömningarna av elevernas
          kunskaper. Resultaten på de nationella proven är ett av flera
          hjälpmedel för bedömningarna. Kostnadsskäl används som argument
          för att proven begränsas till ett fåtal ämnen. De nationella proven
          för gymnasieskolan är frivilliga. Om inte större antal kommuner
          fattar beslut om att de nationella proven ska användas förfelas
          sannolikt syftet. Proven borde således vara obligatoriska även
          för gymnasieskolan.
        </p>
        <p xml:id="i-Vg7N4GXh7erYCDNvzbtMdm">
          Det borde också finnas kursprov i alla gymnasieskolans kärnämnen
          för att skapa förutsättningar för att bedömningsgrunder blir så
          enhetliga som möjligt.
        </p>
        <p xml:id="i-5rw7u7biJZcJCv8b4mvJVs">
          De senaste provresultaten
        </p>
        <p xml:id="i-RsudLwDxRJt87YeW8FXkLq">
          En analys av resultaten för de nationella proven vårterminen
          1999 visar att matematikresultaten både på högstadiet och gymnasiet
          är betydligt sämre än i svenska och engelska. På högstadiet handlar
          det om en differens från 96 % till 88 %. De nationella proven
          på gymnasienivå visar att 75 % av eleverna i ungdomsgymnasiet
          fick minst betyget Godkänd i matematik A jämfört med 90 % i svenska
          B. Intressant att notera är också att för komvux är andelen med
          betyget Icke godkänd väsentligt mindre än på ungdomsgymnasiet.
        </p>
        <p xml:id="i-EVdRwWYL2n6hzJvyvX53C9">
          Med hänvisning till det anförda vill jag ställa följande frågor
          till skolministern:
        </p>
        <p xml:id="i-VtaQUN4B4xcbzc1d773Myj">
          Avser skolministern vidta åtgärder för att de nationella proven
          på gymnasiet ska bli obligatoriska?
        </p>
        <p xml:id="i-BctREy8QMCBszaC4GAuYLo">
          Avser skolministern verka för att flera kärnämnen får nationella
          prov?
        </p>
        <p xml:id="i-Mdajrn1pizk8qC8Ews6SDn">
          Vilka åtgärder avser skolministern vidta för att förbättra gymnasieungdomarnas
          matematikkunskaper?
        </p>
      </div>
    </body>
  </text>
</TEI>
