<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0234">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0234</head>
        <author who="i-S5PCk5aLzcaX5qooYtMdGY">Kenneryd, Rolf (c) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>fastighetsskatten</topic>
        <docDate when="2000-02-10">den 10 februari</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GN10234</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:234 av Rolf Kenneryd (c) till finansminister
          Bosse Ringholm om fastighetsskatten
        </IPQ_title>
      </div>
      <div type="IPQuestionBody">
        <p xml:id="i-5HECrYbWmzhc1pAfDmLyVc">
          Fastighetsskatten har under senare år blivit en svår belastning
          för många småhusägare. Fastboende i s.k. attraktiva områden har
          drabbats särskilt hårt. De har drabbats av dramatiska höjningar
          av sina taxeringsvärden till följd av att kapitalstarka köpare
          av fritidshus har trissat upp marknadsvärdena och därmed taxeringsvärdena
          för fastboende med ofta mycket låga inkomster.
        </p>
        <p xml:id="i-5Kh1N7MkPFH586HiZJRbDM">
          Centerpartiet har varit pådrivande för att mildra effekterna
          för dessa utsatta grupper. Vi var t.o.m. överens med regeringen
          sommaren 1998 om temporära lättnader för de mest utsatta i avvaktan
          på en mer permanent lösning. Lagrådet riktade viss kritik mot
          förslaget. Kritiken var emellertid inte av den arten att förslaget
          inte kunnat genomföras just som en temporär lösning. Regeringen
          valde dock efter valet 1998 att avstå från att lägga proposition
          i frågan.
        </p>
        <p xml:id="i-BDDnt7Z9apGRMjJzrC3XqS">
          Våren 1999 lade majoriteten i Fastighetsbeskattningskommittén,
          bestående av s, v och mp, två olika förslag för att lösa frågan.
          Båda beskrevs av mig, som ledamot och reservant i kommittén, som
          alltför krångliga och verkningslösa. De remissinstanser som yttrat
          sig i frågan stöder i allt väsentligt min uppfattning.
        </p>
        <p xml:id="i-5aaBtioqzfviX4LRUszKyk">
          Det är alltjämt utomordentligt angeläget att den utsatta grupp
          som mest drabbas av nuvarande förhållanden får besked om lättnader.
          Alltför många har redan tvingats lämna sina hus för andra boende.
          Många överväger just nu om man ska tvingas sälja därför att man
          inte klarar av de ökade kostnader skatten medför. De behöver för
          sin bedömning ett svar från finansministern som klargör:
        </p>
      </div>
    </body>
  </text>
</TEI>
