<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0352">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0352</head>
        <author who="i-HsmyrkjqQGCAargTNWaeXi">Wittgren-Ahl, Siw (s) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>barn i krig</topic>
        <docDate when="2000-04-13">den 13 april</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GN10352</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:352 av Siw Wittgren Ahl (s) till utrikesminister
          Anna Lindh om barn i krig
        </IPQ_title>
      </div>
      <div type="IPQuestionBody">
        <p xml:id="i-TJU4erudvGbkTFENnH48TV">
          Enligt FN:s beräkningar har två miljoner barn dödats i väpnade
          konflikter under de senaste tio åren. Ytterligare en miljon barn
          har blivit föräldralösa, mer än sex miljoner har skadats allvarligt
          eller blivit permanent handikappade. Över tio miljoner barn har
          fått psykiska trauman.
        </p>
        <p xml:id="i-FgCxwF7eVve6GkXyNkv4zT">
          De nordiska utrikesministrarna har uttalat sitt starka stöd för
          det arbete som görs inom FN för att höja skyddet av barn i väpnad
          konflikt. Länderna vill ha internationella regler som hindrar
          både stater och väpnade grupper från att rekrytera och utnyttja
          barn under 18 år, regler som ska gälla i både internationella
          och interna konflikter.
        </p>
        <p xml:id="i-7Md3jHvt5c9kJoac3AYDmv">
          Under utarbetandet av 1989 års barnkonvention fördes diskussioner,
          där bl.a. Sverige var pådrivande, om att inga barn under 18 år
          skulle tillåtas att rekryteras till väpnade styrkor. Det gick
          dock inte att komma överens om en sådan skrivning och följden
          blev en kompromiss. För närvarande står 49 länder bakom den svenska
          inställningen. Förhandlingar pågår sedan 1993 om ett tilläggsprotokoll
          till barnkonventionen, för att få till stånd en 18-årsgräns för
          soldater. Här spelar Sverige en aktiv roll bl.a. genom innehavet
          av ordförandeposten i arbetsgruppen.
        </p>
        <p xml:id="i-3UWCbVzfZTHyMwCVSyk3b8">
          I den internationella Romstadgans artikel 8 tas frågan upp om
          att rekrytering och användning av barnsoldater under 15 år ska
          betraktas som en krigsförbrytelse och därmed falla under den internationella
          brottmålsdomstolens jurisdiktion. Detta skulle t.ex. innebära
          ett individuellt straffansvar för den som lejt barnsoldater. Domstolen
          är ännu inte inrättad men stadgan för dess arbete antogs i juli
          1998.
        </p>
        <p xml:id="i-5pwnrcdN7VSP7DzhhxUJcr">
          Mot bakgrund av ovanstående vill jag fråga utrikesministern följande:
        </p>
        <p xml:id="i-D5ZWBi5W3rojfnYiTVBJmk">
          På vilket sätt agerar regeringen och utrikesministern för att
          nå fram till internationella regler som klart och tydligt förbjuder
          att personer under 18 år rekryteras och deltar i väpnade konflikter?
        </p>
        <p xml:id="i-TV9yNVaY2rwLZvjX1DkxQ3">
          Vad gör regeringen för att informera alla de grupper som arbetar
          med fredsbevarande uppgifter i konfliktområden om innehållet i
          barnkonventionen?
        </p>
        <p xml:id="i-FLH2XcwbobCbMXYmRY1z6E">
          Hur går regeringen vidare i ansträngningarna för att få ett ökat
          stöd för ett tilläggsprotokoll och vilka hinder på vägen har man
          identifierat?
        </p>
      </div>
    </body>
  </text>
</TEI>
