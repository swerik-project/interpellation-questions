<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0348">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0348</head>
        <author who="i-XvdGNU5wNmbTiaurFoUuPb">Arvidsson, Eva (s) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>Östersjösamarbetet</topic>
        <docDate when="2000-04-10">den 10 april</docDate>
        <status when="unknown" byWhom="statsrådet Leif Pagrotsky " byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GN10348</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:348 av Eva Arvidsson (s) till jordbruksminister
          Margareta Winberg om Östersjösamarbetet
        </IPQ_title>
      </div>
      <div type="IPQuestionBody">
        <p xml:id="i-J47Qq5r5mc1HzeuRUi8gFA">
          Det samarbete som byggts upp mellan kommuner och landsting i
          Sverige och vänorter i de baltiska länderna samt Ryssland är stabila
          byggstenar för fred och utveckling. Samarbetet sker direkt mellan
          människor och blir överskådligt och resultaten synliga för alla
          inblandade. Det regionala samarbetet gagnar utvecklingen och stärker
          demokratin.
        </p>
        <p xml:id="i-Pj9SZiVBvfT36CwTd1pnbo">
          Men goda projekt får inte lysa som tomtebloss en kort tid, utan
          det är viktigt att det finns uthållighet i både personella och
          ekonomiska resurser. Många projekt som handlar om att stärka demokratin
          och jämställdheten skulle också må väl av att samordnas för att
          få större genomslagskraft.
        </p>
        <p xml:id="i-3qnTMcDDqEmJbEATgGzULF">
          Utvecklingen i de östra grannländerna i riktning mot fungerande
          demokrati och marknadsekonomi har kommit en god bit på väg, dock
          till priset av ökade klyftor i samhället. Länderna har stora ekonomiska
          svårigheter som lett till hög arbetslöshet, stora brister i den
          sociala tryggheten, minskad solidaritet, marginalisering av stora
          befolkningsgrupper, försämrat hälsotillstånd och en kraftig ökning
          av den organiserade brottsligheten.
        </p>
        <p xml:id="i-WeL7Ca8nPttW9AH6r3wpsw">
          När inkomstskillnaderna ökar, arbetslösheten stiger och den sociala
          servicen minskar är kvinnorna förlorare. Kvinnors deltagande i
          det politiska livet har minskat kraftigt sedan 1989. Kvinnorna
          är i stort sett inte närvarande i de beslutande församlingarna.
          Vi vet att jämställdhet mellan kvinnor och män är en förutsättning
          för demokrati och utveckling. Det är därför viktigt att jämställdhetsfrågorna
          inte behandlas som kvinnofrågor utan som demokrati- och samhällsfrågor.
        </p>
        <p xml:id="i-Pr5BbJinkzRCCNtBv3ZqHe">
          Nya kvinnoorganisationer har bildats och behöver stöd för att
          kunna engagera sig i det nya samhällsbygget. Jämställdhetsaspekterna
          bör få en central ställning i det svenska Östersjösamarbetet.
        </p>
        <p xml:id="i-EGBuiTJ6YRcZt2zm6JmzWV">
          Vilka åtgärder avser statsrådet vidta för att stärka jämställdhetsarbetet
          i Östersjösamarbetet?
        </p>
      </div>
    </body>
  </text>
</TEI>
