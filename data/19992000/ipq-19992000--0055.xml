<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0055">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0055</head>
        <author who="i-NAZHDwfGffE63ZZmJW4qqn">Samuelsson, Marianne (mp) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>ett öppnare SÄPO</topic>
        <docDate when="1999-11-01">den 1 november</docDate>
        <status when="unknown" byWhom="justitieminister Laila Freivalds " byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GN1055</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:55 av Marianne Samuelsson (mp) till
          justitieminister Laila Freivalds om ett öppnare SÄPO
        </IPQ_title>
      </div>
      <div type="IPQuestionBody">
        <p xml:id="i-7CUshyWCDFPu7jAyNVZUbq">
          Justitieministern talade i ett anförande den 20 november 1997
          om vikten av att SÄPO:s verksamhet skulle göras säkrare och mer
          öppen för insyn. Forskare och allmänhet skulle kunna ta del av
          SÄPO:s register i så stor utsträckning som möjligt. För att öka
          insynen i SÄPO:s verksamhet inrättades Registernämnden. Humanistisk-samhällsvetenskapliga
          forskningsrådet gavs i uppdrag att genomföra ett forskningsprogram
          om den militära underrättelse- och säkerhetstjänsten. Målsättningen
          var att den fria och oberoende forskningen skulle garanteras.
        </p>
        <p xml:id="i-2z1U1FTUe7DJb6FxuhAYKR">
          I ett svar på min interpellation 1997/98:298 sade justitieministern
          att en ny polisregisterlag skulle ge "enskilda en reell möjlighet
          att ta del av de eventuella uppgifter som finns registrerade om
          dem".
        </p>
        <p xml:id="i-QiXtTpT4vXdbxyHCyFkTJa">
          Detta lät ju mycket bra. Tyvärr har det nu visat sig att det
          återstår en hel del att göra.
        </p>
        <p xml:id="i-QmnezsPRwtKAdcJKnomRgR">
          Det grundläggande problemet för oberoende forskning är, och har
          varit under hela den tid som frågan har diskuterats i riksdagen,
          att merparten av IB:s inrikesarkiv förstördes i samband med att
          IB:s affärer uppdagades 1973. Därför ville vi ha en sanningskommission
          med rätt att förhöra inblandade personer. För att garantera oberoende
          forskning räcker det nämligen inte, att som tre socialdemokratiska
          ministrar stolt proklamerade i DN Debatt den 28 december 1997,
          öppna arkiven och uppdra till ansvariga myndigheter att vara behjälpliga.
          När det sedan visar sig att arkiven inte är särskilt öppna förefaller
          regeringens garantier om möjlighet till oberoende forskning än
          tunnare.
        </p>
        <p xml:id="i-6NJtQpe7pD9ffww8YL97Gh">
          Sekretess är fortfarande huvudregel. Något som jag fick erfara
          när jag vände mig till Säkerhetspolisen för att få ta del av min
          akt och de registreringar som eventuellt finns om mig. Samma upptäckt
          har gjorts av det absoluta flertal människor som vänt sig till
          SÄPO, efter den 1 april i år då sekretesslagen ändrades för att
          ge möjlighet till insyn, för att få läsa hela eller delar av sin
          akt. Registernämnden tycks oförmögen att vara medborgarna behjälplig
          med att pröva vilka uppgifter som kan lämnas ut utan att det riskerar
          rikets säkerhet.
        </p>
        <p xml:id="i-76FYwwEoitif5PCw1X3UoF">
          De direktiv som regeringen gav Humanistisk-samhällsvetenskapliga
          forskningsrådet har kritiserats för att vara alltför snäva. Direktiven
          riskerar därmed att försvåra möjligheten till seriös och oberoende
          forskning på området.
        </p>
        <p xml:id="i-5NTAxvCZrCEisg2F4mVb3j">
          Med anledning av det ovanstående vill jag fråga justitieministern
          följande:
        </p>
        <p xml:id="i-THRvpZzFzVQqkM6bMxx2fg">
          Vilka åtgärder avser regeringen vidta för att förbättra insynen
          och öppenheten i SÄPO:s verksamhet?
        </p>
      </div>
    </body>
  </text>
</TEI>
