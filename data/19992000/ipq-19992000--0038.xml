<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0038">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0038</head>
        <author who="i-DeVfQ6A9p3piatQSzsHysN">Magnusson, Göran (s) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>mänskliga rättigheter i Vitryssland</topic>
        <docDate when="1999-10-20">den 20 oktober</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GN1038</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:38 av Göran Magnusson (s) till utrikesminister
          Anna Lindh om mänskliga rättigheter i Vitryssland
        </IPQ_title>
      </div>
      <div type="IPQuestionBody">
        <p xml:id="i-D8g8oMe2iafy1topizjMXF">
          Berlinmurens fall och Sovjetunionens upplösning har inneburit
          en glädjande demokratisk utveckling i de många nya staterna i
          östra Europa. Samtidigt har de mänskliga rättigheterna kraftigt
          förbättrats. Ett stort antal stater har beviljats medlemskap i
          Europarådet, vilket förutsatt att de anslutit sig till Europeiska
          konventionen om mänskliga rättigheter och dess tilläggsprotokoll,
          bl.a. förbud mot dödsstraff.
        </p>
        <p xml:id="i-KKoW5RLzUaYcRD4Qf1aMba">
          I Vitryssland @ beläget i vårt närområde @ har utvecklingen emellertid
          varit en helt annan. Presidenten Alexander Lukasjenko upplöste
          1996, efter en ur laglig synpunkt mycket omdiskuterad folkomröstning,
          det demokratiskt valda parlamentet och ersatte det med ett parlament
          befolkat av ledamöter som han själv handplockat. I praktiken var
          detta en statskupp, nödtorftigt maskerad med folkomröstningen.
          I strid med konstitutionen förlängdes presidentens mandat till
          år 2001.
        </p>
        <p xml:id="i-8us2kbByaeZNE9WR99G6mw">
          Sedan dess har presidentens grepp om nationen och människorna
          hårdnat mer och mer. Vi kan i olika sammanhang läsa om förföljelse
          av oliktänkande, trakasserier av medier som kritiserar förhållandena,
          hot mot journalister, kritiker som försvinner under mystiska omständigheter,
          ja listan kan göras lång. Under de senaste dagarna har vi i television
          kunnat se hur polisen brutalt hindrat medborgare från att fredligt
          demonstrera mot förtrycket av sina politiska och medborgerliga
          rättigheter och mot presidentens planer på att gå i union med
          Ryssland.
        </p>
        <p xml:id="i-LL8j7QbUaEMit4E29UAqUm">
          Enligt Vitrysslands konstitution av år 1994 upphörde Lukasjenkos
          presidentmandat den 20 juli 1999. Han kan alltså inte längre anses
          vara en demokratiskt vald president. Oppositionen kräver att val
          anordnas snarast.
        </p>
        <p xml:id="i-HvReedDePREezgB17n2BMp">
          Vitrysslands agerande både inrikes- och utrikespolitiskt är destabiliserande
          i regionen, vilket påpekats av bl.a. företrädare för Litauen och
          Polen. Eftersom Vitryssland är beläget i vårt närområde kommer
          en negativ utveckling också att påverka Sverige.
        </p>
        <p xml:id="i-Fj6GB2bpzKLmx8TjP7f5pX">
          Mot denna bakgrund vill jag fråga utrikesministern följande:
        </p>
        <p xml:id="i-WMoKo6XULLda3sufeiDUpd">
          På vilket sätt stöder den svenska regeringen de krafter i Vitryssland
          som arbetar för att återupprätta demokratin och återskapa respekt
          för mänskliga rättigheter?
        </p>
        <p xml:id="i-4XGLQVHvHU1tppNp9ra2pq">
          Vilka initiativ för att stimulera en positiv utveckling i Vitryssland
          är utrikesministern beredd att ta inom ramen för Sveriges arbete
          i Europarådet, Europeiska unionen och OSSE?
        </p>
      </div>
    </body>
  </text>
</TEI>
