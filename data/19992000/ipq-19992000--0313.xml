<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0313">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0313</head>
        <author who="i-LxsP75BKS1JijkM9qnLfyY">Anderberg, Christel (m) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>konkurrensneutralitet för veterinärer</topic>
        <docDate when="2000-03-24">den 24 mars</docDate>
        <status when="unknown" byWhom="jordbruksminister Margareta Winberg " byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GN10313</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:313 av Christel Anderberg (m) till jordbruksminister
          Margareta Winberg om konkurrensneutralitet för veterinärer
        </IPQ_title>
      </div>
      <div type="IPQuestionBody">
        <p xml:id="i-D2knwc3DHZHv14hUUstJuo">
          Jordbruksverket är chefsmyndighet för distriktsveterinärorganisationen
          (DVO) som är avpassad främst för att tillgodose behovet av sjuk-
          och hälsovård hos djur inom animalieproduktionen och hos hästar
          som används i jord- och skogsbruket. Om det finns djurskyddsskäl
          eller där annan veterinärvård inte kan anvisas är en distriktsveterinär
          skyldig att även ge djursjukvård för övriga djur.
        </p>
        <p xml:id="i-34Q2DURPDSyhgSAnEtYAiB">
          DVO finansieras till största delen av uppdragsgivarna och i övrigt
          genom anslag över statsbudgeten. Av den senaste budgetpropositionen
          framgår att DVO, som tidigare gått med underskott, har visat en
          positiv ekonomisk utveckling sedan 1997. Under 1998 ökade antalet
          debiterade förrättningar från 251 600 år 1997 till 278 400 eller
          med ca 26 800.
        </p>
        <p xml:id="i-8TvHiBHWd22xeq5q5aGaNF">
          I Sverige finns runt 1 800 veterinärer, varav ca 375 privatpraktiserande
          och 400 knutna till olika djursjukhus. De privatpraktiserande
          veterinärerna är oftast småföretagare som med egna medel bekostat
          stora investeringar i utrustningar och kliniker. De är utsatta
          för illojal konkurrens från den statliga DVO:n, vars tjänster
          är kraftigt skattesubventionerade.
        </p>
        <p xml:id="i-8FWPg1V7Ajm8pj3d2ccSst">
          Till bilden hör också att det är olämpligt att Jordbruksverket
          i egenskap av kontrollmyndighet bedriver affärsverksamhet som
          innefattar att med hjälp av statliga subventioner konkurrera med
          de veterinärer man är satt att övervaka.
        </p>
        <p xml:id="i-Sw8akwjEPBZeZ8Lnk379Tw">
          Konkurrensrådet har nu prövat konkurrensfrågan. I sitt yttrande
          av den 24 februari 2000 gör rådet bedömningen att konkurrens på
          lika villkor mellan privata och statliga veterinärer inte föreligger.
          Rådet kritiserar också sammanblandningen av myndighetsutövning
          och affärsverksamhet, liksom utformningen av bidraget till avlägset
          boende djurägare. Enligt Konkurrensrådet bör statsmakterna precisera
          vad de statliga anslagen ska användas till, varvid utgångspunkten
          bör vara att anslagen enbart får användas till att täcka merkostnaderna
          som uppkommer av det statliga åtagandet och inte för att täcka
          sådana kostnader som privata veterinärer måste finansiera med
          kundintäkter.
        </p>
        <p xml:id="i-A1WRAJhwqDRe1daSqx2CRK">
          Mot denna bakgrund vill jag fråga statsrådet vilka åtgärder statsrådet
          ämnar vidtaga för att åstadkomma konkurrensneutralitet mellan
          statliga och privata veterinärer.
        </p>
      </div>
    </body>
  </text>
</TEI>
