<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0236">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0236</head>
        <author who="i-5QNmudGpnjjRJCTYzakn9H">Svensson Smith, Karin (v) </author>
        <recipient who="i-3kVCtR7mCK6mW2F6oaBMR5">statsminister Göran Persson </recipient>
        <topic>interneringsläger under andra världskriget</topic>
        <docDate when="2000-02-15">den 15 februari</docDate>
        <status when="unknown" byWhom="vice statsminister Lena Hjelm-Wallén " byWhomId="i-SySN6qMqpcrxHXHJgwvJdT" status="answered">besvarad</status>
        <external_id source="rdwebb">GN10236</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:236 av Karin Svensson Smith (v) till
          statsminister Göran Persson om interneringsläger under andra världskriget
        </IPQ_title>
      </div>
      <div type="IPQuestionBody">
        <p xml:id="i-LAvr1SVQ9pkkX5fPofHpLj">
          Under andra världskriget internerades i Sverige flera hundra
          människor i särskilt upprättade militära läger, s.k. arbetskompanier.
          De fick aldrig veta skälen för interneringen och de anklagades
          aldrig personligen för någonting. De internerade kunde inte föra
          talan mot myndigheternas beslut om att placera dem i läger. Rättssäkerheten
          var satt ur spel.
        </p>
        <p xml:id="i-KeH5hfEcLS98WRCVWd24C9">
          Det gemensamma för de internerade var att de betraktade sig själva
          som övertygade antifascister och antinazister. Genom interneringen
          stämplades de som antisociala element. Flera av dem miste sina
          arbeten och blev utsatta på andra sätt. Genom Lundkommissionen
          i Norge och andra historiska undersökningar kan konstateras att
          flera av dem som på liknande sätt blev internerade i Norge och
          Danmark senare skickades vidare till Nazityskland. Hade även Sverige
          blivit ockuperat hade sannolikt även de svenska lägerfångarna
          gått samma öde till mötes. Interneringslägren upplöstes när tyskarnas
          krigslycka vände i Stalingrad.
        </p>
        <p xml:id="i-Lbd9F1TSpe6jSyFX4bsZ64">
          Den svenska regeringen har genom projektet Levande historia och
          den nyss avhållna Förintelsekonferensen visat en strävan att klarlägga
          och levandegöra vad som hände i Europa under andra världskriget.
          Har jag förstått statsministerns avsikt riktigt ska alla stenar
          vändas beträffande händelserna under andra världskriget. De som
          blev internerade i svenska läger, utan att få en officiell förklaring
          till varför de placerades i läger, de har vid ett flertal tillfällen
          krävt upprättelse. Många arkiv i Europa har öppnats, men inte
          de som gäller interneringarna i Sverige.
        </p>
        <p xml:id="i-9siZeSny73FDGyBhu4Ber2">
          Mot bakgrund av ovanstående vill jag fråga:
        </p>
        <p xml:id="i-7JHfh7XBEL99pqecCE4Whq">
          Är statsministern beredd att medverka till att förhållandena
          kring de svenska interneringslägren klarläggs så att vi får veta
          motivet för lägrens upprättande?
        </p>
        <p xml:id="i-D2Rboau2b9wv4hc175v4Gk">
          Vem/vilka fattade besluten?
        </p>
        <p xml:id="i-6m5HfeHd2XvQhzG779F8NZ">
          Vilka urvalskriterier användes för att placera människor där?
        </p>
        <p xml:id="i-D1eNbLRqXjgFfX2PgCxs8J">
          Kommer statsministern att medverka till en officiell ursäkt till
          dem som drabbades, några få av dem är ännu i livet?
        </p>
      </div>
    </body>
  </text>
</TEI>
