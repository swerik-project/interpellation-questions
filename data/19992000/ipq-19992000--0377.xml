<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0377">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0377</head>
        <author who="i-JKZyQwnfkbK1njmH7h7T4h">Karlsson, Ola (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>börsintroduktion av Vattenfall</topic>
        <docDate when="2000-04-27">den 27 april</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GN10377</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:377 av Ola Karlsson (m) till näringsminister
          Björn Rosengren om börsintroduktion av Vattenfall
        </IPQ_title>
      </div>
      <div type="IPQuestionBody">
        <p xml:id="i-Swt4DtcMXnGafW1KPy5XcH">
          En börsintroduktion och privatisering av den statliga kraftbolagsjätten
          Vattenfall brådskar. Omstruktureringen av europeiska kraftbolag
          pågår nu för fullt och en framtida struktur på den europeiska
          marknaden beräknas vara tydlig om ett till två år. Ska Vattenfall
          kunna ta en aktiv part i den pågående omstruktureringen måste
          förutsättningarna skapas genom en börsintroduktion.
        </p>
        <p xml:id="i-SRgED7JFoidZXeLETYj5ZJ">
          De europeiska elmarknaderna avregleras i rask takt. Konsumenterna
          får möjlighet att välja mellan olika leverantörer. De gamla statliga
          monopolen avvecklas. Nya strukturer i form av allianser och uppköp
          sker i rask takt. Avsikterna är dels att skapa den nödvändiga
          kundbasen för att orka utveckla nya system, dels att vara närvarande
          på flera av delmarknaderna för att kunna erbjuda kunderna heltäckande
          lösningar.
        </p>
        <p xml:id="i-D7BhuvwocHFwCyJtK4xrGf">
          Det finns lika starka skäl att privatisera Vattenfall som att
          privatisera Telia. Vattenfall konkurrerar i allt högre grad på
          en marknad som domineras av privata bolag. Det innebär att Vattenfall
          får kämpa med händerna bakbundna, eftersom bolaget har mindre
          finansiell handlingsfrihet än medtävlarna. Medan de andra kan
          skaffa kapital på aktiemarknaden måste Vattenfall nöja sig med
          det man har, eller också förlita sig på att staten skjuter till
          vad som krävs. Möjligheterna till lånefinansiering är inte längre
          tillräckliga. Egna aktier är dessutom en viktig, och ibland även
          nödvändig, betalningsform i formandet av nya allianser. Såväl
          avgående Vattenfalls vd Carl-Erik Nyquist som tidigare styrelseordförande
          Jörgen Andersson framförde senast vid bolagsstämman att det är
          nödvändigt och brådskar med en börsintroduktion.
        </p>
        <p xml:id="i-Nw6jUyS4HJkZWvJ2Wu2e4y">
          Regeringens ovilja att börsintroducera Vattenfall skadar nu bolaget.
          Det är dags att lossa de statliga bojorna. En privatisering ger
          Vattenfall kraft att leva och växa och därmed fortsätta vara en
          stark aktör.
        </p>
        <p xml:id="i-EXxeNjqUvLhdzLSk139ofH">
          Vilka åtgärder avser statsrådet vidta för att ge Vattenfall möjlighet
          att delta i omstruktureringen av den europeiska kraftmarknaden?
        </p>
      </div>
    </body>
  </text>
</TEI>
