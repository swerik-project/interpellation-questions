<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0250">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0250</head>
        <author who="i-JKZyQwnfkbK1njmH7h7T4h">Karlsson, Ola (m) </author>
        <recipient who="i-6Yv6bDMEdGpsmCZBFnnZk4">försvarsminister Björn von Sydow </recipient>
        <topic>försvarets test- och provningsverksamhet</topic>
        <docDate when="2000-02-21">den 22 februari</docDate>
        <status when="unknown" byWhom="försvarsminister Björn von Sydow " byWhomId="i-6Yv6bDMEdGpsmCZBFnnZk4" status="answered">besvarad</status>
        <external_id source="rdwebb">GN10250</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:250 av Ola Karlsson (m) till försvarsminister
          Björn von Sydow om försvarets test- och provningsverksamhet
        </IPQ_title>
      </div>
      <div type="IPQuestionBody">
        <p xml:id="i-JR7RRxcsopcaxSsbbxHr74">
          Vinner Försvarets materielverks (FMV) förslag angående provningsresurser
          för Försvarsmakten riskerar det att skada försvarsindustrins utvecklings-
          och provningsverksamhet. FMV:s förslag riskerar att leda till
          sämre och dyrare verksamhet än nödvändigt samt att den för industrin
          viktiga verksamheten vid Bofors Test Center avvecklas.
        </p>
        <p xml:id="i-EnmpdY3Zz71MEdUu3qkYbr">
          Regeringen uppdrog den 25 februari 1999 till FMV att i anslutning
          till sitt budgetunderlag för åren 2001@2003 den 1 mars 2000 redovisa
          resultat och förslag med anledning av utredningen Provningsresurser
          för Försvarsmaktens behov.
        </p>
        <p xml:id="i-8kmaSJj5s1cUkmp26cTCsj">
          När FMV erhöll uppdraget anlitades ett företag med Tony Hagström
          som ansvarig för uppdraget för att utreda behovet av provningsresurser
          för Försvarsmakten.
        </p>
        <p xml:id="i-WhG9KB5VSs3qAmzXNBCLsV">
          Tony Hagströms utredning redovisades den 17 december 1999 och
          utmynnade i ett stort antal förslag. "Inom arméområdet bedrivs
          en omfattande provning av vapensystem och ammunition på designnivå
          4 och nedåt på två provplatser, Bofors Test Center (BTC) som ingår
          i Celsiuskoncernen och i FFK inom FMV Prov." "Stor enighet råder
          om att detta är en provplats för mycket i Sverige. Enighet råder
          också om att en kraftig minskning av denna provning kan förväntas
          de närmaste åren." Vidare konstaterades: "Den provningsteknik
          inom arméområdet som idag bedrivs vid FFK ligger klart utanför
          den nya inriktning, som FMV siktar på i framtiden. Att bygga ut
          den existerande verksamheten med validering och verifiering är
          ej lämpligt av skäl som tidigare anförts." "En invändning mot
          att ej flytta verksamhet från Karlsborg skulle kunna vara att
          FFK nästan 'går runt' enligt FMV:s ekonomisystem. Detta är inte
          ett relevant argument. FFK får betalt för att till stor del göra
          samma prov som BTC gör, dvs i princip ett dubbelarbete som inte
          syns i FMV:s redovisning." Vidare konstaterades att "Celsius har
          större behov än FMV av en egen provplats som ett led i sin utveckling,
          produktion och försäljning till kunder världen över."
        </p>
        <p xml:id="i-Rz4B1uND9i913CTekJ7wtA">
          När sedan FMV:s svar i remissutgåva kom den 7 februari 2000 redovisades
          ett totalt annorlunda förslag för arméområdet. Förslaget är att
          behålla Karlsborg och genom införandet av en marknadsförings-
          och försäljningsorganisation förbättra verksamhetens ekonomiska
          resultat. Pågående strukturrationaliseringar inom försvarsindustrin
          sägs vidare omöjliggöra avyttrandet av egna provresurser.
        </p>
        <p xml:id="i-6Z1e2RMnRgwijKV2Mk561m">
          FMV:s förslag riskerar att leda till att den provnings- och utvärderingsverksamhet
          som är nödvändig för industrins egna behov fördyras och försämras.
          FMV:s förslag riskerar dessutom leda till att möjligheterna till
          besparingar inom den totala provningsverksamheten inte kan uppnås.
          Det framstår dessutom som synnerligen anmärkningsvärt att FMV
          inte samverkat med industrin i någon nämnvärd omfattning från
          det att Tony Hagströms utredning blev klar till dess FMV:s egna
          förslag lades fram.
        </p>
        <p xml:id="i-4oC9QcqnWvndkDtxB6Ub9s">
          Regeringen har sedan lång tid drivit kraven på samverkan och
          samordning mellan landets olika försvarsindustrier. Syftet har
          varit att sänka kostnader, nå effektivare materielframtagning
          samt att stimulera en industristruktur som kan klara samverkan
          med europeisk industri. Det framstår då som naturligt att även
          de statliga myndigheterna åläggs att samverka med industrin i
          syfte att nå besparingar och effektivitet.
        </p>
        <p xml:id="i-Cbwan18t4CQc5aAVkqJRK4">
          Vilka åtgärder avser statsrådet vidta i syfte att nå effektiv
          provningsorganisation för Försvarsmaktens behov på ett sätt som
          samverkar med, och därmed inte skadar svensk försvarsindustri?
        </p>
      </div>
    </body>
  </text>
</TEI>
