<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0246">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0246</head>
        <author who="i-T9dFBJ1pv742mQeG3uLBtA">Viklund, Margareta (kd) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>situationen för flyktingar från Irak</topic>
        <docDate when="2000-02-21">den 21 februari</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GN10246</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:246 av Margareta Viklund (kd) till statsrådet
          Maj-Inger Klingvall om situationen för flyktingar från Irak
        </IPQ_title>
      </div>
      <div type="IPQuestionBody">
        <p xml:id="i-WhaoQDNXXcGgjA5BVh6ith">
          Att situationen för människorna i Irak är svår, är en kunskap
          väl känd för världssamfundet. Landet styrs av en hänsynslös diktator.
          Amnesty International har i sin senaste rapport bekräftat att
          av regimen misstänkta personer utsätts inte bara för tortyr utan
          också för primitiv stympning som föregår avrättning. Denna behandling
          rör inte enbart personer av kurdiskt ursprung eller minoriteten
          assyrier utan också sunnimuslimer.
        </p>
        <p xml:id="i-JvjuPk5XaRcgs3pvMqASy2">
          Särskilt utsatta är f.d. statsanställda, speciellt kristna assyrier,
          som nu utpekas som förrädare och ansvariga till Iraks förluster
          i Gulfkriget. Dessa tjänstemän är eftersökta över hela världen
          för att antingen avrättas på den plats där de återfinns eller
          kidnappas för att föras tillbaka till Irak. Totalt beräknas de
          vara ca 150 till antalet.
        </p>
        <p xml:id="i-JmNFQ7uc3ZrfXR5NPFx3vw">
          I tyska Förbundsrepubliken, där många irakiska flyktingar finns,
          har vid flera tillfällen asylsökande kristna assyriska f.d. statstjänstemän
          kidnappats. I Tyskland går det i dag inte att garantera dessa
          flyktingar full säkerhet. Oavsett bilaterala avtal eller unionsavtal
          med länder som räknas som säkra asylländer fungerar inte skyddet
          för denna speciellt utsatta grupp av asylsökande. De behöver daglig
          kontroll. Den generella polisiära säkerhetsövervakningen i exempelvis
          Tyskland utgör inga garantier i realiteten. För asylsökande f.d.
          statstjänstemän från Irak med anknytning till Gulfkriget och med
          sina anhöriga i Sverige finns för en del av dessa tjänstemän den
          enda säkerheten i vårt land. Det starka familjenätet är här ett
          dagligt skydd.
        </p>
        <p xml:id="i-B4dFEDMrpjUpvyKDQMrGAU">
          Andemeningen i den s.k. Dublinkonventionen är att flykting ska
          stanna och begära asyl i första gränslandet. Principen ska gälla
          utan undantag. Flyktingen ska inte heller själv få avgöra i vilket
          land han eller hon ska eller kan söka asyl.
        </p>
        <p xml:id="i-Q2f74D1ncNU4duciofE9sP">
          Det tar alltid en tid innan tillämpningsregler och olika tolkningar
          prövas i nya konventioner. Det gäller också Dublinkonventionen.
          De flesta konventioner brukar ha undantag från generella regler
          för tillämpning. Men beträffande Dublinkonventionen tycks den
          enbart göra en mera allmän anvisning till varje enskilt land,
          nämligen rätten för landet att enskilt pröva humanitära skäl i
          varje enskilt ärende. Den saknar undantagsregler för specialfall
          som inte generellt kan bedömas och jämföras med andra flyktingars
          situation. Det gäller exempelvis de tidigare statstjänstemännen
          i Irak.
        </p>
        <p xml:id="i-T6dhqobM8NFGiqi1KKF6ak">
          Det kan för framtiden vara av ett humanitärt och medmänskligt
          intresse att Förenta nationerna, FN, prövar Dublinkonventionen
          utifrån internationell lagstiftning. Vissa av FN:s organ har visat
          sig ha en viss tveksamhet om konventionen är befogad utifrån just
          denna lagstiftning.
        </p>
        <p xml:id="i-RWRjfMZhWeVqhJXDjiMTpW">
          Mina frågor till statsrådet är:
        </p>
        <p xml:id="i-KHTdxyQzXKjQWhn3M77ko6">
          Vilka åtgärder planeras för att göra speciella undantag från
          regeln "första asylland" när det gäller personer som flyr för
          sina liv på grund av etnisk förföljelse kombinerad med förföljelse
          på grund av att de innehaft sådana positioner att de av diktatoriska
          härskare kan utses till syndabockar för förseelser de inte begått?
        </p>
        <p xml:id="i-Q4sqAMnVKa6ScAYs12BQF8">
          Vilka åtgärder avser statsrådet vidta för att den s.k. Dublinöverenskommelsen
          prövas av FN?
        </p>
      </div>
    </body>
  </text>
</TEI>
