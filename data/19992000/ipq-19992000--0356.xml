<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0356">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0356</head>
        <author who="i-NW2TEoH8XmW9aSn2aKJ8EA">Ygeman, Anders (s) </author>
        <recipient who="i-6qjD2tsSCtsrmXQjy7mtCJ">statsrådet Lars-Erik Lövdén </recipient>
        <topic>bostadssituationen i tillväxtområden</topic>
        <docDate when="2000-04-14">den 14 april</docDate>
        <status when="unknown" byWhom="statsrådet Lars-Erik Lövdén " byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GN10356</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:356 av Anders Ygeman (s) till statsrådet
          Lars-Erik Lövdén om bostadssituationen i tillväxtområden
        </IPQ_title>
      </div>
      <div type="IPQuestionBody">
        <p xml:id="i-Px9ibtCAa5DENrRPAN6CQm">
          Det är på gång mycket inom det bostadspolitiska området! På en
          mängd områden förbereds förslag för att utveckla allmännyttan,
          stärka hyresgästinflytandet och för att få en lagstiftning som
          gör det möjligt att använda de kommunala bostadsföretagen som
          ett aktivt instrument i bostadsförsörjningen. Samtidigt kommer
          de mörka rapporterna om ett alltför lågt bostadsbyggande, om en
          ökad trångboddhet och ovanpå detta: de ideologiska utförsäljningarna
          av kommunalt ägda hyreslägenheter i några av landets kommuner.
        </p>
        <p xml:id="i-9FR8v62FPibFK7cVU893u4">
          Vi behöver nu såväl snabba som långsiktiga insatser för att säkra
          bostadsförsörjningen i bl.a. Stockholmsregionen @ där det i dag
          saknas såväl lediga lägenheter som tillräckliga planer på byggande.
        </p>
        <p xml:id="i-GqX2FmSuGA7RPochX7rvLu">
          De som förr trott på marknaden som den faktor som ordnar allt
          till det bästa utan samhällspåverkan borde nu ha tänkt om. Trots
          en god lönsamhet i branschen vill de privata bostadsföretagen
          koncentrera sina byggaktiviteter till egnahem och bostadsrätter.
          Men i övrigt är det stiltje. Det håller inte. Den "rena marknadsekonomin"
          klarar inte att möta människors grundläggande behov av tak över
          huvudet.
        </p>
        <p xml:id="i-YP4apzLzFMKfCYLiqSg4aE">
          I Dagens Nyheter den 29 februari uttrycker det moderata kommunalrådet
          i Huddinge kommun söder om Stockholm sin syn på bostadsbyggandet.
          Tesen är att det får vara slut på byggandet av nya hyresrätter.
          Det är villor och bostadsrätter som gäller. Samtidigt ser vi bristerna:
          unga människor som vill ha en lägenhet. Som saknar möjligheter
          att köpa en bostad. Som faktiskt kräver av olika aktörer att man
          gemensamt tar ansvar och sörjer för bostadsförsörjningen.
        </p>
        <p xml:id="i-LuEYyWUxfw12x7B1ciABES">
          En del av dessa är unga som gärna vill studera i vår region.
          Vi har under de senaste åren stimulerat utbyggnaden av högskolan.
          Fler måste få högre kompetens för att klara sig på framtidens
          arbetsmarknad. Då får vi inte acceptera att unga människor tvingas
          avstå studier därför att det inte finns någonstans att bo.
        </p>
        <p xml:id="i-BArmbr9p5C9Ppi4vzqMRFi">
          Det är angeläget att vi fortsätter utbyggnaden av högskolan.
          Samtidigt kan det vara rimligt att överväga om det är lämpligt
          att de tillkommande plasterna också kopplas till byggandet av
          studentbostäder.
        </p>
        <p xml:id="i-7JUc5jQ2uppyv9AnkXUpgm">
          Stockholmsregionen har de senaste åren sörjt för nära hälften
          av landets tillväxt. Det är nödvändigt att också andra regioner
          får förutsättningar att leva. Samtidigt är det avgörande för välfärd
          och tillväxt att exempelvis Stockholmsregionen inte faller tillbaka
          därför att vi inte klarar att ge människor en bostad.
        </p>
        <p xml:id="i-SWVAZXYGdDbgGCSVvJdBbv">
          Mot denna bakgrund vill jag fråga statsrådet:
        </p>
        <p xml:id="i-TZWL2SoxgJxQ8Y3S9CwpZK">
          Vilka åtgärder avser statsrådet vidta för att underlätta för
          ungdomar att få en bostad, också i landets tillväxtregioner?
        </p>
        <p xml:id="i-MYqMyUW4VyCSuLGNgfqTjm">
          Vilka initiativ överväger statsrådet att ta, i syfte att öka
          samhällets styrmedel, i de delar där marknaden nu misslyckats?
        </p>
        <p xml:id="i-AgegVhaCqVkeVHwPXdwkap">
          Avser statsrådet återkomma till riksdagen med förslag som effektivt
          kan förhindra den art av kommunala "förbud" mot nybyggnation av
          hyreslägenheter som exemplifieras i interpellationen?
        </p>
      </div>
    </body>
  </text>
</TEI>
