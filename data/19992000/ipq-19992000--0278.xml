<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0278">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0278</head>
        <author who="i-SCUY6mwHfi1UzkWNFBF5hc">Julin, Thomas (mp) </author>
        <recipient who="i-6Yv6bDMEdGpsmCZBFnnZk4">försvarsminister Björn von Sydow </recipient>
        <topic>ubåtsjakten vid den svenska kusten</topic>
        <docDate when="2000-03-06">den 6 mars</docDate>
        <status when="unknown" byWhom="försvarsminister Björn von Sydow " byWhomId="i-6Yv6bDMEdGpsmCZBFnnZk4" status="answered">besvarad</status>
        <external_id source="rdwebb">GN10278</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:278 av Thomas Julin (mp) till försvarsminister
          Björn von Sydow om ubåtsjakten vid den svenska kusten
        </IPQ_title>
      </div>
      <div type="IPQuestionBody">
        <p xml:id="i-XrCmUAsc1c47H2MoeyXUAx">
          De senaste dagarna har två rapporter presenterats när det gäller
          den tidigare jakten på ubåtar. En där det s.k. typljudet ifrågasatts
          och en där man konstaterar att bottenspåren på tre platser i svenska
          farvatten kommer från främmande undervattensverksamhet.
        </p>
        <p xml:id="i-XrNvL3kzyZPtNhjNNdLWge">
          Under den period då ubåtsobservationer och ubåtsjakter var vanliga
          skapades en hysteri och många tyckte sig se något som de uppfattade
          som ubåt eller ubåtar. Många observationer kunde avfärdas som
          möjliga incidenter redan i ett tidigt skede eftersom de var gjorda
          i områden där det inte var möjligt att passera med något undervattensfartyg
          eller hade andra naturliga förklaringar. Andra observationer ledde
          till stora militära insatser. Ubåtskommissionen har hävdat att
          Sverige har kränkts vid minst nio tillfällen. Det har också funnits
          anklagelser som gjort gällande att Sovjetunionen varit skyldig
          till den här undervattensverksamheten i svenska farvatten.
        </p>
        <p xml:id="i-TR5RZKveoK4A6PL8BgLxwU">
          För att skapa trovärdighet för beslutsfattare och för det svenska
          försvaret är det viktigt att hela sanningen om ubåtsjakten efter
          svenska kusten redovisas. Med tanke på de anklagelser som funnits
          mot främmande makt finns det inget utrymme för fortsatt hemligstämpling
          och undanhållande av hela sanningen.
        </p>
        <p xml:id="i-TfnNSvWg2dnYct3txcDFY4">
          Det är viktigt att redovisa alla inrapporterade misstankar om
          främmande ubåtar, vilka som föranlett insatser och slutligen de
          fall där vi verkligen blivit kränkta av främmande makt. Då det
          i vissa fall finns anledning att misstänka att stora insatser
          gjorts även för att jaga s.k. budgetubåtar eller för att genomföra
          realistiska övningar under skenet av att landet varit kränkt av
          främmande makt, bör det finnas ett klargörande även på det området.
        </p>
        <p xml:id="i-KTsp4JCndVyPR97GWUpTYj">
          Det får inte finnas någon misstanke om att det svenska försvaret
          bedrivit ubåtsjakt för att få extra budgetanslag, startat stora
          operationer på mycket svaga grunder för att bedriva en övning
          eller för att skapa misstankar mot annan makt.
        </p>
        <p xml:id="i-3AyGp9f9BdJT2npPfCSQxa">
          Har försvarsministern för avsikt att låta offentligheten ta del
          av hela sanningen när det gäller försvarets jakt på främmande
          ubåtar?
        </p>
      </div>
    </body>
  </text>
</TEI>
