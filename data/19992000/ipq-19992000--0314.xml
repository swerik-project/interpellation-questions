<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0314">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0314</head>
        <author who="i-LB9Tn6B1RXiAHZEWEK1hYC">Hoffmann, Ulla (v) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>rätten till familjeåterförening </topic>
        <docDate when="2000-03-23">den 23 mars</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GN10314</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:314 av Ulla Hoffmann (v) till statsrådet
          Maj-Inger Klingvall om rätten till familjeåterförening
        </IPQ_title>
      </div>
      <div type="IPQuestionBody">
        <p xml:id="i-P8dvKtCDvdRwwPKQFnxGK1">
          Regleringen av rätten till familjeåterförening ligger till stor
          del utanför den nationella rättsordningen. Den allmänna förklaringen
          om de mänskliga rättigheterna, de internationella konventionerna
          om medborgerliga och politiska rättigheter och om ekonomiska,
          sociala och kulturella rättigheter och den europeiska konventionen
          om skydd för de mänskliga rättigheterna innehåller bestämmelser
          om skydd för familjelivet. 1951 års flyktingkonvention innehåller
          inga regler om familjeåterförening, men principen erkändes i slutakten
          från den konferens som antog konventionen.
        </p>
        <p xml:id="i-QococLNmNt8pzvCpkspaGo">
          I Sverige trädde nya regler om rätten till familjeåterförening
          i kraft den 1 januari 1997. Den nya regleringen innebar en mycket
          kraftig begränsning i rätten till familjeåterförening. Vänsterpartiet
          varnade i en partimotion för att de nya reglerna skulle leda till
          många humanitära tragedier. Erfarenheterna från tillämpningen
          av de nya reglerna har tyvärr visat att farhågorna var välgrundade.
          I otaliga fall har enskilda riksdagsledamöter i olika partier
          kontaktats med vädjanden om hjälp när en gammal sjuk förälder,
          som inte längre klarar sig själv i hemlandet, fått avslag på en
          ansökan om tillstånd att få bosätta sig hos sina barn i Sverige.
          Svenska Röda Korset gjorde en utvärdering av de nya bestämmelsernas
          tillämpning när de varit i kraft i ungefär ett år. Den visade
          med utomordentligt stor tydlighet att konsekvenserna av de nya
          reglerna ofta blir djupt inhumana och stötande. Riksdagen har,
          efter motionskrav från bl.a. Vänsterpartiet, i mars 1999 beslutat
          att det skyndsamt bör göras en utvärdering av lagstiftningen.
          Nu efter ett år har regeringen ännu inte tagit något initiativ
          för att genomföra vad riksdagen beslutat.
        </p>
        <p xml:id="i-BvdVW5jBoN1hZQfUbSEM39">
          Efter Amsterdamfördragets ikraftträdande hör frågorna om familjeåterförening
          för tredjelandsmedborgare till EU:s gemenskapslagstiftning. Kommissionen
          lade i december förra året fram ett förslag till direktiv om rätt
          till familjeåterförening.
        </p>
        <p xml:id="i-EuvA4NykXjz3pAWJfsSY1i">
          Direktivförslaget står väsentligen i överensstämmelse med de
          internationella konventionerna på området. Kriterierna för att
          definiera vem som ingår i familjen är i vissa avseenden vidare
          än i utlänningslagen, det gäller framför allt gamla föräldrar
          som är beroende för sin försörjning av sina i ett EU-land bosatta
          vuxna barn. Direktivet ger t.ex. inget utrymme för sådana tilläggskriterier
          i form av olika tidsfrister som hos oss i de flesta fall praktiken
          omöjliggör en familjeåterförening. En annan sådan grupp som enligt
          direktivförslaget har rätt till familjeåterförening är vuxna barn
          som på grund av sjukdom inte kan klara sin egen försörjning. För
          flyktingar och för dem som beviljats uppehållstillstånd på grund
          av andra skyddsbehov ska särskilt generösa regler gälla.
        </p>
        <p xml:id="i-BzxsXNFcbkt9RqcAkmu1iZ">
          När det gäller bevisningen för att familjeanknytningen verkligen
          stämmer ska flexibla bevisregler tillämpas eftersom det ofta kan
          vara svårt att få fram skriftlig bevisning.
        </p>
        <p xml:id="i-3YfFwN6YnotMosv2J4RMGZ">
          Även när det gäller villkoren beträffande mottagandet föreslås
          regler som är ägnade att underlätta en framgångsrik integration.
          Den som beviljats rätt till familjeåterförening ska ha samma rätt
          som medborgarna i landet till utbildning, arbete och yrkesvägledning.
        </p>
        <p xml:id="i-BxgZgbqatFx6Ee7tcLuGL3">
          Beslut beträffande en ansökan om familjeåterförening måste fattas
          inom sex månader och ett avslag måste kunna överklagas i domstol.
        </p>
        <p xml:id="i-JvvMp5SUfVgKZDk96bzERw">
          Mot bakgrund av dessa fakta vill jag rikta följande frågor till
          statsrådet:
        </p>
        <p xml:id="i-XHASBVey2y18nv6YcjtGov">
          När avser regeringen att besluta om direktiv till den av riksdagen
          beställda utredningen om tillämpningen av familjeåterföreningsreglerna
          i utlänningslagen?
        </p>
        <p xml:id="i-Ck2PZnbySkz9Y22uti8e6y">
          Avser regeringen att stödja direktivförslaget i dess helhet vid
          dess kommande behandling i rådet?
        </p>
        <p xml:id="i-KtREhzfhmtYwaox1uxgJqi">
          Om svaret på föregående fråga är nej, i vilka avseenden tänker
          regeringen föreslå ändringar i förslaget?
        </p>
        <p xml:id="i-LMyaSDv1xJmqn71CKVLwYj">
          Hur bedömer regeringen möjligheterna att nå fram till ett enhälligt
          stöd för förslaget i rådet?
        </p>
      </div>
    </body>
  </text>
</TEI>
