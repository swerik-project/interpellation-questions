<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0114">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0114</head>
        <author who="i-Ybw8JnrmHGCsqpipBke8a7">Oscarsson, Mikael (kd) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>förmögenhetsbeskattning</topic>
        <docDate when="1999-11-25">den 25 november</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GN10114</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:114 av Mikael Oscarsson (kd) till finansminister
          Bosse Ringholm om förmögenhetsbeskattning
        </IPQ_title>
      </div>
      <div type="IPQuestionBody">
        <p xml:id="i-CpHmie8cSLqFZLRuZS43wW">
          I våras ställde undertecknad statsminister Göran Persson till
          svars i riksdagen angående hur förmögenhetsskatten drabbar gifta
          par hårdare än sambor. Det är nämligen så att som lagstiftningen
          nu är utformad gäller skilda regler för å ena sidan gifta par
          och sammanboende med barn och å andra sidan ogifta och sammanboende
          utan gemensamma barn. Den förra gruppen diskrimineras på ett för
          oss kristdemokrater oförsvarbart sätt.
        </p>
        <p xml:id="i-VQV5nQUrD6LfEKy835QAEP">
          Med dagens regler för förmögenhetsskatten kan ett sammanboende
          par utan gemensamma barn ha en förmögenhet på upp till 900 000
          kr var utan att drabbas av förmögenhetsskatt. Som förmögenhet
          räknas bl.a. aktier, fondsparande, villor och lägenheter. Gifta
          par och sammanboende med gemensamma barn får börja betala förmögenhetsskatt
          redan när de har en sammanlagd förmögenhet på 900 000 kr. Den
          ogifte kan således ha en dubbelt så stor förmögenhet som den gifte
          innan han eller hon drabbas av förmögenhetsskatt. Det är naturligtvis
          en helt orimlig orättvisa.
        </p>
        <p xml:id="i-V7EwX1pruwEKvW85kjPosw">
          Statsministern svarade vid nämnda tillfälle, något förvånat,
          att om redogörelsen för dessa skatteregler är korrekta måste regeringen
          naturligtvis rätta till orättvisan. Det lät ju lovande om det
          inte vore för tillägget att det skulle ske först "någon gång när
          det finns resurser till det".
        </p>
        <p xml:id="i-PYHp1ibFxStTYFdhCQwWAv">
          Häromlördagen intervjuades jämställdhetsminister Margareta Winberg
          i Ekots lördagsintervju. Där fick hon bl.a. frågan hur hon från
          jämställdhetssynpunkt såg på att förmögenhet sambeskattas. Hon
          tvingades givetvis medge att den kvardröjande sambeskattningen
          inte var särskilt lyckad från jämställdhetsperspektiv, men att
          regeringen fortfarande "pratar" om frågan.
        </p>
        <p xml:id="i-6Cm7FTTZ4rVKoDazNmBWcR">
          Pratas vidare ska det alltså göras. Vi har hört det förut. Stor
          mängd prat och smärtsamt lite verksamhet. Medan regeringen pratar
          fortsätter orättvisan att drabba gifta par och sambor med gemensamma
          barn.
        </p>
        <p xml:id="i-XZCzorrMwM6wm6RiNdzDRx">
          I dag går det relativt bra för den svenska ekonomin och tillväxten
          spås bli ganska hög under kommande år. Så hög att regeringen menar
          att det finns så goda ekonomiska utrymmen att den skulle, utan
          att riskera vården, skolan och omsorgen, kunna sänka skatter.
          Gott så. Men frågan är om statsministern kommer att hålla sitt
          löfte från i våras och ändra på de skeva reglerna för förmögenhetsbeskattning.
          Som bekant är en åtgärd inte en åtgärd förrän den är åtgjord.
        </p>
        <p xml:id="i-3eqXEYrW8SFa9h4Jb3ADGe">
          Mot denna bakgrund vill jag fråga finansministern om och i så
          fall när regeringen avser att rätta till den orättvisa som drabbar
          gifta par och sambor med gemensamma barn vid förmögenhetsbeskattning.
        </p>
      </div>
    </body>
  </text>
</TEI>
