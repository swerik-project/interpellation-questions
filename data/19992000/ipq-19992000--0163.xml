<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0163">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0163</head>
        <author who="i-97ancH8vcZWM84VcKVCDX7">Andersson, Margareta (c) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>trygghet i arbetslivet</topic>
        <docDate when="1999-12-20">den 20 december</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GN10163</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:163 av Margareta Andersson (c) till
          näringsminister Björn Rosengren om trygghet i arbetslivet
        </IPQ_title>
      </div>
      <div type="IPQuestionBody">
        <p xml:id="i-T5iqYotziafoqPK31537an">
          Under de gångna årens budgetsanering har mycket av diskussionen
          om trygghet i arbetslivet kommit att handla om ersättningsnivåer
          i socialförsäkringarna. Det är självfallet så att det, för dem
          som är beroende av t.ex. a-kassa, är en avgörande trygghetsfråga.
          Samtidigt har detta dock inneburit att vi fått en diskussion som
          varit mer inriktat på att minska otryggheten i ersättningssystemen
          än att öka människornas inneboende trygghet. Det är självfallet
          så att, den största ekonomiska tryggheten får en människa genom
          att kunna försörja sig själv och öka sitt ekonomiska självbestämmande.
        </p>
        <p xml:id="i-5b3nc8g5LDBTkt336Z1jYA">
          Trots att det på många sätt går bra för Sverige för närvarande,
          finns det en annan sida av framgången: Mer än 8 % av den arbetsföra
          befolkningen är fortfarande arbetslös, antingen öppet eller i
          åtgärder, mer än 40 000 människor är fortfarande långtidsarbetslösa.
          Många av dessa har svårt att se hur de någonsin ska kunna återvända
          till ett aktivt arbetsliv. Det innebär stora påfrestningar på
          samhällets ekonomi och de sociala trygghetssystemen, men den påfrestningen
          är försumbar jämfört med den mänskliga kostnad som finns hos alla
          dem som upplever otrygghet i vardagen.
        </p>
        <p xml:id="i-UFq3ZSfNJ4FMzpcsBoHPqz">
          För många av de människor som är långtidsarbetslösa har den traditionella
          arbetsmarknadspolitiken misslyckats; åtgärder har bara blivit
          ett instrument för att trygga rundgången och förhindra utförsäkring.
          Det kan möjligen ha varit ett rimligt agerande i den värsta lågkonjunkturen,
          men är knappast rimligt i dag. AMS har, under ny ledning, på ett
          föredömligt sätt visat en vilja att reformera sitt arbete och
          finna nya former för att öka människors möjlighet att återvända
          till reguljära arbeten. Det behövs dock, för att detta ska vara
          framgångsrikt, ett tydligt politiskt stöd och ledarskap.
        </p>
        <p xml:id="i-EC57PMFT32tpEe1A5rvdwW">
          Både för dem som är arbetslösa och dem som befinner sig i arbete
          är kompetensfrågor ett avgörande moment för att kunna få ett arbete,
          behålla det och för att utvecklas i arbetslivet. Det handlar delvis
          om att ge människor möjlighet att, under hela livet, fortsätta
          sin utbildning. De kompetenskonton som nu är under utarbetande
          är ett viktigt steg för att klara detta. Det är välkommet att
          regeringen nu tar steget, även om man kan diskutera såväl takten
          som formerna för genomförandet.
        </p>
        <p xml:id="i-XEvibx4D69MzZ6dMCwePVo">
          För att en satsning på kompetensutveckling ska bli framgångsrik
          krävs dock att människor har de grundläggande förutsättningar
          som ger möjlighet och självförtroende till fortsatt utveckling.
          Det moderna arbetslivet är så komplext att det i det närmaste
          i alla jobb krävs kunskaper motsvarande gymnasiekompetens. Så
          är inte fallet i dag: Många människor går ut skolan utan tillräckliga
          kunskaper, många äldre i arbetslivet har aldrig givits chansen.
        </p>
        <p xml:id="i-HJeTs16eMtxoz3e6aakwtW">
          Kunskapslyftet har i detta sammanhang fyllt en mycket viktig
          funktion för att erbjuda fler möjligheten att skaffa sig grundläggande
          kompetens. Fokus i detta har dock inte alltid legat vid tydligt
          prioriterade grundläggande kompetenskrav och det har i viss utsträckning
          varit svårt för dem som är i arbete att ta del av satsningen.
          Centerpartiet har för att råda bot på detta föreslagit såväl en
          utbildningsgaranti för ungdomar upp till 25 år, som en generell
          utbildningsgaranti, vilket innebär en stor satsning för att ge
          fler möjlighet att uppnå grundläggande gymnasiekompetens och utvecklas
          i arbetslivet.
        </p>
        <p xml:id="i-2a9GifuLcgoCCLkDQRVDQ5">
          Om kompetens är en avgörande fråga för att ge människor möjlighet
          att vara kvar i arbetslivet, så måste också frågan om hälsa i
          arbetslivet hanteras. En fråga som alltmer kommit i fokus för
          debatten om trygghet och hälsa i arbetslivet är de stressrelaterade
          sjukdomarna. De senaste åren har dessa ökat mycket kraftigt i
          omfattning, mellan 1996 och 1998 ökade antalet anmälningar med
          närmare 100 %. Även om tendensen att anmäla säkerligen ökat då
          stressjukdomar ökat, kvarstår säkerligen en mycket stor ökning.
        </p>
        <p xml:id="i-V5QJqcwVhLKEwDD6Fv3SKX">
          Det finns ett flertal undersökningar som entydigt visar på denna
          utveckling. Dock finns det färre som diskuterar hur problemen
          ska hanteras, annat än genom långvariga sjukskrivningar. Därmed
          finns det starka skäl att medvetet arbeta för att öka kunskapen
          om stressrelaterade sjukdomar i arbetslivet.
        </p>
        <p xml:id="i-PJJZmUDv65BWhqu31xNMNr">
          Utan att ta ställning till vilka åtgärder som behöver vidtas,
          genom lagstiftning eller samarbete med arbetsmarknadens parter,
          upplever jag det som angeläget att regeringen diskuterar frågan
          och även föreslår möjliga åtgärder för att komma till rätta med
          problemen.
        </p>
        <p xml:id="i-8AbhgHQiKroATrmKkGWYF4">
          Med hänvisning till det anförda vill jag fråga näringsministern
          följande:
        </p>
        <p xml:id="i-6gLLeUDC5j7NxRCTvUVpMP">
          1. Vilka åtgärder avser näringsministern vidta för att öka möjligheten
          för långtidsarbetslösa att återinträda på en reguljär arbetsmarknad?
        </p>
      </div>
    </body>
  </text>
</TEI>
