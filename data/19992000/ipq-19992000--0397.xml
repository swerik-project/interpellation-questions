<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0397">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0397</head>
        <author who="i-4HwVdTBbapZ5KwNJtKs6Ux">Andersson, Marianne (c) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>bistånd till Guinea Bissau</topic>
        <docDate when="2000-04-28">den 28 april</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GN10397</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:397 av Marianne Andersson (c) till statsrådet
          Maj-Inger Klingvall om bistånd till Guinea Bissau
        </IPQ_title>
      </div>
      <div type="IPQuestionBody">
        <p xml:id="i-6UJ6RWJBxJ1fm16F5u8im9">
          Sverige har en lång tradition av biståndssamarbete med det lilla
          västafrikanska landet Guinea Bissau, ett av världens fattigaste
          och mest skuldtyngda länder. De senaste årens inbördes oroligheter
          har förvisso hindrat en positiv ekonomisk och social utveckling.
          Nu har man till stor del tack vare ett skickligt svenskt diplomatiskt
          arbete lyckats förbereda och sedan genomföra ett presidentval
          under ordnade former. Genomförandet har fått stort beröm i en
          FN-rapport till säkerhetsrådet. Valet hölls i januari och en ny
          regering bildades den 19 februari i år. Det är alltså möjligt
          för detta land att gå vidare i en positiv demokratisk riktning.
          Men till det behövs stöd. Inte minst behövs stöd för att demobilisera
          soldater i denna känsliga situation. Det behövs stöd för återuppbyggnad
          och för att bygga stabila institutioner, för landsbygdsutveckling
          och utbildning.
        </p>
        <p xml:id="i-JLRHb57vFoV2wLEZgh9pia">
          Då sviker hela det internationella samfundet inklusive Sverige.
          I dag är situationen ohållbar, levnadsförhållandena är odrägliga,
          lönerna kan inte betalas ut, det finns inte el på grund av att
          man inte klarar betalningarna. Alla stolta löften från givarkonferensen
          i Genève under förra året hålls inte. Under sådana förhållanden
          är risken stor att landet åter faller tillbaka i våld och oroligheter.
          Det svenska biståndet har kraftigt reducerats under senare år
          vilket Centerpartiet varit starkt kritiskt till. Utgiftsbegränsningen
          under 1999 ledde också till att beslutade anslag inte betalades
          ut. Nu finns en person på plats året ut. Därefter är återuppbyggnadsstödet
          slut och enligt vad jag erfarit kommer stödet till Guinea Bissau
          därefter att upphöra. Detta trots att jag vid flera tillfällen
          fått beskedet att regeringen följer utvecklingen och är beredd
          att stödja landet när man kan se möjlighet till stabilitet. Att
          vi i ett känsligt läge dragit bort all diplomatisk närvaro är
          ännu ett negativt besked till landet. Ännu har inga kontakter
          tagits från den nya ambassaden i Dakar.
        </p>
        <p xml:id="i-NjJ6BWgrsa1qMVPsSfyJCc">
          Enligt min uppfattning ska vårt bistånd vara strategiskt och
          användas där det verkligen kan göra långsiktig nytta och där det
          kan vara skillnaden mellan en långsiktigt stabil utveckling och
          våld och misär. Dessutom bör de som försöker införa good governance
          stödjas. I Guinea Bissau råder en sådan situation @ därom råder
          stor enighet. Ändå sviker Sverige i det läget. Det ger signalen
          till fattiga länder att det hjälper inte att vi försöker uppfylla
          västvärldens krav på demokrati @ de sviker oss ändå. Det är fullständigt
          oacceptabelt och går på tvärs mot allt vad Sverige bör stå för
          i utvecklingssamarbetet.
        </p>
        <p xml:id="i-14ScEHfzawFChDgQmipoHP">
          Jag vill med anledning av ovanstående fråga statsrådet:
        </p>
      </div>
    </body>
  </text>
</TEI>
