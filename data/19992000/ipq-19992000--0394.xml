<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0394">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0394</head>
        <author who="i-nX9ipUS8FhkbQHkWWytwf">Nilsson, Ulf (fp) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>högskolans kvalitet</topic>
        <docDate when="2000-04-28">den 28 april</docDate>
        <status when="unknown" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GN10394</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:394 av Ulf Nilsson (fp) till utbildningsminister
          Thomas Östros om högskolans kvalitet
        </IPQ_title>
      </div>
      <div type="IPQuestionBody">
        <p xml:id="i-4YDQ9JxcMVwF58YRdcVrCP">
          Från höstterminen år 2000 kommer studenter från naturvetenskapligt
          och tekniskt program inte att automatiskt vara behöriga till naturvetenskapliga,
          tekniska och medicinska universitetsutbildningar. Efter förändringen
          av programplanerna har nämligen betydligt "lättare" studievägar
          skapats för N-programmet och det nya T-programmet. Kurser i bl.a.
          matematik, fysik och kemi, som behövs för högskolestudier, är
          inte längre obligatoriska. Detta gäller t.ex. matematik D. Samtidigt
          har också kravet på antal främmande språk minskat.
        </p>
        <p xml:id="i-C6pqjXGGPVV7j9vbbu746E">
          Folkpartiet har länge drivit att Sverige ska införa en internationellt
          gångbar gymnasieexamen, en examen som också ska vara en förutsättning
          för att gymnasiestudier ska ge behörighet till högre studier.
          De beslutade förändringarna i gymnasieprogrammen leder åt motsatt
          håll.
        </p>
        <p xml:id="i-L9i8UPegfgJ64CpownBBBj">
          De nya "lättare" gymnasieprogrammen kommer möjligen att locka
          fler elever till sig, men de kommer knappast att ge fler studenter
          till naturvetenskapliga och tekniska utbildningar, så länge dagens
          behörighetsregler finns kvar.
        </p>
        <p xml:id="i-PSyXF1MxAziEZJLmY2Eap5">
          Vad blir följden för högskoleutbildningarna? Kommer högskolan
          att behålla kraven och därigenom försöka påverka gymnasieeleverna
          i sina val? Kommer tvärtom högskolan att sänka kraven och införa
          gymnasiekurser för att få studenter till utbildningarna? Redan
          i dag anordnar högskolorna ett antal kurser som egentligen är
          kompletterande gymnasieutbildning. Flera s.k. basårsutbildningar
          är exempel på detta. Följden blir längre och dyrare studietid
          för studenterna.
        </p>
        <p xml:id="i-AyJmbVuvLbotwGAnLQJEuy">
          Folkpartiet anser att studerande på olika nivåer ska ha stor
          frihet att välja olika utbildningsvägar, men det ska vara tydligt
          för de studerande vilka kunskapskrav som ställs för att gå vidare
          till högre utbildningar.
        </p>
        <p xml:id="i-FtEShqxvs47vWTmzUGxB7L">
          Det finns en stor risk att högskolan i framtiden kommer att tvingas
          reparera kunskapsbrister från gymnasieskolan, liksom gymnasieskolan
          i dag tvingas reparera brister från grundskolan.
        </p>
        <p xml:id="i-QTrWqcGU7skVc1aWjgpFt6">
          Med hänvisning till det anförda skulle jag vilja ställa följande
          fråga till utbildningsministern:
        </p>
        <p xml:id="i-GrmHpSaCr8tMLAVfFsxW6R">
          Vilka åtgärder avser regeringen vidta för att inte förkunskapskraven
          till högskolan successivt ska sänkas och påverka högskolans kvalitet?
        </p>
      </div>
    </body>
  </text>
</TEI>
