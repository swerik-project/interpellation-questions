<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0327">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0327</head>
        <author who="i-2ggBvfkHRn3s8FvFEPLxjs">Hansson, Agne (c) </author>
        <recipient who="i-5CGPntyQKYyZVCsCYHPNrm">statsrådet Ingela Thalén </recipient>
        <topic>tjänstepensionsrättigheter för deltidsanställda</topic>
        <docDate when="2000-03-31">den 31 mars</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GN10327</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:327 av Agne Hansson (c) till statsrådet
          Ingela Thalén om tjänstepensionsrättigheter för deltidsanställda
        </IPQ_title>
      </div>
      <div type="IPQuestionBody">
        <p xml:id="i-TTSFKFYfYnnYSBhMc291fL">
          Nyligen uppdagades att tiotusentals svenskar med korta deltider
          och timanställningar genom kollektivavtal berövats rätten till
          tjänstepension och andra förmåner. Förutom att det drabbar dem
          som i stor utsträckning redan lever under knappa omständigheter
          innebär förhållandet också könsdiskriminering, eftersom den övervägande
          delen av dem som går på kort deltid och timanställning oftast
          är kvinnor, i Sverige liksom i övriga EU.
        </p>
        <p xml:id="i-PRVf4TLjqqnRVeR2zwFVot">
          Att på detta sätt förhandla bort pensionsrättigheter strider
          enligt EG-domstolen mot gemenskapsrätten, även om anställningstiden
          handlar om mindre än halvtid, just med könsdiskrimineringen som
          argument.
        </p>
        <p xml:id="i-3C4bA7TXKTq9swjGnvBXaP">
          Mycket talar för att svenska arbetsgivare skulle bli skyldiga
          att betala ut retroaktiva pensionspoäng vid en process i EG-domstolen.
          Detta skulle i så fall handla om poäng från 1995, då Sverige blev
          medlem i EU. Hotet om ett sådant utslag innebär flera viktiga
          frågeställningar.
        </p>
        <p xml:id="i-QgacDs72QV4qfnkdAGnP65">
          Först och främst skulle det innebära väldigt olika villkor för
          dem som är i slutet av sin anställning och under mycket lång tid
          arbetat utan att tjäna in pensionsrättigheter. Det är i sig ett
          minst sagt anmärkningsvärt förhållande.
        </p>
        <p xml:id="i-AcxRKU8B4ggT4wHH6McjNi">
          Det skulle vidare innebära, eftersom många av de deltidsanställda
          är i den offentliga sektorn, att offentliga sektorns ekonomi utsätts
          för stora påfrestningar genom detta. Vi riskerar att få en deltidspensionsbomb,
          som våra barn kommer tvingas att betala.
        </p>
        <p xml:id="i-87j7899BBqWgcdpYB9MCKb">
          Slutligen innebär det också att vi måste fråga oss om vi verkligen
          ska avvakta en domstolsprocess. Sverige berömmer sig, med rätta,
          för att vara ett mycket jämställt land. När då uppenbara orättvisor
          uppmärksammas bör vi snarare gå före än tvingas rätta oss efter
          domstolsutslag. Detta förutsätter vidare att frivilliga överenskommelser
          nås med arbetsgivar- och arbetstagarorganisationer i Sverige.
        </p>
        <p xml:id="i-CocC1AxFpArHsk6VoqW8p1">
          Jag vill därför fråga socialförsäkringsministern följande:
        </p>
        <p xml:id="i-TqeLqEtKMVtf6p6yFBGXfz">
          1. Vilka, om några, åtgärder avser socialförsäkringsministern
          vidta för att förebygga en domstolsprocess och upprätta tjänstepensionsrättigheterna
          för dem med kort deltid och timanställning?
        </p>
        <p xml:id="i-Q2EVeQPhQdR9SY42f44Z2g">
          2. Är socialförsäkringsministern beredd att i en sådan process
          även lyfta frågan om dem som har sin huvudsakliga anställningstid
          före år 1995?
        </p>
        <p xml:id="i-XA7QeNGBdMs7UBWqef67x6">
          3. Vilka åtgärder avser socialförsäkringsministern vidta för
          att bemöta de statsfinansiella konsekvenserna av att också de
          med kort deltid och timanställning får tjänstepensionspoäng?
        </p>
      </div>
    </body>
  </text>
</TEI>
