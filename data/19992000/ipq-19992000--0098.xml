<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0098">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0098</head>
        <author who="i-MoGEQsqJ4CuppQSQXqYv1U">Sjölund, Anders (m) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>kunskapsnivån i skolan</topic>
        <docDate when="1999-11-17">den 18 november</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GN1098</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:98 av Anders Sjölund (m) till statsrådet
          Ingegerd Wärnersson om kunskapsnivån i skolan
        </IPQ_title>
      </div>
      <div type="IPQuestionBody">
        <p xml:id="i-2c7fWMWn2ZNwvpkkeqHsuf">
          Det är hög tid att sätta grundskolan i fokus. Vi tar rapporterna
          som Skolverket, Riksrevisionsverket och Riksdagens revisorer lämnat
          på allvar och menar att regeringen genast måste ta itu med de
          brister den svenska skolan har.
        </p>
        <p xml:id="i-UU51zS4jaD96JG4QHZ7UH7">
          Skolminister Ingeregerd Wärnersson inledde sitt arbete som statsråd
          med att förklara att den svenska skolan behöver arbetsro och inga
          fler reformer. Det är min och Moderaternas fasta övertygelse att
          skolan både behöver finna arbetsro för eleverna och lärarna, men
          även genomgå en rad vitala förändringar.
        </p>
        <p xml:id="i-SJ7xZsWpCqLA27nQZYzpq7">
          Förra året lämnade 5 000 elever grundskolan utan att kunna läsa,
          skriva och räkna. Det är ett misslyckande som skolministern medvetet
          eller omedvetet valt att ignorera.
        </p>
        <p xml:id="i-GjC9nTv423JayY8tTwG3Wm">
          Att 5 000 elever kan lämna grundskolan utan att läsa, skriva
          och räkna är oacceptabelt. Vad anser skolministern?
        </p>
        <p xml:id="i-QY9hfNQx87Cfd7SpEP1FgK">
          Grundskolans uppgift är att se till att alla elever har de kunskaper
          som krävs för att kunna klara avancerade studier på gymnasieskolan.
          Även de mest energiska, engagerade och kreativa eleverna i skolan
          måste ges bättre förutsättningar och stöd från lärarnas sida att
          utvecklas i skolan. Studiemotiverade elever ska inte bromsas upp
          i sin utveckling och behöva invänta skolkamrater som behöver mer
          tid för inlärning. Andra elever som finner skolarbetet svårt,
          har också en självklar rätt att få det stöd och den stimulans
          som fordras för att prestationen kan förbättras.
        </p>
        <p xml:id="i-P6sVmT5DfdM5ierbJz45xa">
          Skolverket gör bedömningen att skolans arbetsformer i många avseenden
          ser ut som de gjort under en lång följd av år. Undervisningen
          består av att lärarna berättar och ställer frågor och eleverna
          lyssnar (förhoppningsvis) och svarar på lärarnas frågor. Enligt
          Skolverkets rapport Läget i grundskolan uppvisar skolan betydande
          brister avseende förmågan att fostra eleverna att bli självständiga
          och kritiskt tänkande individer.
        </p>
        <p xml:id="i-776VgH4BNTAH778fZ3YX9V">
          Detta betyder också att lärarnas roll som utbildare och auktoriteter
          samtidigt måste stärkas. Om jag får möjlighet att välja en enda
          stor förändring i den svenska skolan så blir den att skolan måste
          byta perspektiv. Det är hög tid att sluta behandla eleverna som
          ett stort kollektiv som kan formas efter en och samma undervisningsmetod
          och i stället börja betrakta dem som enskilda individer.
        </p>
        <p xml:id="i-TtcGVhBAutR1kQBFNSPrvN">
          Skolan har till huvuduppgift att förmedla beständiga kunskaper
          och möta eleverna som enskilda människor med olika behov, erfarenheter
          och intressen. Samtidigt måste skolan kunna kräva att eleverna
          respekterar både varandra och lärarna.
        </p>
        <p xml:id="i-HQvG7yDjUxpDQzXUdBswuk">
          Med hänvisning till ovanstående vill jag ställa följande frågor
          till statsrådet Ingegerd Wärnersson:
        </p>
        <p xml:id="i-FsWMrpxshjpinjUTcA7f6p">
          1. Vilka initiativ avser statsrådet vidta för att ingen elev
          ska kunna lämna grundskolan utan att ha uppnått betyget Godkänd
          och därmed en rimlig kunskapsnivå?
        </p>
        <p xml:id="i-HabHAR3tGcFME68dstS5hp">
          2. Är statsrådet beredd att vidta sanktioner mot de skolor som
          inte lever upp till kraven på att alla elever ska uppnå betyget
          Godkänd i grundskolan?
        </p>
        <p xml:id="i-WFZzXXLAgBQgEEvW5uHM9C">
          3. Vilka initiativ avser statsrådet vidta för att alla elever
          ska få individuell undervisning utifrån deras behov och förutsättningar?
        </p>
      </div>
    </body>
  </text>
</TEI>
