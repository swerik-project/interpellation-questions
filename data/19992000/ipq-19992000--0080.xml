<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0080">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0080</head>
        <author who="i-JKZyQwnfkbK1njmH7h7T4h">Karlsson, Ola (m) </author>
        <recipient who="i-JchxQfU1zc3XVbvadFgBSn">kulturminister Marita Ulvskog </recipient>
        <topic>digital TV</topic>
        <docDate when="1999-11-12">den 12 november</docDate>
        <status when="unknown" byWhom="kulturminister Marita Ulvskog " byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GN1080</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:80 av Ola Karlsson (m) till kulturminister
          Marita Ulvskog om digital TV
        </IPQ_title>
      </div>
      <div type="IPQuestionBody">
        <p xml:id="i-YMhXBHuhw7TjYxXrvyrkTT">
          Regeringens satsning på marknätet för digital TV har blivit ett
          stort fiasko. Höga kostnader, kanaler som inte vill sända, få
          dekodrar sålda, inga tittare, kraftiga förseningar och orealistiska
          planer har gjort att den dryga miljard projektet kostat hittills
          framstår som bortkastade pengar. Provsändningar utlovades till
          mitten av november 1998 och kompletta sändningar till den 1 januari
          1999. Eftersom inga dekodrar fanns framme försenades starten till
          den 1 april. Efter ytterligare ett halvår är ca 400 dekodrar sålda,
          varav endast fem i hela Östersund-Sundsvallsområdet.
        </p>
        <p xml:id="i-4RxXEURetzEJb1TBAEXKMR">
          Frekvensutrymmet i etern är begränsat och det ska räcka till
          TV, radio, personradiotrafik, mobilteletjänster och i en snar
          framtid radiobaserad bredband. Det gör det angeläget och nödvändigt
          att utnyttja frekvenserna effektivt. Ernst &amp; Young har i sin rapport
          till digital-TV-kommitten beräknat värdet av det frekvensutrymme
          som upptas av TV-sändningar. Baserat på erfarenhet från amerikanska
          frekvensauktioner anger de det totala värdet, under tio år, till
          28 miljarder kronor, varav hälften för det digitala nätet. Frekvenser
          för 14 miljarder kronor används alltså i dagsläget för att nå
          400 hushåll med marksänd digital TV.
        </p>
        <p xml:id="i-411BgHPKehCKz71cBg5V8G">
          Risken är att ett politiskt framkommenderat digitalt mark-TV-nät
          tar upp frekvensutrymme och blockerar mobila teletjänster och
          kommande bredbandsteknik. Frågan om verksamheten i frekvenserna
          bör därför grundas på överväganden bland aktörerna på marknaden.
          Det gäller radio- och TV-företag men också företag som utvecklar
          olika former för digital kommunikation. Efter avslutad försöksperiod
          med marksänd digital-TV bör frekvenserna bjudas ut till auktion
          parallellt med andra frekvenser.
        </p>
        <p xml:id="i-URx9bQeYEdyv5cy1kLcoxK">
          Regeringens låsning vid marknätet kan tvinga in tittarna i den
          distributionsform som har lägst kapacitet och sämst utrymme för
          interaktivitet. Risken är stor att den som skaffar dekoder sedan
          inte har ekonomiska resurser att skaffa det betydligt bättre bredband
          som kommer inom några få år. Regeringens agerande skadar därigenom
          möjligheterna att nå hela Sverige med bra bredbandslösningar.
        </p>
        <p xml:id="i-2RQaMkbJjg6cAHvopRST1m">
          I stället för att hindra utvecklingen för att kontrollera medieutbudet
          ska staten skapa utrymme och gynnsamma villkor för en snabb och
          omfattande digitalisering, liksom för en utbyggnad av den informationstekniska
          infrastrukturen på marknadens villkor.
        </p>
        <p xml:id="i-12CBAAxQ6TE4Xopcqv6DGS">
          Vilka åtgärder avser statsrådet vidta för att inte värdefullt
          frekvensutrymme blockeras av fiaskot marksänd digital TV?
        </p>
      </div>
    </body>
  </text>
</TEI>
