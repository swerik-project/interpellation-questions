<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0362">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0362</head>
        <author who="i-Gcjbk3nJyjWXPaa2dm3MFR">Jonsson, Elver (fp) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>alkoholpolitik och folkhälsa</topic>
        <docDate when="2000-04-18">den 18 april</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN10362</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:362 av Elver Jonsson (fp) till socialminister
          Lars Engqvist om alkoholpolitik och folkhälsa
        </IPQ_title>
      </div>
      <div type="IPQuestionBody">
        <p xml:id="i-2kjUapH8zAFf2v9rJosh7d">
          Svensk alkoholpolitik har haft de sociala och medicinska skälen
          som grund för alkoholpolitiken. Under senare år har det mera moderna
          ordet folkhälsa spelat stor roll i argumenteringen.
        </p>
        <p xml:id="i-5MwQHXyA1qVhjqSG8KVM6p">
          Men även samhällsekonomiska perspektiv har stor tyngd. Fristående
          forskare har under senare år beräknat att samhällsekonomins nettokostnad
          är i hundramiljardersklassen per år räknat. Det motsvarar en dagskostnad
          för samhällsekonomin på uppemot 300 miljoner kronor! Därtill ska
          läggas förlusterna för de "mjuka värden" som det sociala och medicinska
          lidandet och förlusterna utgör.
        </p>
        <p xml:id="i-XCToXQA3WmTMEr65fBhWUV">
          Under senare år har den svenska alkoholpolitiken utmanats inte
          minst genom internationaliseringen och det ökade resandet torde
          ha spelat in. Men även förändrade regelsystem torde spela stor
          roll och inte minst det ökade utbudet av alkohol, inte minst på
          restaurangsidan, och den alltmer aktiva, för att inte säga aggressiva
          marknadsföringen.
        </p>
        <p xml:id="i-TjHankMPFepYcPjuNpwJgY">
          Kommunernas roll i sammanhanget finns anledning att uppmärksamma.
          Den kraftiga ökningen av utskänkningstillstånd som nästan fördubblats
          på mindre än ett decennium innebär att konsumtionen gått upp kraftigt.
          Därtill kommer inslag i marknadsföringen om happy hours på restauranger
          där man i den hårda konkurrensen gör utspel med s.k. lågpriserbjudande.
        </p>
        <p xml:id="i-6tK3Gsc9Sxm1n6hcWU1NNW">
          Alkoholist på öl
        </p>
        <p xml:id="i-Qopdzd2PgQJip98f4Fn9XL">
          Ungdomars berusningsdryck nummer ett har blivit folkölet, ett
          öl som man inhandlar i vanliga livsmedelsbutiker. Folköl är inte
          bara lätt att köpa för minderåriga, det är alltför lätt att också
          ge en ordentlig fylla.
        </p>
        <p xml:id="i-3ihWUwd6ZXfrzX9FfK92G6">
          Ungdomsförbundet UNF har under lång tid testat hur livsmedelshandlarna
          klarar av att hålla åldersgränserna. I genomsnitt är det sju av
          tio butiker som säljer folköl till unga tonåringar. Inga informations-
          och utbildningskampanjer synes undanröja missförhållandet.
        </p>
        <p xml:id="i-PV61YQwZaGiy8j2tWFqLiY">
          Svensk handel har tillsammans med vissa kommuner haft projektet
          "folköl på fullaste allvar" där man certifierat butiker som inte
          säljer folköl till minderåriga. Men kontroller i efterhand har
          visat att inom några veckor efter det att man fått sin prisbelöning
          i form av diplom för att hålla på åldersgränserna så var det tre
          fjärdedelar av butikerna som sålde folköl till minderåriga.
        </p>
        <p xml:id="i-3WtbA4sev2ddb6KwndPG6E">
          Vad många bortser ifrån är att folkölet inte är en harmlös måltidsdryck.
          Ungdomar som är underåriga för legala ölköp kommer lätt över ölet
          @ ofta en sexpack 3,5-procentigt folköl @ vilket räcker till att
          berusa sig kraftigt. Ett sådant vanligt inhandlat paket innebär
          att man har kommit över alkohol motsvarande 1/4 liter starksprit.
        </p>
        <p xml:id="i-BGmbqreawyjXttDjeGjhWB">
          Alkoholutredningens uppdrag att komma med förslag om vad som
          behöver göras åt folkölet ter sig alltmer angeläget. Den stora
          utslagning av ungdomar från såväl skola som arbetsliv med direkta
          orsaker från frekvent öldrickande måste hejdas om inte en för
          stor del av ungdomsgenerationen ska slås ut i livslång misär.
        </p>
        <p xml:id="i-KBGuCkoHjb8nzgsKve2hbR">
          Fullfölj svensk tradition
        </p>
        <p xml:id="i-DtrWC9rv27G3qxm1NZnrDt">
          Det stora alkoholpolitiska beslutet 1977 hade som portalrubrik
          att "begränsa den totala alltför höga alkoholkonsumtionen i avsikt
          att komma till rätta med den totala, alltför höga alkoholkonsumtionen".
          Det skedde med avsikten att minska samhällets kostnader och det
          mänskliga lidandet. Det byggde på kunskapen om att ökad alkoholkonsumtion
          ännu mer ökar skador och för tidiga dödsfall.
        </p>
        <p xml:id="i-EsufKUvdMw3rvcYGJzPKaH">
          Den misslyckade EU-förhandlingen om införselregler är därför
          att beklaga. Det hade varit rimligt att låta ärendet i sista hand
          gå till domstolsprövning. Framgången för Sverige i det s.k. Franzénmålet
          och prövningen av Systembolagets status borde gett regeringen
          modet att hävda den svenska hållningen. Det skulle dessutom gett
          Sverige flera års rådrum. Svenska regeringen har inte bjudit EU-kommissionen
          och ministerrådet spetsen då man förhandlade. Socialministern
          uttalade i en frågestund i februari i år att EU måste hysa respekt
          för svenska önskemål med hänvisning till den stora majoritet som
          hävdar en restriktiv och social alkolholpolitik. Statsrådet Engqvist
          gav beskedet att detta "tänker vi upplysa kommissionen om". Av
          den morska deklarationen blev det platt intet.
        </p>
        <p xml:id="i-3Xerr6mS7qPrCdisjrgTr3">
          Sverige fick ge upp det som tidigare utlovats. Vad som av officiella
          förhandlare framställts som en självklarhet, att Sverige på egen
          hand kunde avgöra sina införselvillkor, kom skändligen på skam.
          Den vid samma tillfälle uttalade deklarationen från statsrådens
          sida om de starka folkhälsoskälen som Sverige driver kom i förhandlingen
          helt av sig.
        </p>
        <p xml:id="i-dEsgVEJm23h2DTeJeWbzX">
          Alkoholfria zoner
        </p>
        <p xml:id="i-AnRjKkRHSoxF5X46nFAs2P">
          Självfallet är det en illusion att tro att vi kan få ett samhälle
          fritt från alkohol och andra droger. Men ambitionen, att begränsa
          de avarter som en hög konsumtion för med sig, måste självfallet
          vara mycket aktiv. Den ambitiösa narkotikapolitiken är anledning
          att också tillämpa på alkoholområdet. För trots allt är just alkoholkonsumtionen
          det som skördar de flesta offren.
        </p>
        <p xml:id="i-8nacMxg2TD3gw8xo9oh85o">
          För egen del har jag under flera år hävdat värdet av punktnykterhet
          i speciella situationer och att några områden skulle hållas helt
          fria från alkohol:
        </p>
        <p xml:id="i-5g4Ff2bFY8PPvSPKwXhSXG">
          Om dessa fem områden blev "alkoholfria öar", skulle en sådan
          punktnykterhet också utöver det egenvärde som varje alkoholfritt
          område förde med sig påverka och begränsa den totala konsumtionen.
        </p>
        <p xml:id="i-PE2JQExgpAfvXjgdNtEZQb">
          I debatten har svartspriten utmålats som den näst intill enda
          orsaken till problemen. Självfallet ska svartspritshanteringen
          bekämpas med alla medel, men man glömmer lätt bort att legal sprit
          är lika hälsofarlig. Därtill kommer att erfarenheten från andra
          länder som har väsentligt lägre alkoholskatter än Sverige, t.ex.
          England, ändå har stora problem med alkoholsmuggling och s.k.
          svart handel.
        </p>
        <p xml:id="i-5rH27HbUhmvwqbRc4KFB6A">
          Socialt perspektiv
        </p>
        <p xml:id="i-6e88o8chUQqiHH2zkGCQkA">
          Vår situation med ett större flöde, som t.ex. de lördagsöppna
          butikerna för med sig, samt den fortsatta och ökade införseln,
          kommer att förändra situationen till det sämre. Folkhälsoinstitutets
          chef har varnat och hävdat att många hundra ytterligare @ utöver
          de ca 5 000 årligen för tidigt avlidna @ kommer att få sitt liv
          förkortat genom de nya införselreglerna.
        </p>
        <p xml:id="i-9hXcpCzFJ3Vh7JwqBzsv6E">
          Därför är det viktigt att krafttag tas från regering och riksdag
          för att få ett socialt perspektiv på alkoholpolitiken så att den
          inte bara blir en närings- och servicepolitik. Socialministern
          måste ta sin roll på större allvar som den högste politiskt ansvarige
          för folkhälsan.
        </p>
        <p xml:id="i-QyAypWBMSfb7WPDjXpYGS8">
          Med anledning av det anförda vill jag ställa följande frågor
          till socialminister Engqvist:
        </p>
        <p xml:id="i-QewAXNPJPVSB1G2c2YkUsN">
          Vilka åtgärder är regeringen beredd att vidta för att begränsa
          skador och dödsfall på grund av ökat alkoholbruk?
        </p>
        <p xml:id="i-gmfsq5R3gAZsZ6YFCkY1Q">
          Är regeringen beredd att starta en offensiv i avsikt att rädda
          liv och hälsa med anledning av de alarmerande rapporterna om den
          tidiga alkoholdebuten bland ungdomar?
        </p>
        <p xml:id="i-TXb4HSnnS6DaAFoaTHRTLe">
          Är regeringen beredd att proklamera en punktnykterhet som innebär
          att vi kan förverkliga "alkoholfria zoner"?
        </p>
        <p xml:id="i-77ydfpeercNyCqsHwNdWfh">
          Avser regeringen att förverkliga ett koncept som får sin motsvarighet
          till trafikens nollvision?
        </p>
      </div>
    </body>
  </text>
</TEI>
