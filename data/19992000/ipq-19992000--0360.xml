<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0360">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0360</head>
        <author who="i-T9dFBJ1pv742mQeG3uLBtA">Viklund, Margareta (kd) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>demokrati och försoning i Kosovo</topic>
        <docDate when="2000-04-17">den 17 april</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GN10360</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:360 av Margareta Viklund (kd) till utrikesminister
          Anna Lindh om demokrati och försoning i Kosovo
        </IPQ_title>
      </div>
      <div type="IPQuestionBody">
        <p xml:id="i-DfMZzdByX2Dgyoc2xLrKq9">
          Även om företrädarna för FN och Nato i sitt arbete för demokrati
          och mänskliga rättigheter i Kosovo försöker få till stånd olika
          konstellationer med företrädare för de olika etniska grupperna
          i landet är avståndet ännu stort mellan dem.
        </p>
        <p xml:id="i-WM9P4rVPpvzig3eY5i85ZH">
          För en integrering av de olika folken och grupperna krävs en
          ökad medkänsla och förståelse för den andra gruppens situation.
          Många har fortfarande blödande sår efter det de varit med om.
        </p>
        <p xml:id="i-3tH1yfwP3Sznec755z213M">
          Kosovo är i ett stort behov av att bygga upp ett fungerande demokratiskt
          system och att också få kunskap om hur en demokrati fungerar och
          vad den innebär.
        </p>
        <p xml:id="i-KKDxSRVxnNfU3XKBRZpV9i">
          Det demokratiskt valda men ej av västvärlden godkända parlamentet
          har upplösts. Representanter för de olika politiska partierna
          finns nu i stället tillsammans med representanter för minoriteterna
          i det råd som bildats av FN. Serber, kosovoalbaner och representanter
          för olika minoriteter har också fått platser i de olika departement
          som inrättats.
        </p>
        <p xml:id="i-AKevbcpXn54yZ3kqSMdY6q">
          De politiska partierna i Kosovo diskuterar i dag hur freden ska
          implementeras. De är överens om, att alla som anser att Kosovo
          är deras land måste ha rätt att få tycka det och också ha rätt
          att i fred och frihet få bo där. Men kanske är det ändå så att
          det är kosovoalbanerna som har det största ansvaret för att implementera
          freden och för att landet även i framtiden kan kallas multietniskt.
        </p>
        <p xml:id="i-Mu2473SSRH4jZuEZHiFFZU">
          För att framför allt serberna och kosovoalbanerna ska komma närmare
          varandra fordras ett hårt arbete från båda sidor. Både serber
          och kosovoalbaner som bor i Kosovo måste acceptera Kosovo som
          sitt gemensamma land och ha en gemensam målsättning för hur Kosovo
          ska utvecklas mot framtiden. Serberna måste i så fall lossa på
          banden till Belgrad. De kan inte längre acceptera direktiven från
          Serbien.
        </p>
        <p xml:id="i-NnB57ngD6TevoH6hZ3GYeK">
          Men för att uppnå försoning och samarbete måste det skapas förutsättningar
          för det. En förutsättning är samarbete och kunskap om hur man
          i andra länder arbetar för demokrati och mänskliga rättigheter.
        </p>
        <p xml:id="i-GqQQLVSuMaQc6fXhssBaMM">
          Alla politiska partier i Kosovo vill ha val så fort som möjligt.
          FN arbetar för att kommunala val ska kunna hållas i september
          alternativt oktober i år. De flesta partier anser att det då också
          ska genomföras nationella val eller att det åtminstone ska finnas
          ett fastställt datum när de nationella valen ska äga rum.
        </p>
        <p xml:id="i-RaUzKw4r4ZJBS74fLvaV1C">
          Många av de politiska företrädarna anser också att det är viktigt
          för Kosovo att så fort som möjligt få självständighet. Uppfattningen
          är att under en övergångstid till självständighet behövs ett parlament,
          som kan arbeta med demokrati, mänskliga rättigheter och lagstiftning.
          De kosovoalbanska politikerna anser att det är genom ett demokratiskt
          valt parlament som man kan få ordning på det civila samhället.
          Folket och dess företrädare i Kosovo anser att stabilitet kan
          enbart fås om alla valen hålls och en demokratiskt vald regering
          tillsätts.
        </p>
        <p xml:id="i-WMXvXfK7gBac25aa6EARgi">
          För kosovoalbanerna är valet mycket viktigt. Det största ansvaret
          för att det blir av ligger på LDK, det största partiet. Men det
          krävs också att f.d. UCK underordnar sig och accepterar den demokratiska
          processen.
        </p>
        <p xml:id="i-HrhxcyKWbDCeNhyjKfv6Ax">
          Inför Sydafrikas frigörelse gjorde Sverige, den svenska regeringen
          och andra instanser stora insatser för att sprida kunskap om demokrati
          och mänskliga rättigheter. Många sydafrikanska delegationer besökte
          vårt land och många svenska delegationer besökte Sydafrika. Stora
          och omfattande projekt arbetade intensivt i Sydafrika för demokratifrågan.
        </p>
        <p xml:id="i-SGjeSGCvm7yAJu3qVUt1Fg">
          Mina frågor till utrikesminister är:
        </p>
        <p xml:id="i-2hGpXshD2yM7xnnYf1nNs4">
          Vilka planer har regeringen för att stödja den demokratiska utvecklingen
          i Kosovo?
        </p>
        <p xml:id="i-4oCnMxRjnnrRndHTrXqc3r">
          Planerar regeringen att inbjuda ledare för politiska partier
          i Kosovo att i vårt land studera det svenska demokratiska systemet
          och att träffa representanter för regering och riksdag?
        </p>
        <p xml:id="i-EppUNodLDftKrjmRrJYE7F">
          Planerar regeringen att inom det europeiska samarbetet arbeta
          för att även andra länder inom EU inbjuder politiska ledare och
          representanter för olika politiska partier i Kosovo så att de
          kan studera olika länders sätt att arbeta med demokrati och mänskliga
          rättigheter?
        </p>
        <p xml:id="i-CiSKAGpVHFBKSdtFbdFDqQ">
          Planerar regeringen att sända en delegation till Kosovo för att
          diskutera frågor om demokrati och mänskliga rättigheter samt studera
          situationen på plats?
        </p>
      </div>
    </body>
  </text>
</TEI>
