<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0148">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0148</head>
        <author who="i-Tg5wtdAcfotgy1zwH4f3qs">Björkman, Lars (m) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>handlingsprogram för åkerinäringen</topic>
        <docDate when="1999-12-14">den 14 december</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GN10148</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:148 av Lars Björkman (m) till statsrådet
          Mona Sahlin om handlingsprogram för åkerinäringen
        </IPQ_title>
      </div>
      <div type="IPQuestionBody">
        <p xml:id="i-N2fcuS3UCepcFk3f4UKsX3">
          Sommaren 1998 uppvaktade den svenska åkerinäringen Kommunikationsdepartementet
          med krav om att regeringen skulle uppmärksamma situationen för
          den svenska åkerinäringen och harmonisera dess konkurrensförutsättningar.
          I anslutning till detta uppdrog regeringen åt Statens institut
          för kommunikationsanalys, SIKA, att i samråd med berörda myndigheter
          studera kostnadsstrukturen och konkurrenssituationen. I uppdraget,
          som utförts i samarbete med åkerinäringen, ingick att särskilt
          belysa hur lönekostnaderna ser ut för den konkurrensutsatta internationella
          trafiken och hur kostnadsbilden ser ut bl.a. vad avser sociala
          kostnader. SIKA redovisade detta uppdrag den 15 maj i år.
        </p>
        <p xml:id="i-HhKrgsG6Qb5hXnUpQf4EEC">
          Vid ett antal tillfällen har det från regeringens sida framförts
          att ett handlingsprogram för åkerinäringen snart ska presenteras.
          Något handlingsprogram har dock inte presenterats. I stället verkar
          det som om regeringen väljer att blunda för de allt allvarligare
          problemen inom åkerinäringen. I höstens budgetproposition försämrade
          man dessutom förutsättningarna för åkerier att driva sin verksamhet.
          I budgetpropositionen presenterade regeringen en höjning av dieselskatten
          med 25 öre. En mycket dålig åtgärd, med tanke på hur denna näring
          samt vår miljö kommer att drabbas. Jag vill påminna statsrådet
          om vad hon anförde den 21 maj 1999:
        </p>
        <p xml:id="i-YVVMbE1KNgnYNjbpb9mJX7">
          "Inom departementet går vi nu igenom och tar ställning till det
          redovisade materialet.
        </p>
        <p xml:id="i-KpBcY2f1a3815v2rm8qEy">
          Lars Björkman nämner särskilt dieselskatten i sin interpellation.
          Jag vill därför framhålla att EG-kommissionen sammanställt en
          jämförelse så sent som i april i år, där det framgår att den svenska
          skattenivån för miljöklass 1 ligger runt genomsnittet i EU."
        </p>
        <p xml:id="i-VhQbWVdgcdgFWaMNT6Xjpf">
          För att ytterligare påminna statsrådet Mona Sahlin om vad som
          tidigare sagts så finns följande rader från samma protokoll:
        </p>
        <p xml:id="i-Avs8idxCj9F6jErgq9Z63d">
          "Vi har haft SIKA:s rapport i sex dagar. Så pass seriöst tar
          jag den att när jag säger att vi skall noga gå igenom och bereda
          den är det inte gjort på sex dagar.
        </p>
        <p xml:id="i-K2AFBx7FkGjoWYaeZtAiXp">
          Jag kan dock nämna de saker som vi diskuterade bl.a. i den diskussion
          vi förde förra gången. Vi driver fortfarande mycket hårt i EU
          det som är en av de viktigaste sakerna som frågeställaren nu tog
          upp, nämligen att förbättra och harmonisera övervakningen och
          kontrollen av yrkestrafiken. Dessutom kommer den aviserade utredning
          som Justitiedepartementet, och inte Näringsdepartementet, håller
          i väldigt nära i tiden. Det är en översyn av möjligheterna att
          kunna driva in böter vid trafikbrott också av utländska åkare.
        </p>
        <p xml:id="i-6nUor9b7Dk7GDfyLxiQNdZ">
          För övrigt vill jag betona de saker som SIKA:s rapport tar upp
          där man pekar på att det finns kostnadsskillnader. Det är tre
          områden: rörliga kostnader för bränsle, däck och service, förarkostnader
          och företagskostnader. Det är dessa tre områden som vi mycket
          noga går igenom. Frågeställaren och jag har samma ambition. Det
          skall vara lika och rimliga kostnader och konkurrensvillkor också
          för svensk åkerinäring. Jag tycker inte att vi skall misstro varandra
          i denna ambition."
        </p>
        <p xml:id="i-Qqp5FgdV9i5qsmesj7Krz5">
          "Men jag vill ändå betona igen: Jag tar situationen för åkerinäringen
          på stort allvar. Bl.a. därför fick SIKA uppdraget och bl.a. därför
          studerar vi dess förslag och analyser mycket noga för att kunna
          ge bättre villkor för den här branschen."
        </p>
        <p xml:id="i-ApogpkTj4Vp18TNgfT4GVd">
          "Jag sade att det är en kombination av produktivitetsförändringar
          inom branschen, kompetensutveckling inom branschen, åtgärder inom
          EU och vad den svenska staten och riksdagen kan göra för att förändra
          villkoren. Det är i kombinationen av de här sakerna som framtiden
          för åkerinäringen ligger."
        </p>
        <p xml:id="i-3k9tpFS1uzVm88DNHvPysC">
          Som statsrådet vet så ökar trafikfarorna när de utländska fordonen
          bryter mot kör- och vilotidsreglerna. Polisens möjligheter att
          beivra dessa lagöverträdelser är mycket begränsade och utfärdade
          sanktioner kan endast i undantagsfall verkställas. Vid trafikkontroller
          måste böter kunna drivas in på plats, alternativt skall fordonet
          stoppas för vidare färd tills böterna betalas. Detta system tillämpas
          i de flesta andra länder.
        </p>
        <p xml:id="i-MqjpJQYnm9i2JeLDgVRfrB">
          SIKA-utredningen ligger sedan länge klar. Den bekräftar i allt
          väsentligt @ det finns detaljer och nyanser @ vad Växjö högskola
          redan för mer än ett år sedan tog fram och redovisade vad gäller
          den ojämlika konkurrenssituationen som finns mellan svenska åkeriföretag
          och utländska.
        </p>
        <p xml:id="i-GVnboyVK86qC4k59efJW6y">
          1. Vilka åtgärder ämnar regeringen vidta för att undanröja den
          ojämna konkurrenssituationen som finns mellan svenska åkeriföretag
          och utländska?
        </p>
        <p xml:id="i-AR2qaR6bxR2kuMgBGjux9c">
          2. Vad avser statsrådet göra för att förbättra förutsättningarna
          för den svenska åkerinäringen?
        </p>
        <p xml:id="i-HdThkQ6vaY6pAB1nLiJvtV">
          3. Kommer det något handlingsprogram?
        </p>
      </div>
    </body>
  </text>
</TEI>
