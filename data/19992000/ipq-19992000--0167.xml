<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0167">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0167</head>
        <author who="i-B471TcSCwHNHrNRk1EdJek">Erlandsson, Eskil (c) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>grundservicen på landsbygden</topic>
        <docDate when="1999-12-22">den 22 december</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GN10167</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:167 av Eskil Erlandsson (c) till näringsminister
          Björn Rosengren om grundservicen på landsbygden
        </IPQ_title>
      </div>
      <div type="IPQuestionBody">
        <p xml:id="i-C1iWAYa8nujnXfeGmXJe2N">
          Den s.k. nya tiden kommer över oss i rasande takt. Människor
          runt om på landsbygden känner alltmer att man förlorar den trygghet
          som en gång fanns. Mer än två tredjedelar av landets kommuner
          tappar innevånare. I dag minskar 210 av landets 289 kommuner i
          folkmängd. När befolkningsunderlaget minskar försämras också förutsättningarna
          att upprätthålla grundläggande service och trygghet till dem som
          bor i berörda kommuner. Detta medför i sin tur att arbetstillfällen
          försvinner och att skattekraften minskar. Ökningstakten på avfolkningen
          är högre än det var på 1960-talet. Då var det dessutom betydligt
          högre medelålder på dem som flyttade från småorterna och landsorten.
          I dag är det ofta välutbildade ungdomar som lämnar landsorten
          för storstaden. Siffrorna är alltså högre i dagens Sverige och
          dessutom visar siffrorna på en allvarligare situation för områdena
          utanför storstäderna.
        </p>
        <p xml:id="i-Ro4kk7mFD8hMQ9mRtadtEA">
          Med nuvarande skatteutjämningssystem innebär detta att kommunernas
          och landstingens ekonomi försämras drastiskt. Detta i sin tur
          medför att stora nedskärningar är att förvänta. Detta innebär
          stora påfrestningar på de svaga grupperna i samhället. Den grundtrygghet
          som varje medborgare ska kunna kräva blir med tiden alltmer urholkad.
        </p>
        <p xml:id="i-HzRjEaZbzf4DheJRug35eG">
          Samtidigt aviseras hårdare bestämmelser för de arbetslösa som
          leder till att folk blir tvingade att flytta till redan överhettade
          områden i främst storstadsområdena Stockholm, Göteborg och Malmö.
          Detta sker samtidigt som regeringen talar om hur bra allt går.
          Varken landsbygd, mindre orter eller storstäder tjänar i längden
          på koncentration och centralisering. Ett snabbt agerande måste
          till om inte landet ska kantra och uppdelas på ett sådant sätt
          att det inte finns någon återvändo.
        </p>
        <p xml:id="i-5XA86HaDQvtRZR2Cp4w3iQ">
          Staten måste ta sitt regionalpolitiska ansvar på fullaste allvar.
          Det får inte bli så att den ram som staten lägger fast innebär
          ökad otrygghet, minskad rättssäkerhet, ökad segregation och nya
          klyftor som inte går att överbrygga. Ute i landet finns en enorm
          vilja och kraft att vända de negativa trenderna som pågått alltför
          länge. Vi kan inte avstå från att tillvarata de krafter och det
          stora engagemang som givetvis är av absolut avgörande betydelse
          för den svenska utvecklingen. Samhället måste bygga på det enkla
          faktum att alla behövs.
        </p>
        <p xml:id="i-Dkam7PPRRfohKBEs3iL7HW">
          Den livskvalitet som vi alla är beroende av för vårt välbefinnande
          kan inte tillåtas minska. Närheten till natur, rekreation, nöjesliv
          är mycket betydelsefullt. Detsamma gäller goda kommunikationer,
          möjlighet till utbildning på alla nivåer och framför allt meningsfulla
          arbetstillfällen. Det är snabba konkreta åtgärder som krävs.
        </p>
        <p xml:id="i-JiHDkYL1a5CqxTxmCwFLBh">
          Myndigheter såsom tingsrätter, åklagarväsendet, försäkringskassor
          och inte minst polisorganisationen och deras verksamhet centraliseras
          på ett sätt som minskar rättstryggheten. De statliga organens
          regionalpolitiska ansvar verkar tyvärr minska dag för dag.
        </p>
        <p xml:id="i-HgfNy4Mgei61eghuZ8r5be">
          Mot denna bakgrund vill jag fråga näringsministern följande:
        </p>
        <p xml:id="i-SLrkRQijZ98MCzWjjjtNwA">
          1. Avser näringsministern att vidta åtgärder så att hela landets
          befolkning ska kunna känna den trygghet som en garanterad grundservice
          ska ge?
        </p>
      </div>
    </body>
  </text>
</TEI>
