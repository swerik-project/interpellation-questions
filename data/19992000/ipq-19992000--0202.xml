<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0202">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0202</head>
        <author who="i-PsSysCdjrkuVBAo163T4KM">Gylling, Johnny (kd) </author>
        <recipient who="i-6Yv6bDMEdGpsmCZBFnnZk4">försvarsminister Björn von Sydow </recipient>
        <topic>försvaret i Blekinge</topic>
        <docDate when="2000-01-31">den 31 januari</docDate>
        <status when="unknown" byWhom="försvarsminister Björn von Sydow " byWhomId="i-6Yv6bDMEdGpsmCZBFnnZk4" status="answered">besvarad</status>
        <external_id source="rdwebb">GN10202</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:202 av Johnny Gylling (kd) till försvarsminister
          Björn von Sydow om försvaret i Blekinge
        </IPQ_title>
      </div>
      <div type="IPQuestionBody">
        <p xml:id="i-C9qkwCH9PMw49eP9s2seyW">
          I den nu aktuella försvarspropositionen 1999/2000:30 föreslås
          flera förändringar som berör försvaret i Blekinge. Både Göta helikopterbataljon
          med ledningen i Ronneby (F 17) och Kustartilleriregementet KA
          2 i Karlskrona ska läggas ned. När riksdagen ska ta ställning
          till regeringens förslag är det enligt min mening viktigt att
          det finns relevanta argument bakom varje nedläggning. Att lägga
          ned ett regemente är en stor och kostsam process och naturligtvis
          plågsam för de som berörs närmast: de försvarsanställda med sina
          familjer. Ett felaktigt beslut i detta avseende kan bli dyrt både
          i pengar och kompetensförluster för försvaret.
        </p>
        <p xml:id="i-STAMyE2peytdyxXrWMqrsz">
          Det är också viktigt för de anställda i försvaret att få veta
          varför ens regemente eller bataljon inte ska finnas kvar. Om skälen
          är otydliga eller rentav motsägelsefulla, så bidrar det till att
          minska förståelsen för ett nedläggningsbeslut och förtroendet
          för försvarsledning och politiska beslut riskerar att rubbas.
        </p>
        <p xml:id="i-WQRpobVfm1ENu5toemcRDW">
          De skäl som regeringen hittills redovisat för nedläggning av
          KA 2 anser jag vara mycket oklara och delvis motsägelsefulla.
          Karlskrona kommun har till försvarsutskottet den 12 januari 2000
          också påstått att "viktiga fakta har undanhållits, eller avsiktligt
          negligerats" när det gäller förslaget till marin grundorganisation.
          Det finns därför anledning att fråga ministern om vilka skäl som
          ligger till grund för regeringens förslag i propositionen i detta
          avseende.
        </p>
        <p xml:id="i-EoLrtPokHS2K8RHDceLHxR">
          KA 2
        </p>
        <p xml:id="i-TVQyspAEER98Vuoe85JYzA">
          Detta kustartilleriregemente bedöms av många, inte minst värnpliktiga,
          vara ett av landets bästa utbildningsregementen. Det är modernt,
          effektivt och har mycket goda övningsbetingelser både i form av
          skjutbanor och skärgårdsområden. Därför har regeringens förslag
          till nedläggning upplevts mycket negativt. De skäl som enligt
          regeringen talar emot KA 2 som huvudenhet för kustartilleriutbildningen
          är den "relativt begränsade tillgången på övningsterräng för aktuella
          förbandstyper" samt att "det krävs vidare investeringar för att
          skapa en god rationalitet". I ett svar (Fö 1999/2760/MIL) på min
          fråga i riksdagen har ministern utvecklat vilka investeringar
          det skulle röra sig om, nämligen: "Kaj- och förtöjningsanläggningar,
          ledningsträningsanläggning samt olika övnings- och simulatoranläggningar."
          Jag vill då fråga ministern om verkligheten bakom dessa två huvudskäl:
          övningsterräng samt investeringar.
        </p>
        <p xml:id="i-PL8K1ZaM7AAG9QP7yNa8D6">
          1. Begränsad tillgång på övningsterräng för aktuella förbandstyper
        </p>
        <p xml:id="i-G82LcmiyTkRQwL2XUo4jpq">
          I förbandskorten finns risk att jämförelser gjorts på fel grunder.
          KA 2 har uppgivit 574 ha medan KA 4 har uppgivit 25 000 ha övningsyta.
          En riktig jämförelse skulle visat att KA 2 har 40 000 ha sjöområde
          och 574 ha markområde medan KA 4 har 25 000 ha sjöområde och 265
          ha markområde. Har detta påverkat regeringens förslag?
        </p>
        <p xml:id="i-FmPzCrD9YV2BL6corzrmVQ">
          Hur har ministern värderat tillgången till skjutbanor hos KA
          1 respektive KA 2? Har ministern tagit hänsyn till att skjutbanorna
          hos KA 1 på Rindö och Myttingen är helt eller delvis stängda under
          sommaren?
        </p>
        <p xml:id="i-EVdLD86NXi4CfEvbRoBhwp">
          2. Nödvändiga investeringar på KA 2
        </p>
        <p xml:id="i-G19rYYTbyShxpwwvWd6uMv">
          Här finns motstridiga uppgifter. Vad gäller kaj- och förtöjningsanläggningar
          så är dessa investeringar redan genomförda. KA 2 har också en
          ny vård- och reparationshall för stridsbåtar på Kungsholmen samt
          slip med slamkrypare för upptagning av stridsbåtar.
        </p>
        <p xml:id="i-QQQzdcz8dUkDgoWR8v1eVT">
          När det gäller ledningsträningsanläggning så finns redan byggnad
          och lokaler inom KA 2:s område. Det som krävs är en flytt av utrustning
          och programvara, dvs. endast flyttkostnader av ovan nämnd materiel.
        </p>
        <p xml:id="i-42ogmjhGK5jjKjMxxPHyBF">
          Vid KA 2 finns dessutom följande moderna övnings- och simulatoranläggningar:
        </p>
        <p xml:id="i-ThoXBQ14GA9asGTgeGzMyx">
          Dessutom påstår Sydöstran den 12 januari 2000 att professorn
          i miljökonsekvensbeskrivning Lars Emmelin underkänner miljöprövningen
          i beslutsunderlaget som regeringen använt.
        </p>
        <p xml:id="i-6AJGW2edBy7QYV6RCmcaKU">
          Frågan om hur marinen ska säkerställa fortsatt verksamhet vid
          Kungsholms fort är också obesvarad. Ministerns svar på ledamoten
          Tuve Skånbergs fråga 1999/2000:330 den 8 december 1999 tyder på
          att regeringen inte känner något ansvar för denna del av världsarvsanläggningen
          i Karlskrona.
        </p>
        <p xml:id="i-Rt7Y3MaenTWALLdwmLKtxY">
          Göta helikopterbataljon
        </p>
        <p xml:id="i-DmMGgBHWfp6b5kxbenjWs4">
          Nuvarande helikopterbaser i södra Sverige med SAR-utrustning
          (Search And Rescue) är Berga, Visby, Säve samt Ronneby. Helikoptrarnas
          aktionsradie varierar kraftigt beroende på bra eller dåligt väder.
          Inte ens vid bra väder kan någon utom Ronnebyhelikoptern täcka
          hela södra Östersjön. Ronnebyhelikoptern kan t.o.m. vid dåligt
          väder klara en räddningsinsats ända fram till Polens landgräns
          samt en bra bit sydväst om Bornholm. Med tanke på de stora fartygsrörelserna
          i södra Östersjön (Bornholm-Utklippan) som i dag uppgår till 50
          000 fartyg per år och är ständigt ökande, framstår behovet av
          helikopterverksamhet baserad i Ronneby mycket klart.
        </p>
        <p xml:id="i-2y6ivHp9HHPUiZUCCW3ADN">
          När det gäller propositionen så är det enligt min mening svårt
          att veta vad man ska ta ställning till. Vad innebär en nedläggning
          av Göta helikopterbataljon för sjöräddningen i södra Östersjön,
          eller för de inarbetade rutinerna vid sjuktransporter åt Landstinget
          Blekinge? Vilka konsekvenser kommer nedläggningen att få för marinens
          övningsverksamhet?
        </p>
        <p xml:id="i-HLavvfrv1RhEiennENEga3">
          Med anledning av ovanstående vill jag fråga ministern följande:
        </p>
        <p xml:id="i-57e6NtG1R6KffLULMGojwn">
          Vilka konsekvenser kommer nedläggningen av Göta helikopterbataljon
          att få för marinens övningsverksamhet i Blekinge, sjöräddningen
          i södra Östersjön samt sjuktransporterna åt Landstinget Blekinge?
        </p>
      </div>
    </body>
  </text>
</TEI>
