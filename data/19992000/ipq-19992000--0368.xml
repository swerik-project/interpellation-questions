<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0368">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0368</head>
        <author who="i-SYmctpvT7BxsqFzwPADUfw">Papadopoulos, Nikos (s) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>svenska läkare med invandrarbakgrund inom vården</topic>
        <docDate when="2000-04-18">den 18 april</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN10368</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:368 av Nikos Papadopoulos (s) till socialminister
          Lars Engqvist om svenska läkare med invandrarbakgrund inom vården
        </IPQ_title>
      </div>
      <div type="IPQuestionBody">
        <p xml:id="i-HLxmVxfvmbRTvsWit9GTLh">
          Orsaken till att jag tar upp frågan i den här interpellationen
          är att jag har träffat representanter för Afrikanska Läkarförbundet
          och diskuterat ett för dem och samhället i övrigt angeläget problem.
        </p>
        <p xml:id="i-DzwQqn4JsmPtbz3fSoDGnv">
          De har framfört starka klagomål på det orättvisa sätt som de
          upplever att myndigheter bemöter dem genom ett som man upplever
          fyrkantigt system för examination och validering av deras kunskap
          som läkare. Detta samtidigt som man är medvetna om den brist på
          läkare och annan sjukvårdspersonal som finns i Sverige i dag.
        </p>
        <p xml:id="i-GaFX1pWPY4nJPt8fm3gABE">
          I Afrikanska Läkarförbundet finns 109 utbildade läkare. Alla
          har gjort den s.k. sjukvårdssvenskan men inte försökt att göra
          Socialstyrelsens kunskapsprov. Anledningen till detta är att examensformen
          @ multiple choice @ är okänd för de flesta. Samtidigt har man
          bara rätt att skriva examensprovet två gånger, vilket gör det
          naturligt att få anmäler sig för att inte riskera att misslyckas.
        </p>
        <p xml:id="i-GayXBCppf2cCEqP3ymC2VS">
          Afrikanska Läkarförbundet har föreslagit ett pilotprojekt tillsammans
          med svenska myndigheter, för att hjälpa afrikansk hälso- och sjukvårdspersonal
          att slussas in i arbetslivet i Sverige. Erfarenheter från ett
          sådant projekt kan i sin tur användas gentemot invandrargrupper
          för att hjälpa till att slussa färdigutbildad arbetskraft in i
          det svenska arbetslivet.
        </p>
        <p xml:id="i-B6sqkTGr9CyE9X36A4V4iu">
          Den afrikanska gruppen i Sverige är den invandrargrupp som har
          den största andelen arbetslösa. Totalt omfattar gruppen över 50
          000 personer och utgör därmed en stor grupp i dagens mångkulturella
          Sverige. För många av dessa personer skulle det vara bra att ha
          möjlighet till kontakt med sjukvårdspersonal som delar deras kulturella
          bakgrund. Genomgående måste det mångkulturella Sverige omfatta
          hela samhället och inte bara, som situationen i stort är i dag,
          den okvalificerade servicesektorn.
        </p>
        <p xml:id="i-8jBhDYe9FRNmN9PUWEweFN">
          Denna dagens verklighet strider mot den framtidsbild som finansminister
          Bosse Ringholm målat upp, att med satsningarna i vårbudgeten ska
          många nya svenskar kunna slussas in i arbetslivet. Visionen upprepades
          av näringsminister Björn Rosengren när han som huvudtalare på
          Stockholms Arbetarkommuns årsmöte betonade att vi måste ta hand
          om våra invandrare och använda deras resurser på rätt sätt.
        </p>
        <p xml:id="i-E9VP2WBX16KjZ8HBy7Mb5q">
          Det är en nödvändighet att vi har läkare och sjuksköterskor så
          att den svenska vården kan ge trygghet till sjuka och äldre. Något
          som är en grundläggande princip för oss socialdemokrater. Samtidigt
          har vi i Sverige ca 1 500 läkare som antingen går arbetslösa eller
          säljer korv, städar, kör taxi. Detta när många landstingspolitiker
          reser runt Europa för att locka hälso- och sjukvårdspersonal till
          Sverige.
        </p>
        <p xml:id="i-7T7WEcB3dRPdNmESG76RyH">
          I dagsläget diskuteras möjligheterna att importera läkare utifrån,
          bl.a. från Polen. Det är måhända en nödvändighet för att tillgodose
          de behov vården har av arbetskraft. Samtidigt måste vi ta till
          vara de läkare och sjuksköterskor som redan finns i Sverige och
          som kan språket. Dessa personer måste få en möjlighet att utöva
          sitt yrke.
        </p>
        <p xml:id="i-FHcNSK7s7kQuXJcPTcwkUB">
          Med anledning av ovanstående vill jag fråga socialminister Lars
          Engqvist:
        </p>
        <p xml:id="i-L1fe4b7JGo1uTZPn2mtmV2">
          Vilka initiativ avser socialministern ta, för att möjliggöra
          för sedan länge i Sverige bosatt sjukvårdspersonal med invandrarbakgrund,
          att komplettera sin utländska utbildning så att de uppfyller Socialstyrelsens
          krav?
        </p>
        <p xml:id="i-WLPdMp9efihAug47vF2ut5">
          Är socialministern beredd att verka för att svenska myndigheter
          tillsammans med olika invandrarorganisationer i Sverige initierar
          pilotprojekt i syfte att finna nya vägar att examinera läkare
          med utländsk utbildning?
        </p>
      </div>
    </body>
  </text>
</TEI>
