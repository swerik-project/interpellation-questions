<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0119">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0119</head>
        <author who="i-VGuxFg9SBivesgRyVWVWkd">Stalin, Kerstin-Maria (mp) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>folkbokföring för flyktingar med tillfälliga uppehållstillstånd </topic>
        <docDate when="1999-11-26">den 26 november</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GN10119</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:119 av Kerstin-Maria Stalin (mp) till
          statsrådet Maj-Inger Klingvall om folkbokföring för flyktingar
          med tillfälliga uppehållstillstånd
        </IPQ_title>
      </div>
      <div type="IPQuestionBody">
        <p xml:id="i-QgbaacXpmWNPJjdnhHVU4t">
          I dagspress kan man läsa att Utrikesdepartementet förbereder
          en förändring av villkoren för tillfälliga uppehållstillstånd.
          Människor med tillfälliga uppehållstillstånd har i dag rätt till
          folkbokföring efter tolv månader i Sverige. Folkbokföring ger
          rätt till sjukvård, skolgång och barnomsorg. Utrikesdepartementet
          väntas föreslå att tidsperioden som ger rätt till folkbokföring
          förlängs.
        </p>
        <p xml:id="i-NXkphAX1gHsJUHyVYSafaY">
          Men rättigheterna för barn på flykt borde i stället förstärkas.
          Social gemenskap med andra barn, samt kontakt med trygga vuxna,
          är nämligen särskilt viktig för det barn som i övrigt befinner
          sig i en otrygg och utsatt position. Skola och förskola erbjuder
          utveckling genom pedagogik och lek. En miljö där barnet kan hitta
          nya kamrater och ett socialt sammanhang. Just de rättigheter som
          barnkonventionens fyra grundprinciper ger alla världens barn:
        </p>
        <p xml:id="i-JCfQSUnULE9Q86Rwd6GPqo">
          För det enskilda barnet kan en period av utanförskap, i många
          fall med psykiska problem, ge livslånga konsekvenser såväl socialt,
          fysiskt och utbildningsmässigt som ekonomiskt. Frågan är hur lång
          en sådan period kan vara, för att ett barn ska kunna återvinna
          trygghet, självtillit och så småningom förmågan till empati. Jag
          hävdar att den måste vara mycket kort. Regeringen tycks mena att
          den kan vara betydligt längre än ett år.
        </p>
        <p xml:id="i-74j3V6ChwEXcuCLxjBfYuA">
          Hur avser ministern verka för att garantera barn med tillfälliga
          uppehållstillstånd deras rätt till positiv personlig utveckling,
          social trygghet samt grundskoleutbildning?
        </p>
      </div>
    </body>
  </text>
</TEI>
