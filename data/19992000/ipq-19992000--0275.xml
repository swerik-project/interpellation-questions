<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0275">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0275</head>
        <author who="i-8f78XhQUuZ8RoeUoZAueFm">Molén, Per-Richard (m) </author>
        <recipient who="i-3kVCtR7mCK6mW2F6oaBMR5">statsminister Göran Persson </recipient>
        <topic>ansvarsfördelningen inom Näringsdepartementet</topic>
        <docDate when="2000-03-03">den 3 mars</docDate>
        <status when="unknown" byWhom="vice statsminister Lena Hjelm-Wallén " byWhomId="i-SySN6qMqpcrxHXHJgwvJdT" status="answered">besvarad</status>
        <external_id source="rdwebb">GN10275</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:275 av Per-Richard Molén (m) till statsminister
          Göran Persson om ansvarsfördelningen inom Näringsdepartementet
        </IPQ_title>
      </div>
      <div type="IPQuestionBody">
        <p xml:id="i-LgXEuCYs8H1ui6SfuitgC5">
          Den 21 december ställde jag i en interpellation ett antal frågor
          till statsministern. Besviket kunde jag konstatera att statsministern
          valde att överlåta besvarandet av interpellationen till näringsminister
          Björn Rosengren. Eftersom statsministern har det övergripande
          ansvaret för att departementens organisation ska fungera, bör
          missnöjet med det sätt som Näringsdepartementet drivs diskuteras
          med statsministern. Det är dessutom statsministern som utsett
          de statsråd som är tillsatta att sköta Näringsdepartementets verksamhet.
        </p>
        <p xml:id="i-8xVghjaR5PhjJgT7isLhsJ">
          Den 9 februari skickade jag ett brev för att den vägen få svar
          på mina frågor. Statsministern har dock valt att inte svara. Jag
          vill därför upprepa min interpellation till statsministern, eftersom
          de två till Näringsdepartementet knutna statsråden @ Björn Rosengren
          och Mona Sahlin @ har svårt att hinna ägna sig med tillräcklig
          omsorg åt den stora mängd frågor, som ska avgöras inom detta superdepartement.
        </p>
        <p xml:id="i-6jRhx3e6iSLKauSqeGnvAC">
          Näringsdepartementet omfattar i dag politikområden, som tidigare
          var fördelade på tre departement @ arbetsmarknad, kommunikation
          och näringspolitik.
        </p>
        <p xml:id="i-JrM56MNjR59t1HYSUGqrSS">
          Underställda verkschefer klagar över att de inte längre får tillfälle
          att diskutera sina frågor med ett statsråd utan hänvisas till
          underställd personal.
        </p>
        <p xml:id="i-M1x2638mr6UKY9NrgFZZZm">
          Telia-Telenoraffären har av naturliga skäl tagit en betydande
          tid i anspråk. De komplicerade IT-frågorna ställer stora anspråk
          på inläsning och bedömningar.
        </p>
        <p xml:id="i-Bf9XfgrzRFj8YjvVRtTd6B">
          Väg-, järnvägs- och flygsektorerna kräver kontinuerlig uppmärksamhet
          @ i synnerhet inför aktuella avregleringar och privatiseringar.
        </p>
        <p xml:id="i-SdLeqD2Pnw2N4RhPNkW3qd">
          Posten har sina speciella frågor som måste lösas inför den omfattande
          strukturförändring som brev- och paketdistribution utsätts för
          i Europa.
        </p>
        <p xml:id="i-21WSGbb6BZARBKaAJb3W4N">
          Jag har dessutom noterat, att statsråden Rosengren och Sahlin
          vid några tillfällen inte kunnat delta vid EU:s ministermöten.
          Detta är enligt min mening ett allvarligt memento @ dels mot bakgrund
          av att Sverige inom ett år kommer att vara ordförandeland i EU
          och dels med tanke på att många infrastrukturella spörsmål måste
          samordnas mellan Sverige och EU.
        </p>
        <p xml:id="i-Aw8e3v4z47YhGLYs3P2hD3">
          Med hänvisning till det ovan anförda vill jag ställa följande
          frågor till statsministern:
        </p>
        <p xml:id="i-9cG2dHmaDC85aZCVLbDvU8">
          Vilka organisatoriska förändringar är statsministern beredd att
          vidta för att få en snabbare och effektivare handläggning av Näringsdepartementets
          mångskiftande frågor?
        </p>
        <p xml:id="i-DVKyLAiS9gkdYgmt3rVJLN">
          Är statsministern beredd att bryta ut de mycket viktiga kommunikationsfrågorna
          och låta dessa antingen handläggas av ett särskilt statsråd inom
          befintligt näringsdepartement eller ett självständigt kommunikationsdepartement?
        </p>
      </div>
    </body>
  </text>
</TEI>
