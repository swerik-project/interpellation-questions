<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0040">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0040</head>
        <author who="i-CZYhqMaUy5VkTwsMNWg9pc">Berggren, Inga (m) </author>
        <recipient who="i-6qjD2tsSCtsrmXQjy7mtCJ">statsrådet Lars-Erik Lövdén </recipient>
        <topic>boendesituationen och hyreslagstiftningen</topic>
        <docDate when="1999-10-22">den 22 oktober</docDate>
        <status when="unknown" byWhom="statsrådet Lars-Erik Lövdén " byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GN1040</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:40 av Inga Berggren (m) till statsrådet
          Lars-Erik Lövdén om boendesituationen och hyreslagstiftningen
        </IPQ_title>
      </div>
      <div type="IPQuestionBody">
        <p xml:id="i-PMP7Tdq5iAAFMYTMvBA3N1">
          Fler än 56 000 lägenheter står tomma i landet. Samtidigt råder
          det bostadsbrist i storstadsregionerna. De lediga bostäderna finns
          inte där de behövs, och rörligheten på bostadsmarknaden är liten.
          Det är ett omfattande, svårt och dyrt projekt att byta bostad
          allteftersom familjeförhållanden, arbetssituation eller privatekonomi
          förändras. Den bristande rörligheten leder till en alltmer tilltagande
          segregation. Byggandet av bostäder är för litet, och när det gäller
          hyresrätter, närmast obefintligt. Den nuvarande bostadsproduktionen
          svarar inte på långt när mot den efterfrågan som finns och denna
          obalans kommer att förstärkas under de närmaste åren. Hyresregleringarna
          har lett till att det knappast byggs några nya hus för upplåtelse
          med hyresrätt. Ett tydligt exempel är borgarrådet Billströms beslut
          angående konstlat låga hyror i det s.k. S:t Eriksområdet, som
          under ett antal år fullständigt stoppade byggandet av nya hyresrätter
          i Stockholmsområdet.
        </p>
        <p xml:id="i-LM3KsHB2K59P3CeDrBuJgn">
          Hyresregleringarna har i storstäderna åstadkommit en situation
          där det i praktiken endast är den som har ett kapital så stort
          att det räcker för att köpa ett hyreskontrakt svart, som kan få
          tag på ett förstahandskontrakt till en hyresrätt. De som inte
          har en sådan ekonomi, exempelvis flertalet studenter och ungdomar,
          är utlämnade till andra- och tredjehandsmarknaden, där hyresnivån
          oftast ligger på en helt annan nivå @ anpassad till att utbudet
          är så mycket mindre än efterfrågan. Dessutom är det jämförelsevis
          dyrt att bo i ytterområdena mot bakgrund av vad man får för pengarna
          @ ett förhållande som knappast förtjänar att kallas rättvist.
        </p>
        <p xml:id="i-GjWVH65WHWEyYJVv37MsCR">
          För den som har ett litet kapital på banken och fast anställning
          är situationen på bostadsmarknaden besvärlig, men sätter inga
          absoluta hinder i vägen för att skaffa sig en bostad. Bostadsrätter
          och småhus finns nämligen att köpa för den som har möjlighet att
          betala, även om bostadsbristen på vissa håll har lett till att
          priserna stigit drastiskt under senare år.
        </p>
        <p xml:id="i-G9kSG4egPPs2pSbL7KV2w9">
          Regeringens tillsättande av den utredning som har att utvärdera
          bruksvärdessystemet visar att det finns en insikt kring problemen.
          Jag välkomnar detta. Samtidigt oroas jag av att utredningens uppdrag
          inte syftar till mer än att bekräfta den situation som redan är
          uppenbar, inte att komma med ett förslag till en ny, bättre fungerande,
          hyreslagstiftning.
        </p>
        <p xml:id="i-MkinHkmYzv7VPVmRAwPpYm">
          Vilka åtgärder avser statsrådet att vidta för att åstadkomma
          en större rörlighet och därmed en bättre fungerande bostadsmarknad?
        </p>
        <p xml:id="i-XgZgSYVQmCfnX952jWmmpH">
          Ämnar statsrådet ge tilläggsdirektiv till utredningen om bruksvärdessystemet
          med syfte att därigenom få konkreta förslag till en ny hyrelagstiftning?
        </p>
      </div>
    </body>
  </text>
</TEI>
