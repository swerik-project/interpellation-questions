<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0395">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0395</head>
        <author who="i-R9MuNkxgtjYredKHhh6ujV">Bill, Per (m) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>studiemedel och internationalisering</topic>
        <docDate when="2000-04-28">den 28 april</docDate>
        <status when="unknown" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GN10395</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:395 av Per Bill (m) till utbildningsminister
          Thomas Östros om studiemedel och internationalisering
        </IPQ_title>
      </div>
      <div type="IPQuestionBody">
        <p xml:id="i-H2x7F1p3GwgW6gNbkbektf">
          I en alltmer global värld blir det allt viktigare att svenska
          studenter får erfarenheter från utländska universitet medan utländska
          studenter får möjlighet att studera vid svenska universitet.
        </p>
        <p xml:id="i-93u7P6MgQLB6Kv2UwBq8hb">
          I dagsläget möjliggörs de flesta svenska studenters utlandsstudier
          av de studiemedel som staten administrerar via CSN. Dagens studiemedelssystem
          slår snett.
        </p>
        <p xml:id="i-3aFdDQqUmewtJJGGtyisnH">
          Före internationaliseringens tidevarv förlade Göteborgs universitet
          i mitten av 70-talet en av sina institutioner till University
          of Sussex i England för att möjliggöra för studenter att studera
          utomlands. Studenter som ville läsa engelska utomlands sökte till
          Göteborgs universitet på vanligt sätt och blev antagna vid den
          engelska institutionen.
        </p>
        <p xml:id="i-NZ7pp2QZjETHxVgjgRaMkf">
          Enligt CSN:s regeltillämpning innebär detta att de aktuella studenterna
          läser i Sverige och inte utomlands. Detta medför att dessa får
          ca 1 700 kr mindre i studiemedel än övriga svenska studenter som
          studerar direkt vid University of Sussex.
        </p>
        <p xml:id="i-XmicmgCoZLWNf7TKgpj8HS">
          Göteborgs universitets internationella satsning på att förlägga
          en hel institution till ett utländskt universitet äventyras på
          grund av dessa regler. Det belopp som i dag utgår i studiemedel
          räcker inte för de studerande. Det gör att föräldrar måste hjälpa
          till. Det i sin tur förstärker den sociala snedrekryteringen.
          Det kan knappast vara rimligt att vissa studenter missgynnas ekonomiskt
          för att de valt att studera vid sitt eget universitets utlandsfilial.
        </p>
        <p xml:id="i-5mUy8Sn29CK88PUadYSMHK">
          Med anledning av ovanstående vill jag fråga utbildningsministern:
        </p>
        <p xml:id="i-8X8SRZBmeyHUxN8i6zynDX">
          Avser utbildningsministern att verka för att fler svenska studenter
          ska få möjlighet att studera utomlands på lika villkor oavsett
          på vilka grunder de blivit antagna?
        </p>
        <p xml:id="i-EbpnutE5wTe2bVRFx66Ci7">
          Vad avser utbildningsministern göra för att rätta till de ovan
          nämnda missförhållandena?
        </p>
      </div>
    </body>
  </text>
</TEI>
