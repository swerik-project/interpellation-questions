<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0107">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0107</head>
        <author who="i-7KBbQxMwamQ8aEQRXJRw1j">Westman, Henrik (m) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>rekrytera utan att diskriminera</topic>
        <docDate when="1999-11-19">den 23 november</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GN10107</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:107 av Henrik Westman (m) till statsrådet
          Mona Sahlin om rekrytera utan att diskriminera
        </IPQ_title>
      </div>
      <div type="IPQuestionBody">
        <p xml:id="i-6pgTECdDVMrz18GFM2xms1">
          Sedan några månader har vi i Sverige fyra arbetsrättsliga diskrimineringslagar.
          Lagarna gäller på hela arbetsmarknaden och omfattar rekryteringsförfarandet,
          frågor som rör befordran, löne- och anställningsvillkor, uppsägning
          osv. Arbetsgivarna åläggs vittgående skyldigheter att vidta s.k.
          aktiva åtgärder för att främja mångfald, förhindra mobbning, skapa
          en miljö som fungerar också för personer med funktionshinder osv.
        </p>
        <p xml:id="i-K5G7BgvkTA9N5AUrkPXrQ2">
          De fyra lagarna är oklara och skapar osäkerhet hos arbetsgivarna
          om vilka skyldigheterna verkligen är. Än värre är att en arbetsgivare
          kan dömas för en helt oavsiktlig, direkt eller indirekt diskriminering.
          Lagarna har allvarliga brister och skapar rättsosäkerhet. En arbetsgivare
          kan bli fälld utan att ha haft uppsåt. Skyldigheterna är otillräckligt
          definierade. Bevisbördan vilar tyngre på arbetsgivaren. Skadestånden
          är inte förutsägbara.
        </p>
        <p xml:id="i-AgfBebSbfeDQW8mpSaS8mm">
          Det här förvirrade läget, som för övrigt bekräftas av de fyra
          ombudsmännen, har nu förvärrats ytterligare genom att dessa tillsammans
          har utgivit en s.k. handbok med titeln Rekrytera utan att diskriminera.
          Ombudsmännen vill förbättra världen och vips griper de som så
          många andra myndigheter efter de maktens redskap de bäst känner
          @ fler regler och fler krav på andra. Nu ska företagarna med hjälp
          av "handfasta råd om lagarna" läras att rekrytera rätt.
        </p>
        <p xml:id="i-Db3u2kRLhje7M5Qsa3trgc">
          Handbokens första kapitel talar om vad som är diskriminering
          enligt lagens mening. Här får läsaren reda på vilka skadestånd
          som hotar när man anställer folk. Det andra kapitlet har titeln
          Rekommendationer men utgörs av en lång samling krav som företagaren
          ska följa. I senare debatt hävdar ombudsmännen att arbetsgivaren
          får anställa vem han eller hon vill men icke desto mindre kringgärdas
          rekryteringsproceduren med en mängd "måste" och "skall".
        </p>
        <p xml:id="i-G2k6UtKtKQiNsGP5KvxNBp">
          Kraven är många och kan låta så här:
        </p>
        <p xml:id="i-UrpzHgrskJJQaXc3RLBiyy">
          "Genomgång av ansökningshandlingar och rangordning av de sökande
          måste ske systematiskt och konsekvent."
        </p>
        <p xml:id="i-WWiXhUB7YUHoFbExuTgTbh">
          "Dokumentera den metodik som används vid valet mellan de sökande
          och spara dokumentationen."
        </p>
        <p xml:id="i-bRzzmbHLp6AkXUureokCP">
          "Urvalstest ska utvärderas regelbundet."
        </p>
        <p xml:id="i-HmQb3EYE4icbnS4FEEX8om">
          "Intervjugrupper ska ha allsidig sammansättning. Om nödvändigt
          kan lämpliga personer utifrån engageras."
        </p>
        <p xml:id="i-QrqX8g4DecqnKCEueCFSRc">
          "Alla frågor under intervjun ska vara objektiva och relevanta
          för kraven i det sökta arbetet."
        </p>
        <p xml:id="i-XiocLM8GM4TXg6VyeV8KnT">
          "Ställ inga frågor om en sökandes civilstånd, barn, familj eller
          andra personliga omständigheter ."
        </p>
        <p xml:id="i-R3cn32EkLk4AxGko1j9jtL">
          "Inga frågor ska ställas om etnisk tillhörighet, religion eller
          sexuell läggning."
        </p>
        <p xml:id="i-J9HtVgaZH7CyP1soQ25b3A">
          "Frågor om den sökandes fysiska eller psykiska funktioner hör
          normalt inte hemma i en anställningsintervju."
        </p>
        <p xml:id="i-FQpdaSGt3ZsscDLVXmq5QX">
          "Arbetsbeskrivningen ska inte innehålla onödiga och omotiverade
          villkor eller krav."
        </p>
        <p xml:id="i-GWsrExeYw1tSjtcCB9q3ra">
          Det av skolministern så gärna nyttjade uttrycket "social kompetens"
          förstår sig statens fyra ombudsmän inte alls på. "Vad betyder
          uttrycket egentligen?" undrar de i handboken. Bedömningen av "social
          kompetens är subjektiv" konstaterar de och misstänker att arbetsgivare
          kommer att "diskriminera personer med ickesvensk bakgrund eftersom
          begreppet inte är kulturellt neutralt". Här kan psykiskt handikappade,
          homosexuella m.fl. råka illa ut. Därför bör social kompetens definieras
          i förväg av arbetsgivaren. För den som ska ha ensamarbete och
          bara vara trevlig på kafferasten är det inte rimligt att ställa
          krav på social kompetens. Tycker ombudsmännen. Varför utgår ombudsmännen
          ifrån att en ensamarbetare för evigt ska vara en ensamarbetare?
          I modernt arbetsliv utvecklas många anställda och byter arbetsuppgifter.
        </p>
        <p xml:id="i-DWwAT4EEyMYGbpCmQwHeFF">
          Det är onekligen intressant att notera att samtidigt som ombudsmännen
          dömer ut begreppet social kompetens, så föreslår skolminister
          Ingegerd Wärnersson att gymnasieelever ska ha social kompetens
          på schemat och få betyg i "ämnet". Hur ska detta tolkas och vems
          uppfattning gäller?
        </p>
        <p xml:id="i-VbrdCqkV64qnLiFGa2LYzo">
          Personlig lämplighet bör företagare inte heller bry sig om. "Faktorn
          personlig lämplighet ger lätt utrymme för fördomar och slentriantänkande"
          heter det i handboken. Där får man vidare veta att det är olämpligt
          att "slentrianmässigt ställa krav på lång yrkeserfarenhet". Det
          är ointressant om någon har tio års yrkeserfarenhet om det räcker
          med fem år för att behärska alla arbetsuppgifter, skriver statens
          ombudsmän.
        </p>
        <p xml:id="i-SDVSTwgPsXTvkPM5q2BXQQ">
          "Sökande från tidigare rekryteringar bör inte behållas mer än
          ett år." Permanenta jobb ska inte besättas med sökande till tillfälliga
          arbeten, eftersom många lämpliga personer kanske inte sökte vid
          den ursprungliga annonseringen för att de inte var intresserade
          av en kort anställning! Resonemanget kröns med ett förbud för
          arbetsgivaren att ta upp vissa saker, t.ex. ställa frågan om någon
          är gift.
        </p>
        <p xml:id="i-G4R1KcogZ66s2AmfyvA5zu">
          En anställning är ett frivilligt avtal mellan fria människor.
          Företagaren gör en frivillig långsiktig överenskommelse med en
          person. Denna överenskommelse bygger på ömsesidigt förtroende
          och ömsesidiga åtaganden inför framtida samarbete @ prestationer
          och motprestationer. Det handlar om arbetsuppgifter, kompetensutveckling
          och kostnader. Det handlar också om arbetstider m.m. som ska anpassas
          efter individens behov. Företagaren påtar sig ett långtgående
          ansvar för samarbetet med en person men får inte fråga om sådant
          som kan ha avgörande betydelse när personen i fråga senare ska
          utföra sina arbetsuppgifter. Det är dags för ombudsmännen att
          inse att anställning är en subjektiv handling och bör så vara.
        </p>
        <p xml:id="i-5DdrpnZ95LLSwxuvAVMpiK">
          Ombudsmännens råd är inte bindande men är ofta formulerade som
          direkta krav. Det är krav som man förutsätter att 200 000 företag
          ska studera och följa. 170 000 av dessa företag har färre än tio
          anställda och de behöver ofta rekrytera personer med allroundkunskaper.
          Ombudsmännens sätt att skriva om befattningar och arbetsbeskrivningar
          avslöjar en helt verklighetsfrämmande syn på arbete och småföretagande.
          De skriver t.ex. "ett arbete som blir ledigt eller en nyinrättad
          befattning ska analyseras, innan man gör en arbetsbeskrivning
          för att bestämma vilka arbetsuppgifter som ingår och hur stor
          del av arbetet varje uppgift omfattar." Krav på fysisk förmåga
          ska företagaren kunna bevisa genom en "arbetskravsanalys" (annars
          diskriminerar man kvinnor och handikappade).
        </p>
        <p xml:id="i-7rEAKhUF7UJWNqzyp6Ki7z">
          Men vad är t.ex. enligt ombudsmännen en arbetskravsanalys? Kan
          det verkligen vara ett brott mot någon av diskrimineringslagarna
          att inte göra en arbetskravsanalys? Har ombudsmännen någon befogenhet
          att kräva sådana? Handboken ska inte ses som lag, men självklart
          är det så att boken kommer att granskas och påverka bedömningen
          i ett diskrimineringsmål. Då har boken åstadkommit stor skada
          eftersom den inte har någon förankring i verkligheten. Den är
          en ren skrivbordsprodukt.
        </p>
        <p xml:id="i-SL2M7evyJEd223MQUWfPQo">
          Jag skulle vilja se ombudsmännens konsekvensanalys av sin regelhandbok.
          Enligt förordning om särskild konsekvensanalys av reglers effekter
          för små företags villkor (1998:1820) ska myndigheter göra en konsekvensanalys
          när de utfärdar rekommendationer och dokumentera densamma. Med
          hänsyn till alla de analyser som ombudsmännen finner det naturligt
          att kräva av varje företag är det rimligt att kräva att ombudsmännen
          visar sin konsekvensanalys av rekommendationerna. Det är ett anständighetskrav
          att sådana analyser görs innan man går vidare med nya krav.
        </p>
        <p xml:id="i-A6i73afvRMv3xaJaq5WAW7">
          Med hänvisning till det ovan anförda vill jag ställa följande
          frågor till statsrådet Sahlin:
        </p>
        <p xml:id="i-GtbtC4Fx6dcGGdQ3fS2TUM">
          1. Vad avser regeringen vidta för åtgärder för att förenkla diskrimineringslagstiftningen?
        </p>
        <p xml:id="i-48ueMSf9zFXH5buk3YY1uV">
          2. Vad avser regeringen vidta för åtgärder för att bibringa de
          fyra myndighetscheferna samma insikt om den sociala kompetensens
          betydelse som skolministern har gett uttryck för?
        </p>
        <p xml:id="i-6eABn4S3YgsK9SuyFhQRv4">
          3. Vad avser regeringen vidta för åtgärder för att förhindra
          att myndigheter fortsättningsvis ger ut rena skrivbordsprodukter
          i form av regler eller råd?
        </p>
        <p xml:id="i-3hma17EaifKcSajTx8uLt1">
          4. Vad avser regeringen vidta för åtgärder för att @ med anledning
          av ombudsmännens regelbok @ få till stånd en sådan konsekvensanalys
          som föreskrivs i förordningen 1998:1820?
        </p>
      </div>
    </body>
  </text>
</TEI>
