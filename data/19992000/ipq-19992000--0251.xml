<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0251">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0251</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>tandhygienistprogrammet</topic>
        <docDate when="2000-02-22">den 22 februari</docDate>
        <status when="unknown" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GN10251</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:251 av Ulla-Britt Hagström (kd) till
          utbildningsminister Thomas Östros om tandhygienistprogrammet
        </IPQ_title>
      </div>
      <div type="IPQuestionBody">
        <p xml:id="i-6AUHAozwhen7CgigJoLsKR">
          År 1991 blev tandhygienistyrket ett legitimationsyrke. Diskussioner
          har förts om att förlänga utbildningstiden. Det är i dag den enda
          vårdhögskoleutbildningen med enbart 80 poäng. Holland och Schweiz
          har t.ex. treåriga utbildningar, medan Danmark nu har 2 ½ med
          ambitionen treårig utbildning.
        </p>
        <p xml:id="i-7HnAVs6MRKE8V9ptSr2o36">
          Tandhygienister har en viktig uppgift, att ge hela befolkningen
          förebyggande munhälsovård för att förhindra sjukdomar i munhålan.
          Tandhygienister utövar hälsoinriktad vård och bär huvudansvaret
          för basenheter samt har uppsökande vård bland äldre och hos funktionshindrade.
          Vidare ansvarar de för ca 10 % av skolbarnen (riskbarnen). Fördjupade
          kunskaper behövs bl.a. i allmänmedicin.
        </p>
        <p xml:id="i-8Pb3om7BKAk9HHw765MUcT">
          Tandhygienisten arbetar såväl preventivt som terapeutiskt inom
          barn- och ungdomstandvården, vuxentandvården, bland yngre personer
          med funktionshinder samt medicinskt belastade, inom äldretandvård
          med uppsökande verksamhet osv. Tandhygienister bedriver också
          folkhälsoarbete riktat till stora grupper som skolan, arbetsplatser,
          pensionärsgrupper, idrottsföreningar samt mödra- och barnavårdscentraler.
          Ett viktigt område är tobaksprevention. Sjukhustandvården är också
          beroende av denna yrkesgrupp. Tandhygienisterna har en begränsad
          förskrivningsrätt av läkemedel.
        </p>
        <p xml:id="i-3hrV9T9hSpySiWK4gaABhv">
          Tandhygienisterna anser själva att en treårig grundutbildning
          är en förutsättning för att utveckla och fördjupa de kunskaper
          som krävs för att kunna garantera en god kvalitet. Den är också
          viktig för att säkra rekryteringen till yrket. För fortsatta studier
          inom ämnesområdet är förlängd utbildning en grundförutsättning.
          Forskning och utveckling inom området är viktigt.
        </p>
        <p xml:id="i-6DgtSdUEppcbzuevFcFSxy">
          Med anledning av det anförda vill jag ställa följande frågor
          till utbildningsministern:
        </p>
        <p xml:id="i-JE75ocCk5S5cNj1rDbktPV">
          Vilka åtgärder avser utbildningsministern vidta för att stärka
          kompetensen för tandhygienistyrket?
        </p>
        <p xml:id="i-zVmXTcjEfbWLuuN4wSuGL">
          Hur avser utbildningsministern stimulera forskning och utveckling
          inom kompetensområdet?
        </p>
      </div>
    </body>
  </text>
</TEI>
