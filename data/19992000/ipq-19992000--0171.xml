<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0171">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0171</head>
        <author who="i-SKjAmNScZ7eZ3a8Xy1J8hs">Larsson, Maria (kd) </author>
        <recipient who="i-6qjD2tsSCtsrmXQjy7mtCJ">statsrådet Lars-Erik Lövdén </recipient>
        <topic>momsbeläggning av hyra för ideella föreningar</topic>
        <docDate when="1999-12-22">den 22 december</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GN10171</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:171 av Maria Larsson (kd) till statsrådet
          Lars-Erik Lövdén om momsbeläggning av hyra för ideella föreningar
        </IPQ_title>
      </div>
      <div type="IPQuestionBody">
        <p xml:id="i-Su3UKWtrqRm4Qo9fqMsiE9">
          Den ideella föreningsrörelsen bärs i Sverige av en tradition
          långt bakåt i tiden. Den har vuxit sig unikt stark med en stor
          bredd och spridning. Den är en viktig bärare av demokratin. En
          del av folkrörelserna är studieförbunden. I budgetpropositionen
          står det "folkbildningens roll är också idag en fråga om att försvara,
          vitalisera och utveckla demokratin @ @ @ Många kan känna en vanmakt
          inför en samhällsutveckling man tror sig inte kunna påverka."
          Kristdemokraterna delar denna uppfattning. Vi har i våra motioner
          poängterat folkbildningens viktiga roll som handlar om att engagera,
          studera, samtala och inte minst agera.
        </p>
        <p xml:id="i-AHmHEbCLAzNdydjcUgae9S">
          En statlig utredning, SOU 1999:47, Mervärdesskatt @ Frivillig
          skattskyldighet föreslår att hyresvärdar ska kunna ta ut moms
          vid uthyrning av lokaler till ideella föreningar. Utredningens
          uppdrag har varit att göra en generell översyn av reglerna om
          skattskyldighet för mervärdesskatt vid uthyrning av verksamhetslokaler.
          Syftet med översynen är att utredningen ska lämna förslag till
          regler som minskar de administrativa och rättsliga problemen och
          förenklar tillämpningen för skattskyldiga och skattmyndigheter.
          I utredningen saknas dock konsekvensbeskrivningar för studieförbund,
          folkbildningsverksamhet och för stora delar av det ideella föreningslivet.
          Det får betecknas som ovanligt att en dylik konsekvensanalys ej
          gjorts i anslutning till utredningen.
        </p>
        <p xml:id="i-3XjsW6SJC1Y3ZNNAnqbqBK">
          De allmännyttiga ideella föreningarna är ej momspliktiga, vilket
          medför att den utökade kostnaden i form av moms på lokalhyra måste
          kompenseras via nedskärningar i verksamheten alternativt höjning
          av deltagaravgift.
        </p>
        <p xml:id="i-4Ed5R5xi8kdW8BXZV6VAbq">
          Om förslaget genomförs skapar det radikalt förändrade förutsättningar
          för föreningslivet. Studieförbunden har exempelvis beräknat att
          25 % höjning av hyreskostnader skulle innebära en merkostnad på
          75@100 miljoner kronor årligen för de 850 lokalavdelningarna totalt.
          Det skulle betyda verksamhetsnedskärningar, vilket knappast kan
          vara en politisk målsättning.
        </p>
        <p xml:id="i-9sbXFZ2zyGDusqgjqZncVd">
          I utredningen föreslås: "frivillig skattskyldighet skall kunna
          medges vid uthyrning och upplåtelse med bostadsrätt av verksamhetslokaler,
          oavsett om den verksamhet som bedrivs medför skattskyldighet enligt
          mervärdesskattelagen eller inte. Det förhållande att byte av hyresgäst
          sker i lokal medför inte att den frivilliga skattskyldigheten
          upphör."
        </p>
        <p xml:id="i-JgkTfvpGE4opTWUqA7oJuC">
          Ska denna skrivning tolkas så att det är hyresvärden som närhelst
          han så önskar kan begära att bli frivilligt skattepliktig? Eller
          innebär förslaget ett system där uthyrare och hyresgäst överenskommer
          om att uthyraren ska ansöka om frivillig skattskyldighet, som
          en överenskommelse mellan två jämbördiga parter (uthyrare och
          hyresgäst)? Dock bör beaktas att föreningsverksamheten och studieförbundsverksamheten
          ofta bedrivs på ideell basis av människor som är mer "eldsjälar"
          än hyresförhandlare och moms-experter.
        </p>
        <p xml:id="i-J3qECHbwn4pTUjDNkm5pTV">
          Det finns vidare i utredningen skrivningar som föranleder en
          misstanke om att utredningen saknar kunskap om att ideella föreningar
          ej är momspliktiga. Exempelvis skrivs: "Förslaget syftar till
          att ge en fördel också för de som hyr lokaler."
        </p>
        <p xml:id="i-V6A7YBmGhLqBQeXtNrokYj">
          Om förslaget går igenom kommer momskostnaden att särredovisas
          och en momspliktig hyresgäst kan i sin tur göra avdrag för den
          moms på hyran som vederbörande debiterats. Detta gäller inte allmännyttiga
          ideella föreningar eftersom dessa huvudsakligen är undantagna
          från moms.
        </p>
        <p xml:id="i-VwMBUZzSgWJ8QqSbLmu21d">
          Många föreningar/studieförbund har förmodligen i dag hyresavtal
          efter förlaga från Sveriges fastighetsägarförbund, där det står:
          "Om fastighetsägaren/hyresvärden efter beslut hos skattemyndigheten
          blir skattskyldig till moms för uthyrning av lokalen skall hyresgästen
          utöver hyran erlägga vid varje tillfälle gällande moms." Med denna
          formulering i ett hyreskontrakt som ofta löper på flera år kommer
          föreningens/studieförbundets kostnader att stiga med just 25 %.
        </p>
        <p xml:id="i-RNE7bSJNMEZK1LYyQSjbSL">
          Varför ingick det inte i utredningsuppdraget att belysa konskekvenserna
          för hyresgästerna?
        </p>
        <p xml:id="i-DmbZ95YuMLnVk5XVEpwm7F">
          Vilka konsekvenser bedömer ministern att förslaget, om det genomförs,
          kommer att få för föreningslivet i Sverige?
        </p>
        <p xml:id="i-AdJsGiET9jA8PBrkMjnH26">
          Avser regeringen lägga en proposition angående momsbelagd hyra
          för ideella föreningar?
        </p>
      </div>
    </body>
  </text>
</TEI>
