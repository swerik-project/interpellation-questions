<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0338">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0338</head>
        <author who="i-DtxLnvKNi8eR1muemGYCHj">Wågö, Liselotte (m) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>demokratistöd till Kongo-Brazzaville</topic>
        <docDate when="2000-04-04">den 4 april</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GN10338</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:338 av Liselotte Wågö (m) till statsrådet
          Maj-Inger Klingvall om demokratistöd till Kongo-Brazzaville
        </IPQ_title>
      </div>
      <div type="IPQuestionBody">
        <p xml:id="i-34JQoCMJp1wHyMowTK3xGr">
          Vid ett besök i Kongo-Brazzaville kunde jag konstatera, vid samtal
          med olika representanter i landet, att det snarare gått bakåt
          i stället för framåt för landet efter självständigheten 1960.
          Det är ett land i djup kris, främst på grund av flera bestialiska
          krig under senare delen av 90-talet. Man lider brist på allt @
          och inte minst på sociala strukturer, respekt för mänskliga rättigheter
          och demokrati. Kongo-Brazzaville måste byggas upp från grunden
          och enligt demokratiska principer. Detta kommer att ta lång tid.
          Desto viktigare är det därför att ett sådant arbete påbörjas snarast,
          ett arbete som dessutom kan ha det goda med sig att det förhoppningsvis
          kan förhindra ytterligare konflikter.
        </p>
        <p xml:id="i-D621a8Bn2AC25Tmrht2cc4">
          Sverige har sedan lång tid ett mycket gott rykte i landet. Man
          litar på svenskarna. Av det skälet är det viktigt att Sverige
          tar vara på denna goodwill och engagerar sig i ett arbete för
          att säkra freden och stödja landet i syfte att bygga ett demokratiskt
          samhälle.
        </p>
        <p xml:id="i-TUwcsNHMZye9UniPYsh7tE">
          Kongo-Brazzaville är i stort behov av demokratistöd. Vi måste
          inrikta oss på att stärka de demokratiska krafterna i landet och
          utöka deras roll.
        </p>
        <p xml:id="i-7MjdrgGhuGgAUoLFfPY7TC">
          Med anledning av vad jag ovan anfört vill jag fråga biståndsministern
          följande:
        </p>
        <p xml:id="i-EEigwdwQfqEZHp15cvDJwD">
          1. Vilka initiativ har biståndsministern hittills tagit när det
          gäller Kongo-Brazzaville?
        </p>
        <p xml:id="i-V9qq81tQjh4LHZVLhKETVo">
          2. Ämnar biståndsministern verka för att Sverige ska bistå med
          demokratistöd?
        </p>
        <p xml:id="i-6JdYxMEJKvBsbRxtZ9TnkY">
          3. Om biståndsministern besvarar min andra fråga med "ja", när
          i tiden kan ett sådant stöd förverkligas?
        </p>
      </div>
    </body>
  </text>
</TEI>
