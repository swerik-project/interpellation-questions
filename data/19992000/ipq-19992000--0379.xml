<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0379">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0379</head>
        <author who="i-4htYS85JpBwxyYZ32aVtBc">Tjernberg, Gunilla (kd) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>omfattningen av den allmänna förskolan</topic>
        <docDate when="2000-04-27">den 27 april</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GN10379</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:379 av Gunilla Tjernberg (kd) till statsrådet
          Ingegerd Wärnersson om omfattningen av den allmänna förskolan
        </IPQ_title>
      </div>
      <div type="IPQuestionBody">
        <p xml:id="i-ECzeBWHJSyKiLVCv7TLjkM"></p>
        <p xml:id="i-Y3NsWgxQdaYbPTJZYwbYpJ">
          I vårpropositionen aviserar regeringen ett stegvist införande
          av allmän förskola och maxtaxa inom barnomsorgen. Den aviserade
          reformen är presenterad i olika delar och planeras att införas
          vid olika tidpunkter. Den 1 juli 2001 ges barn till arbetssökande
          rätt till förskoleverksamhet. Den 1 januari 2002 införs en maxtaxa
          i barnomsorgen. Rätt till barnomsorg för barn till föräldrar som
          är föräldralediga med yngre syskon införs i januari. En allmän
          förskola för fyra- och femåringar införs från den 1 januari 2003.
        </p>
        <p xml:id="i-GQT1GrnMhMnTGwDRGQjNTm">
          Vidare säger regeringen att införandet av allmän förskola ska
          vara obligatorisk för kommunerna att anordna, men frivillig för
          barnen. Förskolan ska omfatta 525 timmar om året och vara avgiftsfri.
          Argumentationen kring barns olika pedagogiska förberedelse före
          skolstarten förs fram som ett huvudargument för satsningen. En
          precisering av konsekvenserna av reformen beskriver att detta
          berör främst landsbygdskommuner och övriga mindre kommuner, barn
          till föräldralediga, invandrarbarn, barn i utsatta bostadsområden
          och barn till hemarbetande. Denna tanke kan tyckas vällovlig.
          Resonemanget utifrån att det endast är i förskolan som detta kan
          ges till barnet känns däremot mycket stelbent.
        </p>
        <p xml:id="i-E78a1PCwrohX4K5Dn9yMig">
          Det finns i sammanhanget ett antal frågeställningar som behöver
          redas ut samt ges ett svar. Många familjer har i dag av olika
          skäl sina barn placerade i familjedaghem och man tycker att det
          är en alldeles utomordentligt bra verksamhet. Barnet och de vuxna
          trivs och man känner trygghet med varandra. I många glesbygdskommuner
          har man i dag familjedaghem som enda alternativ eftersom det enda
          daghemmet som fanns är nedlagt på grund av för få barn i byn/samhället.
          För dessa barn och familjer måste det kännas oerhört provocerande
          om det skulle vara så att den omsorgsform man valt betraktas "fel"
          för att man ska ha rätt till avgiftsfri verksamhet tre timmar/dag
          om man är fyra och fem år. För oss kristdemokrater ter sig ett
          sånt synsätt helt oacceptabelt.
        </p>
        <p xml:id="i-dqRRCQzfngQYFaJcYTAYb">
          Mina frågor till skolministern är följande:
        </p>
        <p xml:id="i-6SeRqXzDVEUZ7aK7pZjU5H">
          Gäller regeringens aviserade reform allmän förskola även för
          vistelse i familjedaghem de avgiftsfria timmar som reformen omfattar?
        </p>
        <p xml:id="i-Dp9LD71KgRRqbGgVbomf96">
          Vilka åtgärder ska vidtas för att klarlägga vem som ska betala
          den uppkomna kostnaden vad beträffar skjutsning av fyra- och femåringar
          från hemmet eller familjedaghemmet till förskolan (daghemmet)
          som i viss glesbygd kan ligga i annan ort?
        </p>
      </div>
    </body>
  </text>
</TEI>
