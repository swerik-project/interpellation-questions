<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0173">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0173</head>
        <author who="i-8f78XhQUuZ8RoeUoZAueFm">Molén, Per-Richard (m) </author>
        <recipient who="i-3kVCtR7mCK6mW2F6oaBMR5">statsminister Göran Persson </recipient>
        <topic>ansvarsfördelningen inom Näringsdepartementet</topic>
        <docDate when="1999-12-22">den 22 december</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GN10173</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:173 av Per-Richard Molén (m) till statsminister
          Göran Persson om ansvarsfördelningen inom Näringsdepartementet
        </IPQ_title>
      </div>
      <div type="IPQuestionBody">
        <p xml:id="i-YETK1q2friG7EAzny1C8Ew">
          Det har alltmer kunnat noteras, att de två till Näringsdepartementet
          knutna statsråden @ Björn Rosengren och Mona Sahlin @ gång efter
          annan har svårt att hinna ägna sig med tillräcklig omsorg åt den
          mängd frågor, som ska avgöras inom departementet.
        </p>
        <p xml:id="i-CpyZKqjCyWzApwthayNf8J">
          Näringsdepartementet omfattar i dag politikområden, som tidigare
          var fördelade på tre departement @ arbetsmarknad, kommunikation
          och näring.
        </p>
        <p xml:id="i-5P9gjcuyhgCUdBMg2QTdjF">
          Underställda verkschefer klagar över att de inte längre får tillfälle
          att diskutera sina frågor med ett statsråd utan hänvisas till
          underställd personal.
        </p>
        <p xml:id="i-2fWmAmvtyUC9ViR16uc3S3">
          Telia@Telenor-affären har av naturliga skäl tagit en betydande
          tid i anspråk. De komplicerade IT-frågorna ställer stora anspråk
          på inläsning och bedömningar. Väg-, järnvägs- och flygsektorerna
          kräver kontinuerlig uppmärksamhet @ i synnerhet inför aktuella
          avregleringar och privatiseringar. Posten har sina speciella frågor
          som måste lösas inför den omfattande strukturförändring som brev-
          och paketdistribution utsätts för i Europa.
        </p>
        <p xml:id="i-FopSwTAKBtnBfZJJJ6F65B">
          Jag har dessutom noterat, att statsråden Rosengren och Sahlin
          vid några tillfällen inte kunnat delta vid EU:s ministermöten.
          Detta är enligt min mening ett allvarligt memento @ dels mot bakgrund
          av att Sverige inom ett år kommer att vara ordförandeland i EU
          och dels med tanke på att många infrastrukturella spörsmål måste
          samordnas mellan Sverige och EU.
        </p>
        <p xml:id="i-WXFMEayG1AUzkjPdhCRN7U">
          Med hänvisning till det ovan anförda vill jag ställa följande
          frågor till statsministern:
        </p>
        <p xml:id="i-71x839BJ42Yo2LpetGaGzH">
          Vilka organisatoriska förändringar är statsministern beredd att
          vidta för att få en snabbare och effektivare handläggning av Näringsdepartementets
          mångskiftande frågor?
        </p>
        <p xml:id="i-52RBt5RmtQwEqubRMPYGPA">
          Vilka skäl talar för respektive emot att bryta ut de mycket viktiga
          kommunikationsfrågorna och låta dessa antingen handläggas av ett
          särskilt statsråd inom befintligt näringsdepartement eller ett
          självständigt kommunikationsdepartement?
        </p>
      </div>
    </body>
  </text>
</TEI>
