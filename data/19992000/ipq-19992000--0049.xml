<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0049">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0049</head>
        <author who="i-PvJTHCyJiaxUeJhG5osdHg">Lindvall, Gudrun (mp) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>nickelallergier</topic>
        <docDate when="1999-10-29">den 29 oktober</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GN1049</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:49 av Gudrun Lindvall (mp) till socialminister
          Lars Engqvist om nickelallergier
        </IPQ_title>
      </div>
      <div type="IPQuestionBody">
        <p xml:id="i-TCtyduJ87hJYKBXv41zRHR">
          Trots att mängden nickel i smycken varit begränsad till högst
          0,05 % nickel sedan tio år i Sverige ökar antalet nickelallergiker.
          15 % av alla europeiska kvinnor och mellan 2 och 5 % av männen
          är nickelallergiska. Många utvecklar eksem, ofta besvärliga sådana.
        </p>
        <p xml:id="i-3XQxnCMSshnJKzHXp9vt1x">
          En färsk undersökning om allergiframkallande nickel har gjorts
          av yrkes- och miljödermatologiska enheten inom samhällsmedicin
          i Stockholms läns landsting.
        </p>
        <p xml:id="i-75dZ2oto3z2LyCyWwTMCLN">
          Enligt undersökning frigörs nickel från 96 % av undersökta föremål
          inom gruppen sybehör. Det gäller metallknappar, tryckknappar och
          dragkedjor m.m., detaljer som ofta har direkt och långvarig hudkontakt.
          Av smycken, klockor etc. avgav 25 % för mycket nickel. Spännen
          på skor och sandaler hade högst andel inom den gruppen, ca 60
          %, därnäst kommer hårspännen, 45 %, och skärp, 40 %. Från vart
          fjärde smycke, accessoar, klocka, glasögon, spänne och knapp frigörs
          för mycket nickel efter en EU-regel som börjar gälla nästa år.
          Två av tre örhängen eller piercingsmycken som sätts in efter håltagning
          innehåller fortfarande för mycket nickel, helt i strid med de
          svenska reglerna. Kontrollen är för dålig. Inom yrken med våtkontakt
          med föremål som innehåller nickel, till exempel frisörer och lokalvårdare,
          är risken stor för allergi, liksom bland anställda i vårdyrken,
          i restaurangbranschen och metallarbetare.
        </p>
        <p xml:id="i-XVMrMqBCkJjjf2MkSomNSw">
          Sveriges regler är för tama. Nickelallergierna måste tas på allvar
          eftersom detta är en allergi som påverkar livet mycket för dem
          som drabbas och också påverkar yrkeslivet och yrkesvalet för många
          människor. Med dagens svenska regler riskerar många ungdomar att
          drabbas. Det finns många goda skäl för att nu skärpa de svenska
          reglerna. I Danmark har man i tio år haft en regel som säger att
          föremål som är i långvarig och direkt kontakt med huden inte får
          avge mer än 0,5 mikrogram nickel per kvadratcentimeter och vecka.
          Där har antalet nyinsjuknade i nickelallergi börjat minska. I
          EU skärps reglerna alltså nästa år.
        </p>
        <p xml:id="i-DUrkhEVipPpyrx7qGiwBVT">
          Mina frågor till ministern är:
        </p>
        <p xml:id="i-Ci5m1VtNAo6PAT15J9GnV9">
          När avser ministern skärpa de svenska reglerna beträffande nickelinnehåll
          i hudnära produkter och hur kommer reglerna att skärpas?
        </p>
        <p xml:id="i-Y6mFiyi6SJZrhh8kHkr6EB">
          Vilka åtgärder avser ministern föreslå för att underlätta för
          dem som drabbats av nickelallergi?
        </p>
      </div>
    </body>
  </text>
</TEI>
