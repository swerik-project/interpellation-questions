<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0319">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0319</head>
        <author who="i-4HwVdTBbapZ5KwNJtKs6Ux">Andersson, Marianne (c) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>Kongo-Kinshasa och Kongo-Brazzaville</topic>
        <docDate when="2000-03-28">den 28 mars</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GN10319</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:319 av Marianne Andersson (c) till utrikesminister
          Anna Lindh om Kongo-Kinshasa och Kongo-Brazzaville
        </IPQ_title>
      </div>
      <div type="IPQuestionBody">
        <p xml:id="i-ADL3PYWR8AZ1NQCUFatPTy">
          Under en dryg vecka i månadsskiftet februari-mars genomförde
          riksdagsledamöter från alla riksdagspartier en resa till Demokratiska
          Republiken Kongo (Kongo-Kinshasa) och Republiken Kongo (Kongo-Brazzaville).
        </p>
        <p xml:id="i-49EQMgbBpVdh6EszofEKL5">
          De kunskaper vi hade om den svåra situationen i länderna underströks
          och förstärktes starkt under besöket. Det var två länder i kaos
          vi besökte. All struktur i Kongo-Kinshasa med sina 55 miljoner
          invånare varav hälften är under 15 år och där mindre än hälften
          av barnen går i skolan är förstörd efter mer än 30 års vanstyre
          och nu den förödande krigssituationen. För tio år sedan var landet
          självförsörjande med livsmedel, nu är det helt importberoende.
          Medellivslängden har sjunkit från 55 till 45 år under kort tid.
          Sjukdomar som malaria, sömnsjuka, tbc och hiv/aids ökar våldsamt.
          Rättsväsendet fungerar inte. Vårt intryck var att det är den informella
          sektorn och kyrkorna som står för det civila samhället i dag och
          över huvud taget gör att människor överlever.
        </p>
        <p xml:id="i-9MMWcDXs8JLV72C7Zs5c5k">
          Kyrkornas initiativ till Nationella Konsultationer för att förbereda
          en dialog om fred visar deras engagemang och även möjligheter
          att bana väg för en fredlig lösning. Samtidigt behövs stöd och
          engagemang från det internationella samfundet för att medverka
          till att Lusakaavtalet genomförs och för att stödja utvecklingen
          mot good governance.
        </p>
        <p xml:id="i-XeNdCQEoceGJq7jBw7he8t">
          I Kongo-Brazzaville råder en mycket bräcklig fred efter tre mycket
          grymma krig under 90-talet. Även här gör kyrkorna och andra frivilligorganisationer
          en enorm insats både när det gäller humanitärt arbete och när
          det gäller att stödja en fredlig utveckling samt inte minst när
          det gäller försoningsarbete. Trots allt de utsatts för måste människor
          till slut leva tillsammans. Alla de soldater som under kriget
          dödat, plundrat, fördrivit och våldtagit måste på något sätt integreras
          i samhället. Kyrkorna och Unesco arbetar konstruktivt med de frågorna.
          Det är en enorm uppgift och de behöver ha ökat stöd för det arbetet.
          Alla de totalt utblottade människor som nu återvänder till sina
          byar måste få hjälp att starta ett nytt liv. En folkräkning måste
          genomföras för att en folkomröstning om en ny konstitution kan
          genomföras så snart som möjligt.
        </p>
        <p xml:id="i-WxRp3qutETcD68SHA1GPQv">
          Även om man nu måste se framåt och bygga landet på nytt är det
          nödvändigt att ställa de ansvariga för våldsdåden till svars.
          Den uppföljningskommission som nu arbetar för att övervaka fredsavtalen
          bör antingen få utvidgat uppdrag eller efterträdas av en sanningskommission
          liknande den i Sydafrika. Där måste även Frankrikes roll i konfliken
          visas tydligt. FN bör överväga att inrätta en krigsförbrytartribunal
          även för Kongo-Brazzaville.
        </p>
        <p xml:id="i-Anw8rgrWsJneZfJGCYwrQh">
          Sveriges stora goodwill genom vår långa tradition av missionsarbete
          ger oss stora möjligheter till insatser i de båda länderna. Vi
          bör öka stödet till båda länderna men kanske har vi allra störst
          möjligheter att förändra utvecklingen och åstadkomma långsiktigt
          resultat i Kongo-Brazzaville. Alldeles särskilt som vi framstår
          som en objektiv partner jämfört med den gamla kolonialmakten Frankrike
          vars stora intressen i oljeindustrin alldeles tydligt går före
          intresset av fred och utveckling i landet.
        </p>
        <p xml:id="i-QHj9p3Nyx3u8GwuveSkcUY">
          Jag vill därför fråga utrikesministern om regeringen är beredd:
        </p>
        <p xml:id="i-VUoyRfHFiVDn1sEkGK5dTD">
          att stödja försoningsprocessen genom ökat stöd till frivilligorganisationer
          och till Unesco,
        </p>
        <p xml:id="i-UKGKK6aJKgypnLazJRUnLw">
          att utöka stödet till de frivilligorganisationer som arbetar
          med humanitära insatser i de båda länderna,
        </p>
        <p xml:id="i-62aUSouc6YWLbC6fWLJJck">
          att ge stöd till demokratiutveckling, t.ex. folkräkning och rättsväsende,
        </p>
        <p xml:id="i-BnmMo1WD2hhzMjgxbQULFC">
          att arbeta för att en sanningskommission inrättas,
        </p>
        <p xml:id="i-NAtANGqUGGmxhfx9Ggew6A">
          att aktivt driva frågan om Kongostaterna i det internationella
          samfundet: EU, FN, IMF och Världsbanken samt
        </p>
        <p xml:id="i-EQfUnLiYwYVZ598QQ5JiGP">
          att i EU-samarbetet ta upp frågan om Frankrikes roll i konflikten
          i Kongo-Brazzaville?
        </p>
      </div>
    </body>
  </text>
</TEI>
