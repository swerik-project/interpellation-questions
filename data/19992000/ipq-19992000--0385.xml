<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0385">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0385</head>
        <author who="i-Tg5wtdAcfotgy1zwH4f3qs">Björkman, Lars (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>vägarnas standard</topic>
        <docDate when="2000-04-28">den 28 april</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GN10385</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:385 av Lars Björkman (m) till näringsminister
          Björn Rosengren om vägarnas standard
        </IPQ_title>
      </div>
      <div type="IPQuestionBody">
        <p xml:id="i-2BKinRqSWc9M32LZYC3KHQ">
          Den senaste tiden har rapporterna om den allt uslare standarden
          på landets vägnät duggat tätt. Avstängda vägar på grund av tjällossning
          är ett återkommande problem. Hälften av vägarna i Dalsland avstängda,
          40 % i Jämtland, 25 % i Västerbotten är bara några exempel på
          hur den dåliga bärigheten slår ut viktiga transporter för näringslivets
          och landets behov. Dessa vägar med relativt liten trafik har stor
          betydelse för ekonomin i företagen och därmed även för landets
          ekonomi. Enbart för skogsindustrin kostar bärighetsproblemen bortåt
          en miljard kronor årligen. Även för privatbilismen är de dåliga
          vägarna en stor kostnad i ökat slitage och tidsförluster.
        </p>
        <p xml:id="i-38FBq48W5Cv3b9qAW3DyZ9">
          På de livligt trafikerade vägarna är problemen i första hand
          trafiksäkerhetsmässiga. Förutom farliga korsningar, smala vägar
          och andra problem tillkommer en alltmer nedsliten asfalt och spårig
          vägbana. Runt storstäderna, framför allt Stockholm, tillkommer
          dessutom köproblem och dålig framkomlighet som årligen kostar
          enorma summor för trafikanterna. Förbindelserna mellan storstadstriangeln
          har länge varit prioriterade, liksom övriga Europavägar. Det brådskar
          med att genomföra de nödvändiga åtgärderna för att dessa ska bli
          trafiksäkerhetsmässigt och framkomlighetsmässigt i fullgott skick.
          Förbifart runt Stockholm måste komma högt på prioriteringslistan.
        </p>
        <p xml:id="i-8rWhDNV3WWQNHD2x6imYNR">
          Behovet av medel för drift och underhåll är skriande. Även till
          nyinvesteringar och reinvesteringar. Bärighetssatsningarna som
          delvis finansierades av höjda fordonsskatter har avslutats, medan
          skatterna står kvar @ liksom behovet av ökad bärighet. Standarden
          på det enskilda vägnätet har kraftigt försämrats de senaste åren
          på grund av minskade statliga anslag.
        </p>
        <p xml:id="i-G5juW8nXgz6otsUm35Wm9S">
          Uppräkningen av behoven blir en lång lista. Och att vägarna och
          vägstandarden är viktiga för landets ekonomi är ett omvittnat
          faktum. Fortsätter förfallet kan det få ödesdigra konsekvenser
          för utvecklingen och ekonomin. En strategi för att komma till
          rätta med problemen borde därför ligga högt upp på statsmakternas
          prioriteringslista.
        </p>
        <p xml:id="i-G9XDaGsQwardhTuNv8vaWW">
          Jag vill därför ställa följande frågor till näringsministern:
        </p>
        <p xml:id="i-RdX9c5nQChJuBt3HWScswA">
          Vilka åtgärder avser statsrådet vidta för att hindra att den
          dåliga standarden på landets vägnät blir en hämsko för företagens
          utveckling?
        </p>
        <p xml:id="i-A7d5X4ZnXE9M8DV6WVK9n2">
          Vilka åtgärder avser statsrådet vidta för att inte den dåliga
          vägstandarden ska leda till ökad utflyttning från landsbygden?
        </p>
        <p xml:id="i-87a5kBwgKak5CUSxAott2z">
          Vad avser statsrådet vidta för åtgärder för att inte olyckskurvan
          i trafiken ska stiga ytterligare?
        </p>
      </div>
    </body>
  </text>
</TEI>
