<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0124">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0124</head>
        <author who="i-M6F85qijn9rB9XrUARJYDS">Åbjörnsson, Rolf (kd) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>besparingar inom rättsväsendet</topic>
        <docDate when="1999-12-01">den 1 december</docDate>
        <status when="unknown" byWhom="justitieminister Laila Freivalds " byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GN10124</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:124 av Rolf Åbjörnsson (kd) till justitieminister
          Laila Freivalds om besparingar inom rättsväsendet
        </IPQ_title>
      </div>
      <div type="IPQuestionBody">
        <p xml:id="i-AzHQR9UXtgvWbqQpVBnCXi">
          Enligt uppgifter i pressen kommer 350 domstolsarbeten att försvinna
          om Domstolsverkets förslag till besparingar inom rättsväsendet
          genomförs. Flera domstolar kommer att läggas ned @ Jakobsbergs
          och Ljusdals tingsrätter pekas ut i rapporten. En regionalisering
          av domstolsväsendet åsyftas.
        </p>
        <p xml:id="i-HBzZsmpJDgRL8L9dj5y1u2">
          Uppenbarligen förhåller det sig så att svenska folket anser att
          domstolar med lokal förankring utgör ett omistligt inslag i en
          demokratisk rättsstat. Om detta ur vissa aspekter förefaller ekonomiskt
          mindre rationellt måste väl ändå statsmakterna rätta sig efter
          denna önskan, om inte beslut fattas i riksdagen.
        </p>
        <p xml:id="i-VvGLAyfQwnjBkKcjzH4C8c">
          Under mandatperioden 1994@1998 genomfördes en dramatisk förändring
          av åklagarväsendet. Reformen bars upp av tanken att man kunde
          behålla en lokal verksamhet men centralisera administrationen.
          I praktiken visade sig detta ogörligt. Självfallet förhåller det
          sig så att en myndighet inte bara är beroende av den rättsbildade
          personalen utan av hela personalen. Detta gäller särskilt för
          domstolarna vars integritet och självständighet inte får ifrågasättas.
          Redan Domstolsverkets agerande i olika hänseenden under senare
          tid har undergrävt domstolarnas självständighet.
        </p>
        <p xml:id="i-DFbE5FjcMnVH7ASLeKFzPD">
          Jag har blivit upplyst att Högsta domstolen fått sparbeting utöver
          att man inte tillerkänts anslag i enlighet med utfästelse från
          Domstolsverket. Detta har föranlett en kommunikation mellan Högsta
          domstolen och Domstolsverket av egenartat slag. Landets högsta
          domstol måste vädja till en förvaltningsmyndighet för att få de
          resurser som är erforderliga för att domstolen ska kunna fungera.
          Detta förefaller helt oefterrättligt. Kostnadstäckning har nu
          erhållits. De ekonomiska besparingarna för Högsta domstolen innefattar
          att antalet justitieråd nu kommer att nedgå till 16 och att ett
          antal revisionssekreterare försvinner. Som representant för den
          rättssökande allmänheten ställer jag mig utomordentligt frågande
          inför dessa förhållanden då väntetiderna i Högsta domstolen är
          långa och naturligtvis kommer att bli ännu längre med nu genomförda
          nedskärningar
        </p>
        <p xml:id="i-JDfmQpVY68ewdQw3PQsPZF">
          Vilka åtgärder avser regeringen vidta för att säkerställa domstolarnas
          möjligheter att utföra sina uppgifter trots minskade resurser
          och omorganisationer?
        </p>
      </div>
    </body>
  </text>
</TEI>
