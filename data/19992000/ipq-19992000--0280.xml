<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0280">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0280</head>
        <author who="i-GSfuaZB2iKY7EQ9cNr63sp">Daléus, Lennart (c) </author>
        <recipient who="i-3kVCtR7mCK6mW2F6oaBMR5">statsminister Göran Persson </recipient>
        <topic>livskraft i hela landet</topic>
        <docDate when="2000-03-07">den 7 mars</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GN10280</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:280 av Lennart Daléus (c) till statsminister
          Göran Persson om livskraft i hela landet
        </IPQ_title>
      </div>
      <div type="IPQuestionBody">
        <p xml:id="i-RqZA5HZJr7oK6W8kHXAdvD">
          Centerpartiet begärde den 17 februari att en aktuell debatt skulle
          anordnas med anledning av de höjda bensinkostnaderna och den fördyring
          som följer av långa avstånd och avsaknad av alternativ till bilen
          för boende på landsbygden. Tyvärr var Centerpartiet det enda parti
          som ansåg att denna fråga var så viktig att det behövdes en debatt
          så att vi tillsammans skulle kunna komma fram till några lösningar
          på problemen. De övriga partierna valde dock att tacka nej till
          denna aktuella debatt. Vilket är mycket beklagligt för livskraften
          i hela landet. Därför väljer vi nu att ställa en interpellation
          till statsministern.
        </p>
        <p xml:id="i-BGeLoyDDWsMwtBEAm78KGE">
          Bilen är i många fall ett måste för boende ute på landsbygden.
          Valfrihet mellan olika kommunikationsmedel som kännetecknar de
          större tätorterna saknas ofta på landsbygden. Samtidigt är kostnaderna
          höga. De långa avstånden leder till många mils bilåkande. Det
          kan gälla allt från att ta sig till och från arbetet, ta sig till
          affären, skjutsa barnen till fritidsaktiviteter, vuxenstudier
          m.m. Kostnader för arbetspendling och långa resor till olika aktiviteter
          har för många blivit en alltför tung post i hushållsekonomin.
        </p>
        <p xml:id="i-SCG3GoqwjE8z42bzQEGryk">
          Ska människor ha en fortsatt möjlighet att bo kvar eller flytta
          till mindre orter är det nödvändigt att se över möjligheten att
          höja reseavdraget ytterligare för arbetsresor. Även för att öka
          den regionala rörligheten på arbetsmarknaden är ett höjt reseavdrag
          viktigt och bidrar därmed till större arbetskraftsutbud även i
          mindre orter. Företagarna märker redan att resekostnaderna hindrar
          människor från att ta arbete på annan ort.
        </p>
        <p xml:id="i-LZLtCBLuAka2pzHV6EvKur">
          Att bo på landsbygden innebär väldigt ofta extra kostnader. En
          kompensation kan hanteras via skattsedeln med avdragsmöjligheter
          som knyts till boende och möjligheter att nyttja allmänna kommunikationsmedel.
          Utgångspunkten för avdraget bör vara att definiera en basservice
          och finna ett system som innebär ett differentierat avdrag beroende
          på avstånd och tillgång till basservice. Människor på landsbygden
          får inte tvingas in i ett hörn. Det är helt avgörande för att
          kunna bo kvar att resekostnaderna lättas.
        </p>
        <p xml:id="i-Pw1BzekH8atDrC7GJcFdkF">
          Mot denna bakgrund vill jag fråga statsministern följande:
        </p>
        <p xml:id="i-FF9LQLAjbWfMY2DkbbvQLy">
          1. Är statsministern beredd att snarast ta initiativ för att
          höja reseavdraget?
        </p>
        <p xml:id="i-Kx6E5deJcAEWxzS3rvXjwQ">
          2. Är statsministern beredd att ta initiativ för att tillsätta
          en utredning som bör se över ett nytt landsbygdsavdrag?
        </p>
        <p xml:id="i-7Ggc92kVcgiqspCDBi4WKX">
          3. Vilka åtgärder är statsministern beredd att vidta för att
          kompensera de kostnader som uppstår på grund av långa avstånd
          och avsaknad av valfrihet?
        </p>
      </div>
    </body>
  </text>
</TEI>
