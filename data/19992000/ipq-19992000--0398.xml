<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0398">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0398</head>
        <author who="i-CC4z6y829HSoYCYrGDHrtv">Högström, Kenth (s) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>radiokommunikation</topic>
        <docDate when="2000-04-28">den 28 april </docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GN10398</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:398 av Kenth Högström (s) till statsrådet
          Mona Sahlin om radiokommunikation
        </IPQ_title>
      </div>
      <div type="IPQuestionBody">
        <p xml:id="i-dgnkpBj2HtA4Atktx8KtM">
          I slutet av 1998 överlämnades utredningen Ett tryggare Sverige
          (SOU 1998:143) till Näringsdepartementet. Utredningen pekade på
          behovet av samordnad radiokommunikation inom räddningstjänsten.
          Utredningen understryker att:
        </p>
        <p xml:id="i-P8TmJ6kC7wivaUewTNmdLn">
          "Det är av största vikt för medborgarnas trygghet att samhället
          har väl fungerande kommunikationer för hantering av olyckor, katastrofer,
          brottsbekämpning, samhällsstörningar och övrigt. För att polis,
          räddningstjänst och sjukvård med flera på bästa sätt ska kunna
          fullgöra sina uppgifter krävs goda kommunikationer såväl inom
          respektive organisation som mellan organisationerna."
        </p>
        <p xml:id="i-PxRqmx8idqkMc3c3cS29Ep">
          Alla de myndigheter och organisationer som utredningen har fört
          diskussioner med har problem med sina nuvarande radiosystem. Systemen
          behöver bytas ut inom en snar framtid. Detta måste ske på ett
          samordnat sätt. I moderna mobilradiosystem är det nu möjligt att
          olika användargrupper kan fungera oberoende av varandra, samtidigt
          som det finns stora möjligheter till samkommunikation i de fall
          man önskar det. Användarna har också insett att det skulle bli
          alltför dyrt att bygga egna nät med den funktionalitet man kräver
          i dag.
        </p>
        <p xml:id="i-UAPJfPDkNb1GLF7jq1cjCo">
          Det europeiska standardiseringsorganet ETSI har tagit fram en
          standard för mobil radio, TETRA. I dag så byggs TETRA-system i
          ett flertal länder i Europa, bl.a. Belgien, Holland, Italien och
          Finland. Vad sker i Sverige?
        </p>
        <p xml:id="i-DSWdJP3UZCWY78LPFCwGFa">
          Det har snart gått ett och ett halvt år sedan utredningen presenterade
          sitt förslag. Vad jag förstår så har inget hänt. Statsrådet Mona
          Sahlin har tidigare i denna kammare, den 7 februari, svarat på
          en interpellation av Per Westerberg om vad som händer med TETRA-systemet
          i Sverige.
        </p>
        <p xml:id="i-PKPhS3TareYrua6x6tmsaA">
          Min fråga är följande till biträdande näringsministern @ varför
          följer inte regeringen Jan Rydhs utredningsförslag om en byggnation
          av ett nytt modernt radiokommunikationssystem?
        </p>
        <p xml:id="i-PojUBYbr6S6RhQR6NX2pwc">
          Det har kommit till min kännedom att flera kommuner i landet
          är på gång att bygga egna lokala TETRA-nät. Vad jag förstår så
          har Kommunförbundet genom ordförande Ilmar Reepalu tillskrivit
          Näringsdepartementet och uttryckt sin oro för att det kommer att
          bli väsentligt dyrare och innebära sämre service om kommunerna
          själva bygger egna nät. Kommunförbundet vill se att regeringen
          fattar ett beslut om byggnation av ett nationellt TETRA-nät.
        </p>
        <p xml:id="i-AChxt1tQTPCnezc2SysGSa">
          Vad är det som har gjort att TETRA-frågan verkar ha fastnat mellan
          olika departement? Enligt min bedömning så är ett byggande av
          ett nationellt TETRA-nät en viktig samhällsangelägenhet. Regeringen
          borde rimligen ta ett samlat initiativ så att frågan inte dras
          i långbänk.
        </p>
        <p xml:id="i-FQUSrDNSWNnzk7ouB1rkf7">
          Kommer regeringen att snarast fatta ett beslut om att TETRA ska
          byggas?
        </p>
      </div>
    </body>
  </text>
</TEI>
