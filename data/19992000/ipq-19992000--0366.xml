<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0366">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0366</head>
        <author who="i-8d1Y8z9sPbywJy42Y7Roqc">Graf, Carl Fredrik (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>strategi för skattepolitiken</topic>
        <docDate when="2000-04-20">den 20 april</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GN10366</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:366 av Carl Fredrik Graf (m) till finansminister
          Bosse Ringholm om strategi för skattepolitiken
        </IPQ_title>
      </div>
      <div type="IPQuestionBody">
        <p xml:id="i-NkarSD9J3R4imMgzBTs66c">
          Torsdagen den 13 april presenterade finansminister Bosse Ringholm
          regeringens förslag till vårbudget. Det var en nådigt tjock lunta
          full av nya dyra utgifter, men oroväckande tunn vad gäller strukturreformer
          och i stort sett tom på idéer.
        </p>
        <p xml:id="i-Vcv4hLnTZdg77CawnTxZEA">
          Idéer saknas dock inte i Sverige. En begåvad befolkning och ett
          påhittigt näringsliv lägger grunden för den välgörande tillväxt
          som ger finansministern de godispåsar han kan pytsa ut via vårbudgeten.
        </p>
        <p xml:id="i-DG9NT7VeWLUAYUi8AgENBN">
          Men det är inte bara i näringslivet det finns idéer, utan också
          i politiken. I plenisalen presenterar oppositionen ständigt nya
          förslag på förbättringar för svensk ekonomi och för Sveriges alla
          medborgare. Men finansministern lyssnar inte på det örat. Finansministern
          har t.o.m. bestämt sig för att avbryta skattesamtalen eftersom
          åsikterna mellan partierna skiljer sig för mycket åt.
        </p>
        <p xml:id="i-3p9KPycWRyy29zZzb8AnCk">
          Man kunde då hoppas att han lyssnade på de kloka idéer som finns
          inom den egna regeringskretsen. För dessa finns. Statsråd efter
          statsråd har nu marscherat upp på förnyelsekampens barrikader
          för att slå ett slag för förändring. Men finansministern verkar
          inte lyssna på det örat heller. Därför vill jag ta tillfället
          i akt att påminna finansministern om vad hans regeringskolleger
          och vad han själv sagt och tyckt.
        </p>
        <p xml:id="i-WLCL4Dvj6ad1LFUj8znrUh">
          Om marginalskatterna och värnskatten:
        </p>
        <p xml:id="i-KQcPa7yU5LoKDW8fwGnoSq">
          "På sikt skall den nya 'värnskatten' på höga inkomster avskaffas."
          Näringsminister Björn Rosengren i DN den 24 februari 1999.
        </p>
        <p xml:id="i-FqFYk7jCHB31fSMH42bCie">
          "(Sverige) behöver en ny skattereform där både inkomst- och marginalskatterna
          ska vara konkurrenskraftiga gentemot omvärlden." Näringsminister
          Björn Rosengren till TT den 26 februari 1999.
        </p>
        <p xml:id="i-UZihPhGVjQ12wt46HK4HjN">
          Om kapital- och förmögenhetsskatterna:
        </p>
        <p xml:id="i-FLwJmPYjSyxxTT7wiHJss8">
          "De skatterna kommer att sänkas, det finns ingen annan väg. Vi
          ser just nu över kapital- och förmögenhetsskatterna i regeringen."
          Biträdande näringsminister Mona Sahlin i Finanstidningen den 4
          april 2000.
        </p>
        <p xml:id="i-Lh1ZfedpW9GeMsjpQ5xQSq">
          Samtidigt har samtliga riksdagspartier, utom Socialdemokraterna,
          deklarerat att de vill slopa sambeskattningen av förmögenheter.
          Men finansminister Bosse Ringholm passar i frågan:
        </p>
        <p xml:id="i-EibexyQJLbTtLwm53tJEme">
          "(Socialdemokraterna) har inte satt ner foten. Vi vill få en
          diskussionen om det i våra arbetarekommuner under vintern tillsammans
          med kapitalbeskattningen, förmögenhets- och fastighetsbeskattningen".
          Finansminister Bosse Ringholm i SvD den 15 september 1999.
        </p>
        <p xml:id="i-GpiRH3ktPKfRSWCVoPqkTg">
          "Förmögenhetsskatten är stötande." Biträdande näringsminister
          Mona Sahlin i DN den 11 november 1999.
        </p>
        <p xml:id="i-TMFSTYtPXta7RyJcjCWzMP">
          Om beskattningen av personaloptioner:
        </p>
        <p xml:id="i-8N7LZFfrgZ119fxp9QJE77">
          "(Jag) vill ändra på skattereglerna för personaloptioner så att
          fler företag inte bara ger några få i toppen bonus utan alla anställda
          omfattas av ett belöningssystem @ @ @ fler ska få personaloptioner.
          Det är en ny form av intyg för en anställd att man är en del av
          företaget, och vara delaktig i hur det växer." Biträdande näringsminister
          Mona Sahlin i FLT den 13 april 2000.
        </p>
        <p xml:id="i-54U59ifn6b7bmGEsVDY1nR">
          Om att sänka skatterna på hushållsnära tjänster:
        </p>
        <p xml:id="i-FxT1Djc3PuMRSkG3UhvVVW">
          "Jag skulle gärna se att vi hittar en bra modell för hushållsnära
          tjänster." Miljöminister Kjell Larsson i DN den 10 september 1999.
        </p>
        <p xml:id="i-QptcxnM7Kuf8xKS5DHv9Na">
          Citaten ovan typer på att regeringen inte riktigt verkar veta
          vad den vill. Med anledning av detta vore det önskvärt att finansminstern
          klarlägger regeringens skattepolitiska strategi.
        </p>
        <p xml:id="i-TwdPcwVsR7AWWV74entLJM">
          Vilka åtgärder avser regeringen att vidta för att åstadkomma
          en förbättrad skattestruktur avseende inkomstbeskattningen, förmögenhetskatten,
          kapitalbeskattning, beskattningen av personaloptioner samt beskattningen
          av hushållsnära tjänster?
        </p>
      </div>
    </body>
  </text>
</TEI>
