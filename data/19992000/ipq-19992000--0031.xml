<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0031">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0031</head>
        <author who="i-Ha5uZXGHudhTidCuW8UjXN">Marcelind, Ragnwi (kd) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>arbetslösheten </topic>
        <docDate when="1999-10-19">den 19 oktober</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GN1031</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:31 av Ragnwi Marcelind (kd) till näringsminister
          Björn Rosengren om arbetslösheten
        </IPQ_title>
      </div>
      <div type="IPQuestionBody">
        <p xml:id="i-WnFJ3PRxweF5ePNFjHwAzk">
          Det går för närvarande bra för svensk ekonomi @ en återkommande
          slogan från regeringen. Sanningen ter sig annorlunda. Samtidigt
          som vi gläds åt de nya arbetstillfällena är det viktigt att inse
          att många arbetsmarknadsproblem fortfarande kvarstår. Cirka 16
          % av arbetskraften, eller över 700 000 människor är arbetslösa,
          i arbetsmarknadspolitiska åtgärder eller undersysselsatta, dvs.
          de skulle vilja arbeta mer. Det är i dag stora regionala skillnader
          i landet och sysselsättningsökningen har framför allt koncentrerats
          till storstadslänen. Ett län som har drabbats hårt är Gävleborg.
        </p>
        <p xml:id="i-3wUy7hMdUhw9V6mL9PRr6h">
          Den 9 augusti fick jag svar på en fråga från näringsminister
          Björn Rosengren. Min fråga berörde de effekter som uppstått i
          Gävleborgs län till följd av anslagsbesparingar och den ändrade
          anslagsförordningen. Svaret innehöll inte mycket substans utom
          några korta bortförklaringar som visade att statsrådet inte satt
          sig in i konsekvenserna av de nedskärningar och besparingar man
          beslutat om. Att konsekvenserna för de arbetshandikappade blev
          ödesdigra ville inte näringsministern ta något ansvar för, utan
          hänvisade till att det var AMS ansvar. Detta anser jag är oansvarigt
          av näringsministern.
        </p>
        <p xml:id="i-JbmGWt573z2wmanCJTM4b2">
          Det är nödvändigt att tillförsäkra de arbetshandikappade möjligheten
          till fortsatt aktivt arbetsliv. Inte minst nu när arbetsmarknaden
          har vänt uppåt gäller det att slussa ut de arbetshandikappade
          på den ordinarie arbetsmarknaden. Lönebidragen kan då vara ett
          effektivt instrument. Regeringen gjorde under 1999 en indragning
          på 200 miljoner kronor på anslaget. Denna besparing försökte man
          skyla över genom att på ett fräckt sätt i vårpropositionen hävda
          att det var en satsning på ytterligare 90 miljoner kronor. De
          plus 90 miljoner kronorna var i själva verket minus 200 miljoner
          kronor. Orsaken var bl.a. att anslag dragits över tidigare och
          anslagssparande på grund av utgiftstaken. Regeringen hade helt
          enkelt inte kontroll över sina utgifter och tvingades därför vidta
          en drastisk åtgärd.
        </p>
        <p xml:id="i-DBFAFRBkAH3vZB12zsbKL">
          I budgetpropositionen föreslås en "satsning" på 30 miljoner kronor,
          som alltså i perspektivet av vad som hänt under 1999 är alldeles
          för lite. Vi kristdemokrater har i vår budgetmotion avsatt ytterligare
          30 miljoner kronor för detta ändamål. Vidare är det viktigt, anser
          vi, att det i förordningen för lönebidragsanställda införs en
          paragraf som innebär att om risk för uppsägning föreligger ska
          en sänkning av lönebidraget inte genomföras. Vidare är det viktigt
          att rätten till en ersättning på 90 % vid anställning i ideella
          organisationer ska gälla såväl vid nyanställningar som för dem
          som innehade anställning efter den 1 juli 1995. Tolkningarna av
          de beslut riksdagen tog med anledning av regeringens försök att
          sänka ersättningsnivån för de arbetshandikappade har varit synnerligen
          olyckliga och skapat stor osäkerhet och oklarhet. Det bästa är
          nu därför en generös tolkning i de fall där tvister råder och
          uppsägningshot föreligger på grund av genomförd sänkning av lönebidraget.
        </p>
        <p xml:id="i-RRm7bmEHCxpR1crfmopgVf">
          I dag, någon månad efter att jag fått mitt svar är situationen
          om möjligt ännu sämre, arbetslöshetssiffrorna ökar. Den öppna
          arbetslösheten ökar och antalet långtidsarbetslösa ligger i dag
          på 70 000 personer vilket utgör 26 % av samtliga arbetslösa. Många
          i Gävle står inför det faktum att de snart blir utförsäkrade eller
          redan har blivit det. På en vecka var det mer än 30 personer som
          blev utförsäkrade och därmed sökte sig till socialtjänsten för
          att få socialbidrag. Socialtjänsten som redan i dag har stora
          underskott i en utflyttningsdrabbad kommun som Gävle drabbas allt
          hårdare.
        </p>
        <p xml:id="i-VmCRzv4Ng2Z5j1bNgGLYrL">
          När statsmakterna nu har ändrat spelreglerna så är det anmärkningsvärt
          att besparingarna tillåts slå mot svaga grupper. Situationen för
          de arbetshandikappade är bara ett exempel. Människor blir långtidsarbetslösa
          i ett län med redan tidigare hög arbetslöshet och stor överförbrukning
          av anslagsresurserna.
        </p>
        <p xml:id="i-Mqu4AGy7WbdjmEQ2MZ62FK">
          Mina frågor till berört statsråd är:
        </p>
        <p xml:id="i-PPczUvveS1QbDubZ5sn5qd">
          Vad avser näringsministern göra för att mildra de dramatiska
          effekter som uppstått i Gävleborgs län till följd av beslutet
          om anslagsbesparingar och ändrad anslagsförordning?
        </p>
        <p xml:id="i-T38hh9UsG8mzDZx6HcXSou">
          Vad avser näringsministern göra för att komma till rätta med
          långtidsarbetslösheten?
        </p>
        <p xml:id="i-Uq1Hmywgx4Cjbri6VkphKM">
          Vad avser näringsministern göra för att mildra effekterna av
          att alltfler blir socialbidragsberoende i ett redan drabbat län?
        </p>
        <p xml:id="i-Yb5xWbcrqTyEbFAxSQZa5">
          Vad avser ministern göra för att inte de arbetshandikappade ska
          drabbas orimligt hårt?
        </p>
      </div>
    </body>
  </text>
</TEI>
