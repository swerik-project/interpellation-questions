<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0267">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0267</head>
        <author who="i-5CH7vHLGXLfDB5Tn7xx95V">Holma, Siv (v) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>arbetsgivaravgifterna</topic>
        <docDate when="2000-02-25">den 25 februari</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GN10267</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:267 av Siv Holma (v) till näringsminister
          Björn Rosengren om arbetsgivaravgifterna
        </IPQ_title>
      </div>
      <div type="IPQuestionBody">
        <p xml:id="i-8RcD4JKZXpT1LZREpBaEyR">
          Det går bra för Sverige. Arbetslösheten minskar. Antalet människor
          med arbete ökar. Skatteinkomsterna ökar. Välfärdens brister kan
          börja åtgärdas. Dessa positiva beskrivningar stämmer inte för
          Sveriges glesbygdskommuner. De har kraftigt minskat sin befolkning
          under flera årtionden. Trots "bättre tider" fortsätter befolkningen
          att minska.
        </p>
        <p xml:id="i-5r6CZXBEPA8fTJ5bes2ine">
          Från årsskiftet slopades glesbygdsstödet med sänkta arbetsgivaravgifter.
          I Norrbotten har många protesterat mot detta. Företagare, LO-sektioner,
          kommunalråd i Övertorneå, Pajala och Haparanda tog i februari
          initiativ till ett upprop med rubriken "Sista striden för företagande
          och välfärd i glesbygd". Ett hundratal deltagare samlades i Övertorneå
          den 17 februari och uttryckte sin ilska över beslutet att slopa
          glesbygdsstödet med sänkta arbetsgivaravgifter. Beslutet har i
          praktiken inneburit en åttaprocentig höjning av arbetsgivaravgifterna
          för de drabbade företagen.
        </p>
        <p xml:id="i-22LwdJBCDcyRinrRtT1Uhr">
          Nedsättningen har varit en del av den nationella politiken för
          att ge jämbördiga förutsättningar för glesbygden att klara de
          högre kostnaderna för resor, frakt och för att kunna locka högutbildade
          och kompetenta människor till företagen i glesbygden. Nedsättningen
          bidrog till att företagen fick förutsättningar att klara av att
          expandera och satsa på marknader utanför glesbygden.
        </p>
        <p xml:id="i-KSvW5mvFpZwWYquxVaJcmb">
          Det fanns en tydlig regional skillnad i hur man röstade i folkomröstningen
          om Sveriges EU-medlemskap. En stor majoritet av befolkningen i
          glesbygden röstade nej. I storstäderna fanns dock en majoritet
          som röstade ja. Resultatet av folkomröstningen blev att Sverige
          inträdde som medlem i EU 1995. Såvitt jag har förstått så resulterade
          de svenska medlemsförhandlingarna, som leddes av den borgerliga
          regeringen med den moderate ministern Ulf Dinkelspiel i spetsen,
          bl.a. i att småföretagarna förlorade möjligheterna till fortsatt
          nedsättning av arbetsgivaravgifterna.
        </p>
        <p xml:id="i-48UVoHDNF99h73Xyxb3Jr3">
          Med hänsyn till det anförda vill jag ställa följande fråga till
          näringsministern:
        </p>
        <p xml:id="i-QQ5bZL5Td4HSt9uPoJJu7u">
          Vilka åtgärder avser regeringen att vidta och när kan de träda
          i kraft för att återställa glesbygdsföretagens möjligheter till
          jämbördiga konkurrensförutsättningar med företag i tillväxtområden
          såsom i t.ex. Stockholmsområdet?
        </p>
      </div>
    </body>
  </text>
</TEI>
