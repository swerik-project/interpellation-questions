<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0241">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0241</head>
        <author who="i-QqQ96z9hf4LQtMxJfJm6ZQ">Johnsson, Jeppe (m) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>våld mot kvinnor</topic>
        <docDate when="2000-02-17">den 17 februari</docDate>
        <status when="unknown" byWhom="justitieminister Laila Freivalds " byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GN10241</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:241 av Jeppe Johnsson (m) till justitieminister
          Laila Freivalds om våld mot kvinnor
        </IPQ_title>
      </div>
      <div type="IPQuestionBody">
        <p xml:id="i-AxwP4TRwYWpMEBPiJaC4Mj">
          De anmälda misshandelsbrotten mot kvinnor fortsätter att öka.
        </p>
        <p xml:id="i-VKh14mNMhkEAagRCVrvn4C">
          Under hela 1990-talet har vi haft en kraftigt stigande brottskurva
          över antalet anmälda våldsbrott mot kvinnor. År 1998 uppgick ökningen
          till 5 % jämfört med 1997 och med 9 % jämfört med 1996. Varje
          år anmäls i Sverige drygt 20 000 fall av kvinnomisshandel, eller
          55 fall per dag. Huruvida ökningen beror på att brottsligheten
          faktiskt har ökat eller om det är så att kvinnorna i större utsträckning
          vågar anmäla männen är det igen som säkert vet. Det råder emellertid
          inget som helst tvivel om att våld mot kvinnor är ett utbrett
          problem och att skyddet för utsatta kvinnor måste förbättras.
        </p>
        <p xml:id="i-B9UkgRGWbTDGgJ3PLJAktU">
          Kvinnomisshandel begås ofta av en man som kvinnan är socialt,
          känslomässigt och ekonomiskt beroende av. Misshandeln sker oftast
          inomhus och mörkertalet bedöms som stort. Även om gärningsmannen
          döms och straffas upplever ofta kvinnorna att det är deras rörelsefrihet
          som begränsas i stället för gärningsmännens.
        </p>
        <p xml:id="i-BJvKRuhX9pzkvNbTXfRHEc">
          "Få döms till fängelse för kvinnomisshandel. Nya lagen om kvinnofrid
          används inte" och "Situationen är fullständigt oacceptabel." Citaten
          är hämtade från Blekinge Läns Tidning tisdagen den 8 februari
          i år. I artikeln återges den bedömning som ordföranden i Kvinnojouren
          Frideborg, i Karlskrona, gör.
        </p>
        <p xml:id="i-2k5ePewddUohkivfyvidHg">
          Ytterligare citat från artikeln: "Riksåklagaren hävdar att den
          som slagit en kvinna skall normalt dömas till fängelse. Så är
          inte fallet i Karlskrona. Det visar en färsk undersökning av tingsrättens
          domar under 1999." Det förekommer att domen för kvinnomisshandlare
          blir villkorlig dom kombinerat med samhällstjänst.
        </p>
        <p xml:id="i-CNW9LrKb7WHjWGeiatpGr6">
          I Svenska Dagbladet, torsdagen den 10 februari, rapporteras att
          docent Agneta Nilsson, utredare åt Socialstyrelsen och rättspsykiatriker,
          upptäckt att ett flertal personer som dömts till rättspsykiatrisk
          vård aldrig kom att skrivas in på något sjukhus.
        </p>
        <p xml:id="i-Bbu55UE1sBfmsPCF9um9Kn">
          De av docent Agneta Nilsson påpekade bristerna kan få till följd
          att en förföljd kvinna i somliga fall inte ens kan få veta var
          hennes plågoande tagits in för vård, eller om han skrivits ut.
        </p>
        <p xml:id="i-HRfiGwBhoiuTm3aUzWu1dJ">
          Regeringens kvinnofridspaket, som trädde i kraft sommaren 1998,
          var ett välkommet men otillräckligt steg i rätt riktning för att
          komma till rätta med våld, hot och misshandel mot kvinnor. Men
          nuvarande lagstiftning är inte tillräcklig utan behöver stramas
          upp.
        </p>
        <p xml:id="i-KHJJefEubSXnsFw3zsm32D">
          Bland annat behöver bestämmelserna avseende besöksförbud ses
          över och ändras. Den som bryter mot ett besöksförbud kan i dag
          dömas till böter eller fängelse i högst ett år. i ringa fall utdöms
          inget straff. Straff borde kunna dömas ut även i det ringa fallet
          och straffmaximum för normalfallet borde höjas till fängelse i
          två år.
        </p>
        <p xml:id="i-NFEFr5NWE7coyLW1vuBUw8">
          Vidare bör regeln om s.k. obligatorisk häktning kunna användas
          även vid försök till t.ex. våldtäkt av överfallstyp. En sådan
          ordning skulle utgöra en betydelsefull förstärkning av kvinnans
          skydd eftersom mannen efter anmälan och gripande skulle vara fysiskt
          förhindrad att uppsöka henne på nytt.
        </p>
        <p xml:id="i-4jXYKqvmZkQuh78hDYC2KK">
          Vilka åtgärder är justitieministern beredd att vidta med anledning
          av de av docent Agneta Nilsson påpekade bristerna i hanteringen
          av dem som döms till sluten psykiatrisk vård?
        </p>
        <p xml:id="i-K4vApufMm59oLw53TtiJ3r">
          Är justitieministern beredd att skärpa straffsatserna då det
          gäller överträdelse av besöksförbud?
        </p>
        <p xml:id="i-HV8gwzwp5kytQ5Ga7T7kmZ">
          Är justitieministern beredd att se till att regeln om s.k. obligatorisk
          häktning kan användas även vid försök till våldtäkt av överfallstyp?
        </p>
      </div>
    </body>
  </text>
</TEI>
