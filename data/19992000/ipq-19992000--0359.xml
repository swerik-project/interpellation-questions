<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0359">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0359</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>delegering av nationella uppgifter till regionen Västra Götaland</topic>
        <docDate when="2000-04-17">den 17 april</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN10359</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:359 av Ulla-Britt Hagström (kd) till
          socialminister Lars Engqvist om delegering av nationella uppgifter
          till regionen Västra Götaland
        </IPQ_title>
      </div>
      <div type="IPQuestionBody">
        <p xml:id="i-A74PJHnFs8RKyuTLDG9yd7">
          Behov av äldreombudsmän i kommunerna beskrivs i kommunfullmäktigemotioner
          från olika politiska partier. Behoven att tillgodose kvalitet
          och närhet vad gäller vård och omvårdnad är stora. Kommunerna
          har ansvaret att svara för boende och omvårdnad för äldre i behov
          av stöd. I vissa kommuner har man instiftat äldreombudsmän för
          att bevaka samarbetet mellan landsting och kommun när det gäller
          äldrevård. På den nationella nivån har frågan aktualiserats och
          debatterats utan att något konkret ställningstagande gjorts.
        </p>
        <p xml:id="i-XimAAn8qQxMB8JYQCsmtZw">
          Regionen Västra Götaland deltar i utvecklingen och uppbyggnaden
          av två regionala FoU-centrum inom äldreområdet. Båda dessa FoU-centrum
          har erhållit statliga stimulansmedel av Socialdepartementet inom
          ramen för Nationella handlingsplanen för äldrepolitik. Det ena
          är Äldre Väst Sjuhärad som regionen startat tillsammans med kommunerna
          i Sjuhärad, Högskolan i Borås, Telia och Riksbyggen. Det andra
          är ett äldrecentrum vid FoU i Väst som är en del av Göteborgskommunens
          kommunalförbund. Dessa två centrum kommer i framtiden att vara
          viktiga för att bevaka och utveckla forskningen omkring äldrevården
          och att utveckla kvaliteten av äldrevården.
        </p>
        <p xml:id="i-QifMVyAzKagRTNyHe8AyG4">
          I en region med ca 1,5 miljoner invånare skulle en egen myndighet
          som äldreombudsman kunna prövas. Denna skulle ha till uppgift
          att föra äldres talan vad gäller enskilda rättigheter, boende,
          kommunikationer, service, omvårdnad, vård m.m. Äldre skulle ha
          en person att vända sig till och slippa tveka om vilka kontakter
          som måste tas för att få det stöd som behovet kräver. Inom kvalitetsutvecklingen
          finns behov av att initiera, stimulera och analysera medicinska
          metoder och tillgodose geriatrisk kompetens. Omvårdnadsforskningen
          är relativt ny i Sverige och behöver utvecklas ytterligare. Rehabiliteringen
          måste styras av ett etiskt förhållningssätt och inte sätta äldre
          i andra hand. Stora geografiska skillnader förekommer i hanteringen
          av hjälpmedel. En äldreombudsman kan också vara en kontaktlänk
          till omvårdnadsutbildningen.
        </p>
        <p xml:id="i-2YFXzCGazc7wVyqvuCVVZC">
          Den nya regionen har som syfte att öka den demokratiska processen
          vad gäller den lokala närheten för den enskilde, samtidigt som
          möjligheter ges till stora samarbetsvinster. De nya regionförsöken
          bygger på subsidiaritetsprincipen, att beslut tas så nära som
          möjligt och att stöd ges till de nivåer som behöver stöd från
          högre nivå. Ett sätt är att se över vilka uppgifter Socialdepartementet
          skulle kunna delegera under en försöksperiod, för att på bästa
          sätt ge äldre närhet till främjande åtgärder och myndighetsutövning
          för den äldres rättssäkerhet.
        </p>
        <p xml:id="i-Ept3ewUuUpQzsXUav2eZiR">
          Med hänvisning till det anförda vill jag ställa följande fråga
          till socialminister Lars Engqvist:
        </p>
        <p xml:id="i-TUzjFdBkxEX6NbgZB9b4om">
          Vilka åtgärder avser statsrådet vidta för att från nationell
          nivå stimulera inrättandet av en äldreombudsman med främjande
          uppgifter samt myndighetsutövning för de äldres rättssäkerhet
          i Västra Götaland?
        </p>
      </div>
    </body>
  </text>
</TEI>
