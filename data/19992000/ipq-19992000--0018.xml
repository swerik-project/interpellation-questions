<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0018">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0018</head>
        <author who="i-8d1Y8z9sPbywJy42Y7Roqc">Graf, Carl Fredrik (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>beskattning av utlandssvenskar</topic>
        <docDate when="1999-09-24">den 24 september</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GN1018</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:18 av Carl Fredrik Graf (m) till finansminister
          Bosse Ringholm om beskattning av utlandssvenskar
        </IPQ_title>
      </div>
      <div type="IPQuestionBody">
        <p xml:id="i-TiqEfNzugz4kLYBLkxTCvY">
          Många svenska medborgare väljer i dag att bosätta sig utomlands
          i betydligt större utsträckning än tidigare. En del bor utomlands
          tillfälligt för kortare projektanställningar, andra flyttar för
          att mera permanent arbeta och bosätta sig i ett nytt land. Vad
          som också är vanligt är att svenskar i samband med sin pensionering
          flyttar från Sverige och bosätter sig för gott i ett annat land.
          Detta aktualiserar rent allmänt behovet av att se över regler
          för beskattning.
        </p>
        <p xml:id="i-Xu5PeoSJqpR9f8u3S68QMg">
          Lagen om särskild inkomstskatt för dem som är bosatta i utlandet
          (SINK) säger att svenskar bosatta utomlands ska betala 25 % källskatt
          för inkomster som genereras i Sverige. Själva principen att Sverige
          alltid förbehåller sig rätten att beskatta människor, även om
          de permanent flyttat utomlands, kan ifrågasättas.
        </p>
        <p xml:id="i-QBEBCtuF3Wn5dSjCRvyfEU">
          I denna interpellation vill jag främst ta upp det administrativa
          förfaringssättet. Skattemyndigheten i Stockholm handlägger ansökningar
          från svenskar i utlandet som ska betala skatt enligt SINK. Kravet
          på intyg innebär att SINK beviljas först efter det att den sökande
          fått lämna en deklaration i t.ex. Spanien. Detta får enligt spansk
          rätt göras först efter det att uppehållstillstånd beviljats och
          att därefter en viss tid förflutit, vilket kan ta upp till ett
          halvår. Detta är säkert ett problem också för dem som flyttar
          till andra länder. I praktiken kan det innebära att det kan ta
          över ett år för att SINK kan börja tillämpas. Kravet på intyg
          saknar enligt min mening stöd i lagen.
        </p>
        <p xml:id="i-23Y8RJCRrFVrUerAHSoN5x">
          För svenskar bosatta i Spanien leder gällande dubbelbeskattningsavtal
          till ett varaktigt problem för dem som har inkomst av privat pensionsförsäkring.
          Denna grupp får ligga ute med skatt i två länder. Man betalar
          full skatt till de spanska myndigheterna utan att avräkning sker
          mot svensk skatt. Innan återbetalning av svensk skatt sker går
          det flera månader. Det är naturligtvis helt orimligt att det inte
          finns en administrativ rutin som undanröjer dessa problem.
        </p>
        <p xml:id="i-PGzd8QiiE1vBE3BCqMxM6b">
          Jag frågar därför finansministern:
        </p>
        <p xml:id="i-PdZN782pDouyanuWbRpR8g">
          Vilka åtgärder avser finansministern att vidta så att svenskar
          som är bosatta utomlands får möjlighet att fullgöra sin skattskyldighet
          på ett smidigt sätt, utan att behöva betala skatt i två länder
          och först i efterhand få tillbaka en viss del av skatten?
        </p>
      </div>
    </body>
  </text>
</TEI>
