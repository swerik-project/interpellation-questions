<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0035">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0035</head>
        <author who="i-3p3w5Vw2i74gEMeqzABeEG">Elinderson, Lars (m) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>privata inslag i vården</topic>
        <docDate when="1999-10-20">den 20 oktober</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN1035</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:35 av Lars Elinderson (m) till socialminister
          Lars Engqvist om privata inslag i vården
        </IPQ_title>
      </div>
      <div type="IPQuestionBody">
        <p xml:id="i-FCh694sn9kmvBr4svM4Ztr">
          I ett svar på en interpellation i januari i år angående försäljning
          av landstingsägda sjukhus, svarade socialministern bl.a. att han
          "välkomnar alternativ till den traditionella driften i offentlig
          regi. Konkurrens inom produktionen av hälso- och sjukvård bidrar
          till att öka kostnadsmedvetandet. Även för patienterna har de
          alternativa driftsformerna medfört positiva effekter, bl.a. en
          ökad tillgänglighet till vården och ett bättre bemötande".
        </p>
        <p xml:id="i-58uXFnhjYQonv1vubPwo8D">
          Däremot, säger socialministern i sitt svar på interpellationen,
          reagerade han över att majoriteten i Stockholm och Skåne också
          har för avsikt att sälja sjukhusbyggnaderna, vilket socialministern
          formulerar som en "privatisering av produktionsmedlen".
        </p>
        <p xml:id="i-9FFnAvcT7spxYwNbR95v3Z">
          "För att garantera mångfald och alternativ inom vården är det
          enligt min mening av stor vikt att landstinget behåller de ändamålsenliga
          byggnaderna, t.ex. sjukhusen, och att olika vårdgivare får konkurrera
          om driften av verksamheten."
        </p>
        <p xml:id="i-MUhAZXUyJ2c7aXNLDBDLNE">
          I den debatt som följde av socialministerns svar på interpellationen
          upprepade jag två gånger frågan om han var positiv till att landstingen
          överlät driften av sjukhus till externa vårdgivare, bara man inte
          gjorde sig av med fastigheterna.
        </p>
        <p xml:id="i-2D57bhstp4rbkf8aiJdPYU">
          Två gånger fick jag till svar att så var fallet. Utöver konstaterandet
          att "då handlar det ytterst om att behålla produktionsapparaten,
          exempelvis sjukhusen och fastigheterna" slog socialministern fast,
          att han såg positivt till en ökad andel sjukvård i privat regi.
          Samtidigt konstaterade han att ansvaret för sjukvården åvilade
          landstingen, och att regeringen inte avsåg att förhindra eventuella
          sjukhusförsäljningar.
        </p>
        <p xml:id="i-2o1vtSQSAvCovQCbJVVxV7">
          Nyligen beslöt majoriteten i Stockholms läns landsting att göra
          just det socialministern sagt sig bejaka bl.a. i sitt interpellationssvar
          för snart ett år sedan. Man har överlåtit driften av S:t Görans
          sjukhus till en extern intressent, men valt att behålla "produktionsmedlen"
          dvs. sjukhusbyggnaderna.
        </p>
        <p xml:id="i-2T3iykrKuDNJXmJMj3pqGd">
          Bure Hälsa och Sjukvård AB köper verksamheten och aktierna i
          S:t Görans sjukhus AB för 250 miljoner kronor. Ansvaret för personal,
          medicinsk kvalitet och investeringar övergår till företaget. Företaget
          övertar vidare de fulla kostnaderna för pensioner, försäkringar,
          miljörevision och IT-system, dvs. kostnader som tidigare ej har
          betalats av S:t Görans sjukhus AB.
        </p>
        <p xml:id="i-2URhcw5JkuU2BiH5qjjAko">
          Vårdinriktning blir densamma som i dag och med motsvarande volym
          som under 1999 för de kommande tre åren.
        </p>
        <p xml:id="i-HziHWeU8eoctTSKPvyATqm">
          Som patient har man samma rättigheter inom all vård i Stockholms
          läns landsting och patientavgiften är densamma på alla sjukhus.
          Patienterna har samma möjligheter som tidigare att söka vård vid
          S:t Görans sjukhus.
        </p>
        <p xml:id="i-5UJvmYUMj8Py9ySKiKpEhk">
          Landstinget beställer och finansierar all vård med krav på rätt
          kvalitet och rätt pris. Landstinget ansvarar för att följa upp
          och utvärdera den vård som ges. Landstinget ska verka för konkurrensneutralitet
          och lika spelregler för den egna vårdverksamheten och S:t Görans
          sjukhus verksamhetsområden.
        </p>
        <p xml:id="i-7tamk3LFs9VStzqVUKgPzk">
          Sjukhuset kommer att hyras av Bure Hälsa och Sjukvård AB med
          ett hyresavtal på tio år. Fastigheten ägs av Stockholms läns landsting
          och förvaltas av Locum.
        </p>
        <p xml:id="i-3cnUwRqNFZyC3a5u5x8cko">
          Genom avtalet mellan Stockholms läns landsting och Bure bedöms
          vården i Stockholm bli effektivare än i dag, samtidigt som landstinget
          får ökade resurser. Därigenom minskar behovet av besparingar och
          neddragningar inom landstingets egen verksamhet.
        </p>
        <p xml:id="i-BZ3Nha4C7bhXPx2peakq8h">
          Trots det svar socialministern lämnade på min interpellation
          i vintras har han och övriga regeringen reagerat mycket starkt
          på att driften av S:t Görans sjukhus överlåtits på en extern intressent.
          Enligt olika uppgifter pågår förberedelser för åtgärder som skulle
          förhindra sådana försäljningar.
        </p>
        <p xml:id="i-EDjnrjXXbUTGnw81kBCEBp">
          Samtidigt som det förs diskussioner i de borgerligt styrda landstingen
          om att överlåta driften av sjukhus till externa vårdgivare finns
          i andra landsting långtgående förslag om nedläggningar eller stora
          förändringar av sjukhus. Förändringar som kommer att medföra försämringar
          för såväl patienter som personal. Jag har ännu inte hört några
          reaktioner från socialministern på dessa förslag.
        </p>
        <p xml:id="i-UDWpDsnhQjCCKEMPy2GZ95">
          Mot bakgrund av ovanstående vill jag ställa tre frågor till socialministern.
        </p>
      </div>
    </body>
  </text>
</TEI>
