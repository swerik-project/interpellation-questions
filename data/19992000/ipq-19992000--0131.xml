<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0131">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0131</head>
        <author who="i-EANGVQ7bBDvQLJRQXHptPX">Johansson, Kenneth (c) </author>
        <recipient who="i-5CGPntyQKYyZVCsCYHPNrm">statsrådet Ingela Thalén </recipient>
        <topic>förtidspensionering av unga</topic>
        <docDate when="1999-12-06">den 6 december</docDate>
        <status when="unknown" byWhom="statsrådet Ingela Thalén " byWhomId="i-5CGPntyQKYyZVCsCYHPNrm" status="answered">besvarad</status>
        <external_id source="rdwebb">GN10131</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:131 av Kenneth Johansson (c) till statsrådet
          Ingela Thalén om förtidspensionering av unga
        </IPQ_title>
      </div>
      <div type="IPQuestionBody">
        <p xml:id="i-BS7MgDqTuxxmx6hoVyJ1bN">
          I Sverige är det möjligt att förtidspensioneras vid 16 års ålder.
          Förra året hade närmare 3 400 personer under 20 år förtidspension
          eller sjukbidrag. Bland personer under 30 år ökar antalet förtidspensioneringar.
          I övriga åldersgrupper är trenden den motsatta.
        </p>
        <p xml:id="i-MMeSiS6n35heLKqxTjnFfi">
          Förtidspensioneringen i sin nuvarande form tillkom under 1960-talet,
          i en helt annat tid och under helt andra förutsättningar än de
          som råder i dag. Ungdomstiden har förlängts, bl.a. går 98 % av
          ungdomarna vidare från grundskolan till studier inom gymnasieskolan.
          Dessutom har arbetsmarknaden förändrats, numera är det ovanligt
          att unga får ett stadigvarande förvärvsarbete före de fyllt 20
          år.
        </p>
        <p xml:id="i-9gbkUy3gJzVqhSrPbhmuby">
          Sverige ska vara ett samhälle tillgängligt för alla. Vi måste
          våga tro på människors förmåga och vilja att arbeta eller studera.
          Trots detta erbjuds unga funktionshindrade förtidspension, i många
          fall innan andra vägar är prövade. Särskilt oroande är att förtidspensioneringarna
          bland personer ökar trots ambitionen att pröva andra möjligheter.
          Förtidspensionering leder till ett passivt liv som gör att de
          inte får möjlighet till utbildning och rehabilitering som de annars
          kan kräva.
        </p>
        <p xml:id="i-8kfpttX5cNiPfVtYqYSVqR">
          Många unga upplever det kränkande att i tidiga år erbjudas förtidspension
          eftersom det signalerar att man inte har möjlighet att arbeta.
          Förtidspensionering leder till passivisering men det är ändå svårt
          att tacka nej. Det är ändå ett extra ekonomiskt stöd och när man
          erbjuds pensioneringen kan det vara svårt att se att vägarna till
          arbete och utbildning stängs.
        </p>
        <p xml:id="i-Gihe4afKYnT3iFnmfThkc7">
          Förtidspensionsutredningen avlämnade i augusti 1998 betänkandet
          Unga i ohälsoförsäkringen @ tid för aktivitet och utveckling (SOU
          1998:106). Den lämnade bl.a. förslag om att ingen ska förtidspensioneras
          före 30 års ålder. I stället ska man kunna få habiliteringspenning
          eller långtidssjukpenning. Den föreslog också en höjd åldersgräns
          för ersättning vid långvarigt nedsatt arbetsförmåga.
        </p>
        <p xml:id="i-Pn5fhw4EgUZ2zYNBsetHnL">
          Förslaget har remissbehandlats men regeringen anger i budgetpropositionen
          att ett förslag kan väntas tidigast under år 2000. Ungdomshandikapprörelsen
          är oroad över att förslaget till förändring dröjer.
        </p>
        <p xml:id="i-V4dFuxYLNMDWwLoC6qVjia">
          1. Är regeringen beredd att ställa sig bakom principen om att
          ingen under 30 år ska förtidspensioneras?
        </p>
        <p xml:id="i-5qexJydKgYR7VgR8pBcVHz">
          2. Vilka åtgärder avser regeringen att vidta för att den slentrianmässiga
          förtidspensioneringen av unga upphör?
        </p>
        <p xml:id="i-dbyqRGwaYsZWHFsffrCrM">
          3. Avser regeringen att föreslå habiliteringspenning eller långtidssjukpenning
          som ett alternativ till förtidspensionering för unga?
        </p>
      </div>
    </body>
  </text>
</TEI>
