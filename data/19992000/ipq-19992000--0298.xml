<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0298">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0298</head>
        <author who="i-BDyTfvRPbqHRWnog75qTEp">Hedlund, Carl Erik (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>införselreglerna för alkohol</topic>
        <docDate when="2000-03-15">den 15 mars</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GN10298</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:298 av Carl Erik Hedlund (m) till finansminister
          Bosse Ringholm om införselreglerna för alkohol
        </IPQ_title>
      </div>
      <div type="IPQuestionBody">
        <p xml:id="i-EPDd9opAkqyK7XnB7GkRyc">
          Det svenska undantaget från de inom EU gällande införselreglerna
          för alkohol och tobak kommer att upphöra senast vid utgången av
          2003. Med anledning av detta är det av mycket stor betydelse att
          regeringen snarast vidtar lämpliga åtgärder för att förbereda
          en successiv anpassning av det svenska regelverket.
        </p>
        <p xml:id="i-WD77mUU7qhMUTwYzgK5nKG">
          I sommar invigs Öresundsbron och den fasta förbindelsen till
          Danmark och den europeiska kontinenten kommer sannolikt att kraftigt
          öka resandet i regionen. Redan i dag förekommer en mycket stor
          legal och illegal införsel av alkoholdrycker från Danmark och
          Tyskland, och det finns anledning att befara en kraftig ökning
          efter brons öppnande. Detta kan i sin tur få mycket stora negativa
          effekter för bl.a. svensk bryggerinäring. De svenska ölskatterna
          är väsentligt högre än i Danmark och Tyskland och de svenska bryggerierna
          kan komma att få mycket stora försäljningsbortfall. Det skulle
          innebära nedläggningar av de mindre bryggerierna och stora avgångar
          i personal för de större bryggerierna.
        </p>
        <p xml:id="i-5QM9EK5PtPxRyfygUHYP4B">
          Även för Vin &amp; Sprit och övriga vin- och spritimportörer samt
          Systembolaget kommer konkurrenssnedvridningen att förorsaka stora
          problem.
        </p>
        <p xml:id="i-a8JyarhUKWj1no5n3VYB1">
          Den illegala distributionen av alkohol och tobak är redan välorganiserad
          i Sverige och det finns anledning att anta att den kommer att
          växa sig än starkare, om inte skillnaden mellan priserna för de
          olagligt införda varorna och de legala priserna kraftigt minskar.
          Skatten är som bekant den i särklass största enskilda kostnaden
          och som behöver reduceras.
        </p>
        <p xml:id="i-HJg6JP1D4mfujsLU4T3nMo">
          De svenska alkoholskatterna borde därför börja anpassas till
          en mer europeisk nivå.
        </p>
        <p xml:id="i-MgK13fEGmuaq8NdYVC4AE3">
          Mot bakgrund av det som ovan anförts vill jag fråga finansministern:
        </p>
        <p xml:id="i-97PuJqpZJhaxiRFUxrxfjN">
          1. Vilka åtgärder inom skatteområdet planerar regeringen att
          vidta?
        </p>
        <p xml:id="i-Mjj4nEmcMdoRZm1ks8GBCq">
          2. Hur ser tidtabellen för skattesänkningarna ut?
        </p>
        <p xml:id="i-T3tZuvFi81eBzNuP5qFVpH">
          3. Hur kommer den successiva anpassningen av införselreglerna
          att ske?
        </p>
      </div>
    </body>
  </text>
</TEI>
