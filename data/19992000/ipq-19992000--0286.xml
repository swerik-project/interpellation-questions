<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0286">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0286</head>
        <author who="i-8f78XhQUuZ8RoeUoZAueFm">Molén, Per-Richard (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>Wasakronan</topic>
        <docDate when="2000-03-10">den 10 mars</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GN10286</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:286 av Per-Richard Molén (m) till finansminister
          Bosse Ringholm om Wasakronan
        </IPQ_title>
      </div>
      <div type="IPQuestionBody">
        <p xml:id="i-Sj9hN7E6PiyoFTAAzy6tjY">
          Det statligt helägda fastighetsbolaget Wasakronan bildades 1993
          och avsikten var att det efter något eller några år skulle privatiseras
          helt eller delvis.
        </p>
        <p xml:id="i-8s3foymFv4VPUdKX3RouTf">
          Fastighetsmarknaden i Sverige har under 1990-talet rekonstruerats
          och vi har i dag ett antal börsnoterade fastighetsbolag, som visar
          upp en påtaglig aktivitet. Fusioner och uppköp har de senaste
          månaderna präglat branschen.
        </p>
        <p xml:id="i-5eiFyaPTZi8jxUWhG5CDUP">
          Flera av fastighetsbolagens strategi har varit att koncentrera
          sina innehav till vissa orter i Sverige @ orter som präglats av
          tillväxt eller åtminstone en inte alltför uttalad tendens till
          befolkningsminskning. Vanligtvis har det i alla fall i Norrland
          kanske med något enskilt undantag varit residensstäderna, som
          blivit föremål för företagens intresse.
        </p>
        <p xml:id="i-6dxPA6ZeED2Rg6wP7UYq7z">
          De privata bolagen har genom att finnas på börsen möjlighet att
          expandera och hävda sig i konkurrensen tillgång till ett kapital,
          som inte står till Wasakronans förfogande, om inte staten själv
          tillskjuter önskvärt kapital.
        </p>
        <p xml:id="i-A1uzJoFmcdBxxCZGqinqp6">
          Wasakronan som koncentrerat sitt fastighetsinnehav till i huvudsak
          15 orter i Sverige, bl.a. till Luleå, Umeå, Sundsvall och Gävle
          i Norrland, har begränsade möjligheter att kunna hävda sig gentemot
          de privata bolagen i branschen. Risken är uppenbar, att @ om inte
          staten tillskjuter kapital för expansion eller privatiserar bolaget
          @ Wasakronan tvingas till utförsäljning av fastigheter på vissa
          orter för att frigöra kapital för strategiska förvärv. Enligt
          min uppfattning föreligger risk för att en fortsatt passivitet
          kan försvaga Wasakronans konkurrenskraft och därmed devalvera
          de stora värden, som ligger samlade i bolaget. Detta kan inte
          ligga i statens och finansministerns intresse.
        </p>
        <p xml:id="i-HREXGdAuKaafCNLyEe4yi8">
          Som riksdagsman från ett Norrlandslän är jag orolig för att Wasakronan
          i första hand kommer att frigöra kapital genom att sälja ut sina
          fastigheter i Norrland.
        </p>
        <p xml:id="i-BjbhofRgfgTV1n7sV8umuT">
          Med anledning härav vill jag ställa följande frågor till finansministern:
        </p>
        <p xml:id="i-Sn2VVY4M2G6poGBPV6A1zm">
          Är finansministern beredd att privatisera Wasakronan?
        </p>
        <p xml:id="i-Vgxc2HxdiszpHJyssBRhBV">
          Vilka åtgärder är finansministern i annat fall beredd att vidta
          för att tillgodose Wasakronans behov av kapital, som är en förutsättning
          för att bolagets nuvarande tillgångar och intressen på en hård
          fastighetsmarknad ska kunna tillgodoses?
        </p>
        <p xml:id="i-293VQBU3HsGSD4XQ53vVcS">
          Vilka åtgärder är finansministern beredd att vidtaga för att
          förhindra en fortsatt koncentration av Wasakronan till mera uttalat
          expansiva orter och bibehålla sina innehav i ett antal Norrlandsstäder?
        </p>
      </div>
    </body>
  </text>
</TEI>
