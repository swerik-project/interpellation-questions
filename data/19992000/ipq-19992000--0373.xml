<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0373">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0373</head>
        <author who="i-LdbVtbdPx3MQxR6GEgCqax">Andnor, Berit (s) </author>
        <recipient who="i-SySN6qMqpcrxHXHJgwvJdT">vice statsminister Lena Hjelm-Wallén </recipient>
        <topic>det svenska försvaret</topic>
        <docDate when="2000-04-25">den 25 april</docDate>
        <status when="unknown" byWhom="vice statsminister Lena Hjelm-Wallén " byWhomId="i-SySN6qMqpcrxHXHJgwvJdT" status="answered">besvarad</status>
        <external_id source="rdwebb">GN10373</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:373 av Berit Andnor (s) till vice statsminister
          Lena Hjelm-Wallén om det svenska försvaret
        </IPQ_title>
      </div>
      <div type="IPQuestionBody">
        <p xml:id="i-682RoYEzw7LsPCyMaBJgkE">
          Inom överskådlig framtid finns det inte något militärt invasionshot
          mot Sverige eller Europa. Om detta råder stor enighet. I stället
          är det andra hot som t.ex. terrorism och datakrigföring som kan
          väntas öka. I takt med att det militära hotet minskar måste Sverige
          anpassa det militära försvaret till den förändrade hotbilden.
          Likaså måste försvarsutgifterna anpassas till den nya situationen.
        </p>
        <p xml:id="i-CeNird5j5xAm3HbHqzYds5">
          Genom försvarsbeslutet 1996 påbörjades anpassningen av det militära
          försvaret. Denna anpassning har därefter fortsatt och beslutats
          så sent som för några veckor sedan i det nya försvarsbeslutet.
        </p>
        <p xml:id="i-Y1o4DXGo7QHk1PQJpN1Qj8">
          I ett internationellt perspektiv kan dock konstateras att minskningen
          av Sveriges försvarsutgifter inte på långt när kan jämföras med
          de sänkningar av militärutgifter som genomförts t.ex. inom Nato.
        </p>
        <p xml:id="i-TvoB8EB8mJHvyZi8y6Gb4N">
          Den nödvändiga anpassningen av det svenska försvaret måste fortsätta.
          Stöd till utveckling och demokratisering måste anses vara viktiga
          inslag i vår säkerhetspolitik, för att förebygga konflikter och
          krig. Denna nya säkerhetspolitiska situation måste enligt min
          mening avspeglas i inriktningen av Sveriges försvars- och säkerhetspolitik.
          I dag är den militära budgeten tre gånger så stor som budgeten
          för Sveriges internationella utvecklingssamarbete. Enligt min
          mening bör det svenska försvaret utvecklas mot en tydligare inriktning
          mot fredsfrämjande insatser. I en förlängning borde det vara en
          naturlig utveckling att Försvarsdepartementets kvarvarande uppgifter
          inlemmas i Utrikesdepartementet för att få till stånd en bättre
          samordning av Sveriges internationella insatser.
        </p>
        <p xml:id="i-46r7JfnTxq6CericwZey3Z">
          Min fråga till vice statsministern är om regeringen i det fortsatta
          arbetet med att anpassa det svenska försvaret till den nya hotbilden
          är beredd att pröva frågan om att inlemma Försvarsdepartementets
          uppgifter i Utrikesdepartementet.
        </p>
      </div>
    </body>
  </text>
</TEI>
