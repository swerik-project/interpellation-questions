<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0374">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0374</head>
        <author who="i-A16XHDHnpsSEskwvgsUhaw">Falkmer, Karin (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>osund konkurrens</topic>
        <docDate when="2000-04-26">den 26 april</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GN10374</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:374 av Karin Falkmer (m) till näringsminister
          Björn Rosengren om osund konkurrens
        </IPQ_title>
      </div>
      <div type="IPQuestionBody">
        <p xml:id="i-WxNfeu99462DiK7j7BdAHf">
          Det är av stor vikt att det finns ett mångfacetterat, stabilt
          och gott näringsklimat i Sverige. Dagens arbetsmarknadssituation,
          där fortfarande många människor är utan riktiga arbeten, ger även
          det stöd för att det behövs ett bättre näringsklimat än det i
          dag rådande. Att människor kan arbeta, tjäna ihop till sitt levebröd
          och därigenom forma sina liv är en av grundstenarna i ett civil
          samhälle. I dag är det alldeles för få människor som startar nya
          livskraftiga företag som därmed hjälper till att skapa tillväxt
          och att hålla nere arbetslösheten.
        </p>
        <p xml:id="i-GEWpW2Au8TZJXvTjVjUoLL">
          Stiftelsen Svenska Jobs and Society har sedan starten i mitten
          av 80-talet startat omkring 35 000 nya företag. Över 80 Nyföretagarcentrum
          finns i dag i ett nätverk över hela landet och nya tillkommer
          varje år. Det finns 3 500 personer i de lokala nätverken. Strategin
          för deras verksamhet är kostnadsfri, saklig och konfidentiell
          rådgivning för nyföretagaren.
        </p>
        <p xml:id="i-SuB3QjdEMDTZRNViBdEKR">
          Jobs and Society har över 30 nationella sponsorer, Nyföretagarcentrum
          har 2 500 lokala sponsorer. Finansieringen av Nyföretagarcentrum
          är två tredjedelar från privat näringsliv och en tredjedel från
          offentlig sektor. Att man lyckats med att skapa livskraftiga företag,
          visar sig genom att mindre än 4 % av företagen som startats via
          Nyföretagarcentrum har gått i konkurs efter fem år.
        </p>
        <p xml:id="i-2BVn9WMMJzwcxSAJDxqDf4">
          NUTEK har givits regeringens uppdrag att i samverkan med övriga
          aktörer under våren 2000 utarbeta ett förslag till nationellt
          handlingsprogram för ungt företagande i Sverige. Det har kommit
          till vår kännedom att NUTEK har knutit nära kontakter med den
          kanadensiska organisationen CEED, Centre for Entrepreneurship
          Education and Development, en regional del av utbildnings- och
          kulturministeriet i Kanada med säte i Nova Scotia.
        </p>
        <p xml:id="i-4EhWTKH4TkuJaYVzxYYyS4">
          NUTEK har tagit del av de kanadensiska erfarenheterna som där
          gjorts och avser att applicera CEED:s koncept Open for Business
          (OFB), som går ut på att tillhandahålla entreprenörskapsaktiviteter,
          studiebesök, rådgivning och lärarfortbildning. Den mest synliga
          delen av arbetet är ett "varuhus" @ en sajt, där kunden/klienten
          erbjuds ett smörgåsbord av aktiviteter och utbildningar som främjar
          och utvecklar entreprenörskap och företagsamhet hos den enskilde
          individen.
        </p>
        <p xml:id="i-Gg42CPch38m9jrTJve5663">
          Huvudsyftet med det nationella OFB-projektet är att etablera
          Open for Business och successivt fasa in verksamheten i Sverige.
        </p>
        <p xml:id="i-YKRiUM3debuUU6jiUqUCqo">
          Under våren 2000 etableras sammanlagt fem pilotkontor. Ett på
          var och en av följande platser: Lindesberg, Sollefteå, Ånge, Örebro
          och Örnsköldsvik. Västernorrlands län och Örebro län blir därmed
          försöksregioner där konceptet testas, utvecklas och anpassas för
          svenska förhållanden. Därefter kommer konceptet att spridas till
          andra intresserade regioner. Efter tre år ska OFB omfatta 20 kontor,
          fördelat på sex regioner.
        </p>
        <p xml:id="i-NygxAW3bP1csJBsZpdpVJj">
          OFB:s koncept bygger till stora delar på att det upprättas lokala
          centrum dit personer kan vända sig för att få rådgivning och den
          hjälp som ofta är av stor betydelse för nyföretagare i startblocken.
          OFB:s tilltänkta verksamhet är mycket snarlik den verksamhet som
          i dag bedrivs av Jobs and Society och dess Nyföretagarcentrum.
        </p>
        <p xml:id="i-Ev7fqf6QyYbXpFWTvUGmRF">
          Det kan konstateras att NUTEK inte valt att gå till väga genom
          upphandling i ärendet. I den roll NUTEK har som myndighet riskeras
          att sunda konkurrensvillkor åsidosätts. Vidare är det tvivelaktigt
          om NUTEK:s roll som kommersiell aktör är förenlig med myndighetens
          uppgifter. I den mån NUTEK som myndighet samtidigt agerar som
          kommersiell aktör riskerar det att skapas en osund konkurrens
          som avsevärt kommer att försvåra andra verksamheters möjligheter
          att etableras sig och växa på marknaden.
        </p>
        <p xml:id="i-UFG8fTMdZTpbTt2FAhqLdx">
          Med anledning av ovanstående ställs följande frågor till Björn
          Rosengren:
        </p>
      </div>
    </body>
  </text>
</TEI>
