<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0092">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0092</head>
        <author who="i-PXnWJ6BujhJFDCkZeahBVd">Norlander, Göran (s) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>Riksskatteverkets verksamhet i Härnösand</topic>
        <docDate when="1999-11-18">den 18 november</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GN1092</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:92 av Göran Norlander (s) till finansminister
          Bosse Ringholm om Riksskatteverkets verksamhet i Härnösand
        </IPQ_title>
      </div>
      <div type="IPQuestionBody">
        <p xml:id="i-SqfwALLNH93UntyXtDt13k">
          Riksskatteverkets (RSV) nya regionindelning innebär att Härnösand
          har förlorat många arbetstillfällen. Vi har nu nåtts av oroväckande
          besked om ytterligare omstrukturering/outsourcing inom RSV, som
          berör Härnösands kommun med påtaglig risk för att vi kan förlora
          fler arbetstillfällen.
        </p>
        <p xml:id="i-3MnzpBsEtX1wVDLic5F8LG">
          När det nya skattedeklarationsförfarandet inleddes 1998 fick
          Härnösand och Vänersborg var sin ICR @ central för scanning av
          samtliga skattedeklarationer från arbetsgivarna @ cirka halva
          Sverige vardera. Vi uppfattar de förslag som nu föreligger så
          att nedläggning av ett driftsställe är ett alternativ som övervägs.
        </p>
        <p xml:id="i-PTXRHR4tif7vMJHRp3P72x">
          Postkontoren på de båda orterna deltar i arbetet genom att ta
          emot, öppna och sortera deklarationerna. Eftersom det är fråga
          om ca 2,5 miljoner försändelser per år och postkontor, kommer
          även postpersonal att beröras av eventuell nedläggning.
        </p>
        <p xml:id="i-BY3gmVZPjTgbj9L7LkDS1M">
          Den snabba utvecklingen, som kan innebära att t.ex. skattedeklarationer
          och underlag för premiepensioner i stor utsträckning levereras
          in via Internet, talar också emot att nu investera många miljoner
          i gamla tekniska lösningar i stället för att utnyttja ledig kapacitet.
        </p>
        <p xml:id="i-TSoJBJiVzNvS6tvZxGgHvy">
          Jag vill erinra om att Härnösand har tappat ett mycket stort
          antal arbetstillfällen inom både privat och statlig verksamhet.
          Ca 1 000 statliga arbetstillfällen har försvunnit sedan 1980.
          Inräknat både offentlig och privat verksamhet har kommunen förlorat
          ca 4 000 arbetstillfällen eller 25 % av sin arbetsmarknad enbart
          under 90-talet.
        </p>
        <p xml:id="i-8NCYJ39uPfqwGdUuq9zXGp">
          För att kompensera bortfallet av arbetstillfällen vid nedläggningar
          av utbildning och stabverksamhet vid kustartilleriet i Härnösand
          har Härnösand fått löfte om ersättning.
        </p>
        <p xml:id="i-BdqXCKJ7JFmZQ9CSbhKRhh">
          Jag vill också åberopa Näringsdepartementets pressmeddelande
          den 20 oktober 1999, där man skrivit: För att skapa beredskap
          för lokalisering av statliga verksamheter bör beslut om lokalisering
          av nya myndigheter samt omstrukturering av statlig verksamhet
          anstå i avvaktan på försvarsbeslutet.
        </p>
        <p xml:id="i-Hgs6p4rvWEh1rEaKgVuaYB">
          De uppgifter, som föreligger, talar för att det inte finns några
          verksamhetsmässiga eller ekonomiska hinder att behålla och även
          utveckla verksamheten i Härnösand. Genom ökat kapacitetsutnyttjande
          kan i stället kostnadsbesparingar göras.
        </p>
        <p xml:id="i-9JjCZfKXtn1H7TZoSjpXZt">
          Vad avser finansministern göra för att Härnösands förutsättningar/situation
          beaktas när denna fråga avgörs?
        </p>
      </div>
    </body>
  </text>
</TEI>
