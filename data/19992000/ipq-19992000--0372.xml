<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0372">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0372</head>
        <author who="i-QMDwkhc4AcuaCPrQxkeYYk">Ekholm, Berndt (s) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>FN:s sanktioner mot Irak</topic>
        <docDate when="2000-04-26">den 26 april</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GN10372</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:372 av Berndt Ekholm (s) till utrikesminister
          Anna Lindh om FN:s sanktioner mot Irak
        </IPQ_title>
      </div>
      <div type="IPQuestionBody">
        <p xml:id="i-ACNbd6kRiVHxYEQV4F8dig">
          FN:s sanktioner mot Irak har nu varit i kraft i snart tio år.
          Syftet var att få Saddam Hussein att acceptera att världssamfundet
          inte kan tolerera att landet innehar s.k. massförstörelsevapen
          mot bakgrund av Iraks agerande mot Kuwait.
        </p>
        <p xml:id="i-GzX1rMc2EP5Hgx3kCUyttu">
          Under flera år har sanktionera också påverkat i denna del, då
          UNSCOM, FN:s mission i Irak, tilläts genomföra inspektioner av
          landets vapenarsenal. Dessa inspektioner har dock upphört, eftersom
          Iraks ledning inte längre accepterar FN:s närvaro för detta syfte.
          FN:s säkerhetsråd har sedan fattat ett nytt beslut om att sända
          en inspektionsgrupp till Irak under ledning av Hans Blix. Irak
          har dock hitintills vägrat att ta emot en ny inspektionsgrupp.
        </p>
        <p xml:id="i-KfSNFPj2fJv92BQud78MGA">
          Sanktionerna fungerar således inte längre särskilt väl avseende
          detta syfte. Direkt katastrofalt har sanktionsinstrumentet fungerat
          avseende effekterna för den irakiska befolkningen. Till detta
          bidrar givetvis Saddam Husseins uppträdande, men faktum kvarstår:
          FN:s sanktioner bidrar till ett fruktansvärt lidande för den irakiska
          befolkningen.
        </p>
        <p xml:id="i-2oN16hzxqZef3HsFocKCqg">
          Unicef uppskattar, att mellan 1990 och 1997 har som ett resultat
          av sanktionerna 1,2 miljoner människor, varav 740 000 barn under
          fem år, dött på grund av brist på livsmedel och mediciner. Uppskattningar
          från slutet på förra året uppger siffran 1,5 miljoner döda. Dödligheten
          bland barn under fem år har tredubblats mellan 1989 och 1997 (FN:s
          humanitära panel). Födda med undervikt har ökat från 4 % 1990
          till 25 % 1998 (Internationella Röda korset). 32 % av barn under
          fem år har kronisk undernäring, en ökning med 72 % sedan 1991
          (Unicef 1997). Även vuxna har drabbats av sämre hälsa och högre
          dödlighet.
        </p>
        <p xml:id="i-ETgWtftTdp95ZrMrArZqnq">
          Dessutom förvärras situationen ytterligare av de omfattande bombningar
          som USA och Storbritannien utfört även efter Gulfkrigets slut.
        </p>
        <p xml:id="i-UAirD39fSNq1QcJqrAg4Pc">
          Sanktionerna medför att importen till landet av förnödenheter
          är starkt beskuren. Dels genom direkta förbud, dels genom ett
          mycket krångligt regelverk och ett extremt noggrant granskningsförfarande,
          där alla säkerhetsrådets femton medlemsländer är representerade
          i en sanktionsgrupp och måste fatta beslut om konsensus.
        </p>
        <p xml:id="i-B2PHC5g55sf29fYG1QgR4q">
          Även om import av livsmedel och mediciner är tillåtet, så är
          ansöknings-, införsel-, inspektions- och distributionsprocessen
          förfärligt långsam och ineffektiv, vilket gör att det kan ta år
          innan varor når fram. Förbudet mot dual use-produkter drivs också
          långt över det rimligas gräns.
        </p>
        <p xml:id="i-WHsEByKeDZSp6gaC4EzfhF">
          Olja mot livsmedelsprogrammet går också knackigt bl.a. på grund
          av sanktionshinder för att genomföra reparationer av infrastrukturen
          och på grund av de fortsatta bombningarna. Över huvud taget är
          olika insatser för att stödja utvecklingen i landet svåra att
          genomföra på grund av bristerna i infrastrukturen.
        </p>
        <p xml:id="i-3Uiiw7tab4UqZ58N1uSrV9">
          Mycket talar för att sanktionerna genom de nämnda effekterna
          stärkt Saddam Husseins ställning inom landet. Psykologiskt sluter
          man upp bakom sitt lands representanter, när det behandlas så
          illa av omvärlden. För folk i allmänhet är det inte lätt att skilja
          ledningens ansvar från den yttre fiendens.
        </p>
        <p xml:id="i-HWcQXcMeWAAA1iNL3aGAx6">
          Genom USA:s agerande som kan tolkas som att inget annat kan få
          slut på sanktionerna än Saddam Husseins avgång, har situationen
          låsts alltmer. Iraks ledning har många gånger frågat sig om det
          tjänar något till att leva upp till FN-besluten om USA inte tänker
          göra det. Det kan naturligtvis ifrågasättas om detta är en korrekt
          tolkning av läget, men det är trots allt den tolkning som den
          irakiska ledningen @ inte utan goda skäl @ gjort.
        </p>
        <p xml:id="i-U8J1tbke6CsPBFWGDmBLdD">
          Hur man än ser på syftet med sanktionerna och deras effekt i
          form av begränsningar av Iraks militära kapacitet, så kan man
          inte borte från de humanitära konsekvenser som sanktionsinstrumentet
          fått i detta fall.
        </p>
        <p xml:id="i-7N9hFZT7JyaS47NLY2bGme">
          Efter tio år kan man konstatera att de ekonomiska sanktionerna
          blir humanitärt oförsvarbara. Det är läge att söka alternativ
          utformning av FN:s politik gentemot Irak. Till detta bör rimligen
          också bidra att Irak knappast kan utgöra ett reellt hot mot omvärlden
          i dag.
        </p>
        <p xml:id="i-QeMb7HDDmg8DfZYfYzqAXc">
          Det borde vara möjligt att nu förhandla med Irak om att de ekonomiska
          sanktionerna hävs mot att FN får möjlighet att genom vapeninspektörer
          fortsätta övervakningen av Iraks möjligheter att producera massförstörelsevapen.
        </p>
        <p xml:id="i-DXP4gzHak7MAymjsHSJJdx">
          Jag vill fråga utrikesministern om Sveriges regering är beredd
          att inom EU och FN verka för en sådan förändring av sanktionsregimen
          mot Irak att den humanitära situationen för befolkningen radikalt
          kan förbättras.
        </p>
      </div>
    </body>
  </text>
</TEI>
