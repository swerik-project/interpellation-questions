<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0358">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0358</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>läkare utan uppehållstillstånd</topic>
        <docDate when="2000-04-14">den 14 april</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GN10358</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:358 av Ulla-Britt Hagström (kd) till
          statsrådet Maj-Inger Klingvall om läkare utan uppehållstillstånd
        </IPQ_title>
      </div>
      <div type="IPQuestionBody">
        <p xml:id="i-MFbfxbq5EjGB4D41BwGRpu">
          Den 29 mars besvarade statsrådet Maj-Inger Klingvall en fråga
          av undertecknad om utvisningshotade läkare. Samarbetsavtal öppnar
          för import av läkare och sjuksköterskor. I Västra Götaland pågår
          bl.a. ett samarbete med den tyska organisationen Bundesanstalt
          für Arbeit. Spanska och polska läkare rekryteras också till regionen.
          Detta är ett sätt att lösa den stora läkarbristen. I Västra Götaland
          finns enligt uppgift ca 280 läkartjänster vakanta. Samtidigt finns
          utvisningshotade läkare i regionen. Vissa har bott i Sverige så
          länge att de behärskar svenska språket. Det är angeläget att deras
          utbildning valideras och att de kan ges möjligheter att stanna
          i landet och kunna utföra sin profession.
        </p>
        <p xml:id="i-4SiQcRH3cpYabsgeKHveBd">
          Ansökningar om uppehållstillstånd prövas individuellt. Behovet
          av läkare och deras kompetens borde i dessa fall kunna vara en
          avgörande faktor. Antalet läkare från länder utanför EU har varit
          relativt konstant sedan 1996 med knappt 140 personer per år.
        </p>
        <p xml:id="i-PB9eUN4oUonf5pRoTso3kr">
          Var tredje läkare som 1999 fick svensk legitimation har enligt
          Landstingsvärlden nr 10/00 fått sin utbildning i andra länder.
          År 1999 fick 341 läkare med utländsk härkomst svensk legitimation.
          "Det är särskilt viktigt med tanke på den växande äldre befolkningen
          som inte kan svenska", säger utredaren Leif Lindberg, Landstingsförbundet.
          Också ordföranden i Läkarförbundet är positiv, men pekar samtidigt
          på att arbetsgivarna måste ta sitt ansvar för att läkare med utländsk
          härkomst får handledning när de börjar i den svenska sjukvården.
        </p>
        <p xml:id="i-Pp7CNLSFv7sF5vWnrXgv2a">
          I svaret den 29 mars påpekade statsrådet att det råder en bred
          uppslutning kring den reglerade invandring vi har i Sverige. "En
          huvudregel är att tillstånd för andra än skyddsberättigade och
          EU-medborgare, ska sökas före inresan till Sverige." Ett av skälen
          är att kunna kontrollera tillströmningen av utländsk arbetskraft
          till den svenska arbetsmarknaden. Vad gäller läkare utbildade
          i någon av EU:s medlemsstater finns regler om ömsesidigt erkännande
          av läkares utbildningsbevis. Jag är helt medveten om att svenska
          myndigheter vid bedömning av asylansökningar eller om det föreligger
          humanitära skäl, ställer skyddsbehov i centrum och inte kan ta
          hänsyn till den sökandes yrke. Statsrådet svarar dock att olika
          projekt pågår i Stockholm och Malmö med syfte att hjälpa de invandrade
          läkare som finns i landet att börja utöva sitt yrke i Sverige.
          Det borde vara ett bärande argument för en läkare som söker permanent
          uppehållstillstånd i Sverige, att intyg getts från t.ex. primärvårdsledning
          om behovet av professionen.
        </p>
        <p xml:id="i-BbTF98GquPgRZtGc9LHeFX">
          Med hänvisning till det anförda vill jag ställa följande fråga
          till statsrådet Maj-Inger Klingvall:
        </p>
        <p xml:id="i-5JZWkhe3ZtW6qYNQoqFn2L">
          Vilka åtgärder är statsrådet beredd att vidta för att hjälpa
          invandrade läkare utan permanent uppehållstillstånd i Sverige
          att få sin läkarprofession validerad för att komplettera till
          svensk legitimation?
        </p>
      </div>
    </body>
  </text>
</TEI>
