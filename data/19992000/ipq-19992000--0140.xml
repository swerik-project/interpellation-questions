<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0140">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0140</head>
        <author who="i-EFJ93MgPh6dJrzDB1Tt657">Andersson, Yvonne (kd) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>centrum för handikappvetenskap vid Linköpings universitet</topic>
        <docDate when="1999-12-09">den 9 december</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GN10140</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:140 av Yvonne Andersson (kd) till utbildningsminister
          Thomas Östros om centrum för handikappvetenskap vid Linköpings
          universitet
        </IPQ_title>
      </div>
      <div type="IPQuestionBody">
        <p xml:id="i-bRd1iFJCX3zpgUo6weHtw">
          Vuxna utvecklingsstörda har en ytterst utsatt situation när det
          gäller kompetenshöjning. De är funktionshindrade men i de utredningar
          som arbetat med skola och utbildning har man egentligen inte hanterat
          deras situation såvida det inte varit förenat med andra handikapp.
          Varken den s.k. FUNKIS-utredningen eller Kunskapslyftskommittén
          har uppfattat sina direktiv som att de omfattade utvecklingsstörda.
          Skolverket anser inte att medel för vuxnas gymnasiala utbildning
          får användas för dem som gått i särskola. De utvecklingsstörda
          tycks vara en bortglömd grupp ända tills studiestödspropositionen
          nu kom och man kunde bespara den lilla förmån som denna utsatta
          grupp har @ timersättning vid studier på särvux.
        </p>
        <p xml:id="i-5JG8gK8ThV8XmGFNVwFMiX">
          Den människosyn som finns som grund för våra läroplaner innebär
          att varje människa ska ha stöd att utvecklas utifrån var och ens
          förutsättningar och behov.
        </p>
        <p xml:id="i-BmmcymixVmdLhxKbwUWh31">
          De utvecklingsstörda är sena i sin utveckling @ många har lärt
          läsa och tala först vid 20 års ålder. Deras kompetens måste upprätthållas
          vilket innebär att de behöver träning kontinuerligt. Kanske 2@4
          lektioner per vecka behövs för att den under barnaåren mycket
          mödosamma utvecklade kompetensen ska kvarstå. När de utvecklingsstörda
          är 21 år upphör kommunens ansvar varför många får avbryta sitt
          systematiska lärande vi denna ålder. Särvux finns men endast för
          ytterst få.
        </p>
        <p xml:id="i-8dpXYhU5urnbRS185ncsZv">
          I dagsläget finns många vuxna utvecklingsstörda som inte är delaktiga
          i samhället just på grund av att de inte fått den rättmätiga chans
          till förkovran som de borde ha. De hade haft förmågan om samhället
          hade bjudit dem stöd.
        </p>
        <p xml:id="i-GzoMDZu2Q3AUHdgeXxk6YX">
          Läget kan förklaras med att vårt samhälle brister vad avser kunskap
          och kompetens när det gäller att se utvecklingsstördas förutsättningar
          och förmåga att möta deras behov till utveckling. Centrum för
          handikappvetenskap vid Linköpings universitet är en unik möjlighet
          i landet att utveckla denna kunskap och erbjuda samhället sina
          tjänster.
        </p>
        <p xml:id="i-n17xxtB46cfakoryAsozb">
          Tänker utbildningsministern understödja att de utvecklingsstörda
          får samma möjligheter utifrån sina förutsättningar till vuxenutbildning
          som andra medborgare i landet? I så fall krävs det investeringar
          och omfördelningar i både kunskapsproduktion och nationell utbildningspolicy.
        </p>
        <p xml:id="i-Vdnm2kc1Sn7Re3uSej1evr">
          Avser utbildningsministern att satsa på en långsiktig utveckling
          av kunskap och kompetens i form av Centrum för handikappvetenskap
          vid Linköpings universitet?
        </p>
      </div>
    </body>
  </text>
</TEI>
