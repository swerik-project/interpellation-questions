<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0412">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0412</head>
        <author who="i-JZKa6caqdSKy8yhUyfEJeU">Könberg, Bo (fp) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>FINSAM</topic>
        <docDate when="2000-04-28">den 28 april</docDate>
        <status when="unknown" byWhom="statsrådet Ingela Thalén " byWhomId="i-5CGPntyQKYyZVCsCYHPNrm" status="answered">besvarad</status>
        <external_id source="rdwebb">GN10412</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:412 av Bo Könberg (fp) till socialminister
          Lars Engqvist om FINSAM
        </IPQ_title>
      </div>
      <div type="IPQuestionBody">
        <p xml:id="i-3xqSTftJThU8WV8ZX7d7EN">
          Tiotusentals svenskar väntar i vårdköer. Det handlar både om
          operationsköer och lång väntan på olika behandlingar. Dessa köer
          har växt mycket kraftigt sedan socialdemokraterna återkom till
          regeringsmakten hösten 1994 och är nu tillbaka på ungefär samma
          nivå som de var före 1991.
        </p>
        <p xml:id="i-Ryx8WLxN6pw2eqb4cy2XdQ">
          Samtidigt med att köerna växt så har även kostnaderna för sjukskrivningen
          ökat. I fjol ökade kostnaderna med 24 %, och de prognoser pekar
          inte på någon direkt avmattning. Den stora minskningen av sjukskrivningen
          i början och mitten på 90-talet håller på att vända tillbaka,
          och mycket av minskningen håller på att försvinna.
        </p>
        <p xml:id="i-KfSmPYxV1eDosQnnHHHLDn">
          Vårdköerna består ofta av människor som är sjukskrivna. Samtidigt
          vet vi att det finns stora brister i rehabiliteringen. Regeringens
          egen utredare Gerhard Larsson konstaterar detta i diskussionspromemorian
          Individen i Centrum (Ds 1999:08). Liknande slutsatser kommer Socialstyrelsen
          fram till i utredningen Samverkan för individen (1999:4). Det
          kanske mot den bakgrunden inte är så konstigt att antalet sjukskrivningar
          blir fler.
        </p>
        <p xml:id="i-BrXKLk1ZTF9L353nn6GV18">
          Tanken bakom den finansiella samordningen mellan försäkringskassor
          och landsting, FINSAM, är enkel. Det är bättre att använda pengar
          till att människor får den rehabilitering, de operationer och
          de behandlingar de behöver än att de får sjukskrivningspengar.
          Vad som har hänt är att lyckosamma försök på området som startades
          i början på 90-talet stängdes av från den 1 januari 1998 inför
          eventuellt något slags beslut kanske år 2003.
        </p>
        <p xml:id="i-MS31WgRx1eWfXrFEH7QxpY">
          Försöken åren 1993@1997 med detta system har varit mycket framgångsrika.
          Om samma regler infördes i hela landet och vinsterna på andra
          håll blev lika stora som i försöksområdena skulle inom ett par
          år bortemot 3 miljarder kronor årligen kunna användas inom sjukvården.
        </p>
        <p xml:id="i-Qmw6NJcfyHabdvfSdwYUpa">
          Socialstyrelsen har pekat på att det behövs några slags, som
          den kallar det, finansieringsbroar mellan vård och sjukförsäkring.
          Försäkringskasseförbundet tycker att det är fel att man inte får
          samverka. Det socialdemokratiskt styrda Landstingsförbundet har
          skrivit till regeringen och bett att man ska få ökade möjligheter
          till att samverka @ utan att få svar. Det nya landstinget i Västra
          Götaland har tillsammans med försäkringskassan i Västra Götaland
          också skrivit till regeringen och bett om att få möjligheter att
          samverka.
        </p>
        <p xml:id="i-G9hHVfPTSvufpA4sjJPCNU">
          I ett förslag till yttrande till Landstingsförbundets kongress
          angående en motion om FINSAM så står det att läsa: "Mot ovanstående
          bakgrund är det mycket beklagligt att de huvudmän som är intresserade
          av att driva samverkan i enlighet med FINSAM-modellen inte har
          möjlighet att agera tillräckligt kraftfullt under en rad kommande
          år". Därefter yrkar man bifall till en motion från Folkpartiet
          om FINSAM-försök.
        </p>
        <p xml:id="i-C4jzTyiUxrofiExBzEq2YP">
          I dessa fall är det inte bara liberala politiker som har förfäktat
          uppfattningen att man borde få använda försäkringspengar i vården
          utan även socialdemokrater såväl i försäkringskassorna som i Landstingsförbundet
          som i Västra Götaland. I några fall har de skrivit brev till regeringen
          och bett att få tillbaka regler som liknar de regler som gällde
          den finansiella samordningen.
        </p>
        <p xml:id="i-G69zEaGGdPDf1sPvELsLzB">
          I mars månad beslutade majoriteten i socialutskottet att ställa
          sig positiva till att FINSAM bör utvecklas i hela landet och inte
          bara, som tidigare, i vissa försöksområden.
        </p>
        <p xml:id="i-DSyE4E6qD2WHbgJPRhSj2v">
          Det innebär att ett första viktigt steg har tagits mot att pengar
          som annars går till passiv sjukskrivning kan användas till att
          korta vårdköerna för alla de tiotusentals som köar för operation
          och behandling i vården.
        </p>
        <p xml:id="i-CWZpD7x3sMbhVy9SstGLm">
          Folkpartiet hade helst sett att utskottets beslut blev ett tillkännagivande
          till regeringen men anser ändå att den föreslagna skrivningen
          i utskottet är ett stort steg framåt.
        </p>
        <p xml:id="i-YY3Z3N21ut1qBSLKA3ehmR">
          Mot bakgrund av det ovan angivna vill jag fråga socialministern
          följande:
        </p>
        <p xml:id="i-WjEpaUNWafKyehAHD8Em2V">
          Avser ministern vidta åtgärder för att genomföra FINSAM-modellen
          i hela Sverige?
        </p>
      </div>
    </body>
  </text>
</TEI>
