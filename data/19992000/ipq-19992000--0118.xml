<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0118">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0118</head>
        <author who="i-2aZQBvMx8o6ihusfvExbt8">Åström, Alice (v) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>jäviga nämndemän</topic>
        <docDate when="1999-11-26">den 26 november</docDate>
        <status when="unknown" byWhom="justitieminister Laila Freivalds " byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GN10118</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:118 av Alice Åström (v) till justitieminister
          Laila Freivalds om jäviga nämndemän
        </IPQ_title>
      </div>
      <div type="IPQuestionBody">
        <p xml:id="i-Ua9nvFEmK2kHgkLFbRoWWe">
          Enligt 3 kap 5 § RB är varje svensk medborgare som är folkbokförd
          i aktuell kommun och som inte är underårig eller har förvaltare
          enligt 11 kap 7 § FB valbar till nämndeman i tingsrätten. Dock
          undantags lagfarna domare, befattningshavare i domstol, åklagare,
          polismän, advokater och andra ombud som för någons talan inför
          rätten. När en nämndeman blivit vald av kommunfullmäktige jämställs
          han eller hon med en lagfaren domare vad gäller skyldigheter och
          rättigheter. Enligt RB 4 kap. 7 § ska vid val av nämndemän eftersträvas
          att kåren får en allsidig sammansättning vad gäller ålder, kön
          och yrke.
        </p>
        <p xml:id="i-VNMmBCWx8QH6Ah5d6S6VYP">
          Lekmannarepresentation i domstolarna har genom tiderna ansetts
          vara en garanti för rättssäkerhet och folkfrihet. Ett ytterligare
          argument som framförts är att lekmannadomarna tvingar juristerna
          att göra sina tankegångar begripliga för "vanligt folk". Detta
          är ett viktigt argument som också bidrar till den allmänna tilltron
          till rättsväsendet.
        </p>
        <p xml:id="i-FaX1rSniNEhL2JaEN3DPKc">
          Jävssituationer för domare regleras i RB:s 4 kap. 13 § och anses
          gälla lika för lekmannadomare och lagfarna domare, några särregleringar
          finns inte. Detta till trots har en tingsrättsdomare i Östergötland
          beslutat att anse en vald nämndeman jävig i alla mål och därmed
          kommer nämndemannen inte bli kallad till tjänstgöring. Grunden
          för jävet påstås vara att nämndemannen för 18 år sedan dömdes
          till 18 månaders fängelse, ett straff som omedelbart avtjänades.
          Domaren i fråga har dessutom valt att "tala ut" om frågan offentligt
          och därmed ytterligare stigmatiserat den demokratiskt valde nämndemannen.
        </p>
        <p xml:id="i-4sfpv64VBTybhwAQuCog5u">
          Man måste således fråga sig om det faktum att en person tidigare
          avtjänat ett straff är tillräcklig grund för att anses generellt
          jävig som lekmannadomare. Frågan är också om man över huvud taget
          kan anses som generellt jävig eftersom RB föreskriver att jäv
          ska prövas i varje enskilt ärende. Lekmannasystemet i domstolarna
          bygger på att vi vill föra in allmänhetens kunskaper och erfarenheter
          i domstolarna och man undrar då om en tidigare straffad persons
          erfarenheter är mindre värda än en ostraffads. Kanske kan också
          andra grupper anses olämpliga som nämndemän som t.ex. nyktra alkoholister.
        </p>
        <p xml:id="i-37kcPr7vycSWSwX11vfNay">
          Mina frågor till justitieministern blir således:
        </p>
        <p xml:id="i-GqSbtZFQvsguko19yxXtBR">
          1. Vad avser regeringen göra för att undvika liknande situationer
          i framtiden?
        </p>
        <p xml:id="i-1qFayg2xaJsAiCidEPofu">
          2. Avser regeringen att införa särregleringar för nämndemän vad
          gäller jäv?
        </p>
      </div>
    </body>
  </text>
</TEI>
