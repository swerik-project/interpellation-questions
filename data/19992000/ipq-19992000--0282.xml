<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0282">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0282</head>
        <author who="i-84xpErSjuTzEi5hvTA1Jtt">Andersson, Sten (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>svenska hamnars konkurrensförmåga</topic>
        <docDate when="2000-03-08">den 8 mars</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GN10282</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:282 av Sten Andersson (m) till näringsminister
          Björn Rosengren om svenska hamnars konkurrensförmåga
        </IPQ_title>
      </div>
      <div type="IPQuestionBody">
        <p xml:id="i-KZYecxWDMLBUwqW1vRWV5K">
          Då Sverige folkomröstade om EU var ett av motiven för medlemskap
          att våra konkurrensmöjligheter skulle förbättras tack vare olika
          harmoniseringar mellan medlemsländerna.
        </p>
        <p xml:id="i-WWjJnyDidU3FnQRcGL4fQq">
          Tyvärr har svenska pålagor delvis förhindrat harmonisering och
          i stället skapat kris inom flera branscher. Ett exempel är svensk
          åkerinäring som på grund av nationella pålagor befinner sig i
          en akut djup kris där många anser att stora svenska åkerier är
          försvunna senast inom tio år.
        </p>
        <p xml:id="i-DEGS4vW8XD1RfPtx5McM3X">
          En annan bransch som riskerar hamna i samma situation är svenska
          hamnar. Inte därför att dessa ger dålig service, utan allt beroende
          på nationella pålagor som andra EU-länder saknar.
        </p>
        <p xml:id="i-BRk5JcNQzjgkoSF3BefUQQ">
          Kostnaden för att hantera en normalcontainer, (40 fot) i Göteborg,
          som är Sveriges största direktanlöpshamn, är 1 400 kr (allt inklusive).
        </p>
        <p xml:id="i-XfZPu1TRQeJSaYDQqUH3aa">
          Motsvarande hantering i danska Århus är 650. Detta i stort enbart
          beroende på att danska hamnar inte tar ut farledsavgifter. I Århus
          håller man på med en om- och utbyggnad av hamnen som på grund
          av avsaknad av farledsavgifter framöver blir en mycket svår konkurrent
          till främst Göteborgs hamn, som centralhamn i Norden.
        </p>
        <p xml:id="i-AgYTTA4x3ivzZFgPuNiXxj">
          Det ska understrykas att förlorar svenska hamnar möjlighet att
          konkurrera om s.k. direktanlöp, minskar inte endast antalet arbetstillfällen
          i hamnarna. Än värre är det faktum att gods som ska till eller
          från Sverige, måste omlastas utomlands, ökar kostnaderna för hela
          svenska folkhushållet.
        </p>
        <p xml:id="i-JuL9qwpdXhv2o3oYmEzxcz">
          Vid Sjöfartsforums årsmöte nyligen tillade en tung industrirepresentant,
          Volvo Transports förre vd Rune Svensson, att utan direktanlöp
          av den transoceana linjetrafiken, kommer frakterna att öka med
          1@2 % i genomsnitt.
        </p>
        <p xml:id="i-J8VnSsaYbqrGXbRjLpFQRb">
          Vilka åtgärder är näringsministern beredd vidta för att underlätta
          svenska hamnars och Sveriges konkurrensförmåga?
        </p>
      </div>
    </body>
  </text>
</TEI>
