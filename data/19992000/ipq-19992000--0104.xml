<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0104">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0104</head>
        <author who="i-JKZyQwnfkbK1njmH7h7T4h">Karlsson, Ola (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>elförsörjningen i södra Sverige</topic>
        <docDate when="1999-11-19">den 19 november</docDate>
        <status when="unknown" byWhom="näringsminister Björn Rosengren " byWhomId="0462649924092" status="answered">besvarad</status>
        <external_id source="rdwebb">GN10104</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:104 av Ola Karlsson (m) till näringsminister
          Björn Rosengren om elförsörjningen i södra Sverige
        </IPQ_title>
      </div>
      <div type="IPQuestionBody">
        <p xml:id="i-DMepcPmQ9xYF4ZXbtD9r83">
          Under några få år har en stor del av reservkraftverken i landet
          avvecklats. Åtta fossileldade kraftverk med en sammanlagd produktionskapacitet
          om 2 470 MW har lagts i malpåse. Samtidigt har antalet gasturbiner
          som används vid toppbelastning blivit färre. Tillsammans motsvarar
          avställningarna mer än 10 % av Sveriges produktionskapacitet av
          el.
        </p>
        <p xml:id="i-RDGi5KYYbFz7pdkKyHggpa">
          Svenska kraftnät bedömer att den maximala elförbrukningen söder
          om Gävle är 23 000 MW medan produktionskapaciteten inklusive import
          från norr är maximalt 20 000 MW. Det kan alltså vid full elproduktion
          i södra Sverige ändå uppstå ett underskott om 3 000 MW. Det är
          möjligt att importera ca 2 200 MW varför det kan uppstå en akut
          brist på el. Den planerade Polenkabeln som har en importkapacitet
          om 600 MW är försenad varför den inte kommer att kunna nyttjas
          under kommande vinter.
        </p>
        <p xml:id="i-RoX8VUDH9q19MAAwC9DVFY">
          Uppstår effektbrist i södra Sverige finns en beredskap för att
          stänga av förbrukning i delar av nätet. Områden med en förbrukning
          om ca 100 MW stängs då av en timme i taget. Nästa timme tas nästa
          område om 100 MW osv. Att stänga stora områden skapar stora påfrestningar
          för samhället. Livsviktig apparatur kan komma att stängas och
          processindustrier kan skadas allvarligt. Stora problem uppstår
          vid sjukhem och vårdboenden där reservkraft saknas. Stora effektproblem
          riskeras vid återinkoppling med åtföljande risker för näten. Listan
          på problem kan lätt göras lång och visar hur viktig en säker elförsörjning
          är i ett modernt och välutvecklat samhälle.
        </p>
        <p xml:id="i-M7RWtuTpHDquBHAWReiUdP">
          Att i ett läge med stora risker för effektbrist i det sydsvenska
          elsystemet dessutom stänga ytterligare 600 MW vid Barsebäck i
          ett första steg och senare ytterligare 600 MW framstår som farligt
          och dumt. Genom att förtidsavveckla de båda reaktorerna i Barsebäck
          minskar marginalerna riskabelt mycket.
        </p>
        <p xml:id="i-2huK4kgiZT4WaL9woRohjk">
          En av orsakerna till avvecklingen av svenska reservkraftverk
          är de olika skattereglerna i Sverige respektive Danmark. Det är
          betydligt billigare att importera smutsig kolkraft från orenade
          danska kolkraftverk än att använda de svenska kraftverken som
          har effektiv rening. Avregleringen har dessutom medfört att ansvaret
          för höglastkapacitet och effektbalans blivit otydligare.
        </p>
        <p xml:id="i-YNRmMnPzMKJsoia3XgbhGA">
          Är regeringen beredd att ompröva stängningen av Barsebäck med
          anledning av riskerna för elbrist i södra Sverige vid kall väderlek?
        </p>
        <p xml:id="i-KdzBendR9JpHnP8pHT2tnS">
          Avser regeringen vidta några åtgärder för att säkra tillgången
          till el i södra Sverige?
        </p>
        <p xml:id="i-JuyLszwjmNXGimdguGeU1u">
          Vilka åtgärder avser statsrådet vidta för att klargöra ansvaret
          för höglastkapacitet?
        </p>
      </div>
    </body>
  </text>
</TEI>
