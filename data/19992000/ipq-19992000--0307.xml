<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0307">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0307</head>
        <author who="i-LgwL3h3Wb698c2z8QDDaab">Oscarsson, Yvonne (v) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>rättsväsendet i Kongo-Brazzaville</topic>
        <docDate when="2000-03-17">den 17 mars</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GN10307</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:307 av Yvonne Oscarsson (v) till statsrådet
          Maj-Inger Klingvall om rättsväsendet i Kongo-Brazzaville
        </IPQ_title>
      </div>
      <div type="IPQuestionBody">
        <p xml:id="i-6sPVBi75RibSTvpPCCmrwJ">
          Kongo-Brazzaville är ett litet land med en befolkning på drygt
          3 miljoner människor. Under det senaste kriget befann sig 800
          000 människor på flykt från sin hembygd. Av dessa har ca 600 00
          återvänt, men 200 000 saknas fortfarande. Hur många av dessa som
          är döda vet ingen.
        </p>
        <p xml:id="i-MSTimM3m1jqL1CLKTvhcaR">
          I kriget har barn använts som soldater. Fattiga familjer har
          fått betalt för att lämna en son till krigets styrkor. De flesta
          har "valt" att lämna en ung son eftersom de äldre sönerna är nödvändiga
          att ha kvar hemma för att hjälpa till med försörjning av den övriga
          familjen. De överlevande pojksoldaterna är ofta för evigt ratade,
          även av sina egna familjer, vilket gör det mycket svårt för dessa
          barn att överleva. De får heller ingen hjälp att bearbeta sina
          fruktansvärda upplevelser av våld och död.
        </p>
        <p xml:id="i-ScsSBkW6P5o7wj1kqEUU8c">
          I kriget har kvinnor och barn våldtagits och dödats. Ögonvittnen
          berättade om att döda legat efter vägarna medan överlevande småbarn
          suttit på eller vid sidan av sina döda föräldrar. Våldtäkterna
          leder till en katastrofal ökning av hivspridning. Kvinnor blir
          sjuka och dör och barn, både levande och ofödda, kommer att smittas.
          Många barn kommer att bli föräldralösa och vara smittade av hiv
          eller andra sjukdomar. Mammorna dör av sjukdomar och papporna
          har dött i strider eller håller sig gömda. Rapporter finns också
          att kvinnor skändats och begravts levande. 20@30 föräldralösa
          barn i veckan får tas om hand av olika organisationer.
        </p>
        <p xml:id="i-TdSCXxgmX8n9DXHB1Stbug">
          Hjälporganisationer förbereder insatser för barn som är och kommer
          att bli föräldralösa. Många människor, framför allt barn, är sjuka
          och undernärda. Malaria, tuberkulos, sömnsjuka, inälvsmask, maskar
          under huden och skabb sprider sig.
        </p>
        <p xml:id="i-3mV4db48bBTnxcVMc7hBkk">
          Kaos och anarki råder vilket betyder att inget rättsväsende över
          huvud taget fungerar. Människor häktas och döms utan advokat eller
          tillstymmelse till försvar. Beväpnade grupper, med eller utan
          uniform, är ett vanligt inslag i vardagen. Smutsiga ungdomar med
          badskor, undertröjor och kortbyxor med automatvapen finns i vardagsbilden.
        </p>
        <p xml:id="i-DX7fkVf1fVLswucmDhQkZd">
          I hela landet råder en allmän korruption. Det mesta går att köpa
          för pengar. I ett fattigt land där människor är hungriga och rädda
          ökar våldet och förtrycket och de redan befintliga klassklyftorna
          ökar. I Kongo syns det tydligt att 20 % av jordens befolkning
          tar del av 80 % av jordens tillgångar och att de 80 % som blir
          utan inte bara är hungriga, sjuka och rädda utan också totalt
          rättslösa.
        </p>
        <p xml:id="i-Sfkb8CoupDHEmcrAXPDmtJ">
          För att en försoning ska kunna nås efter år av strider med många
          människor som antingen dödats eller fördrivits är ett fungerande
          rättsväsende nödvändigt. Erfarenheter från tidigare storkrig,
          inte minst i Europa, visar på det. För att få i gång rättsväsendet
          behöver Kongo-Brazzaville mycket stöd, både ekonomiskt och praktiskt.
          Det praktiska stödet måste bestå i hjälp att få poliskår och övriga
          rättsinstitutioner som domstolar och åklagare att fungera.
        </p>
        <p xml:id="i-LxMKn4ztfCRdNs7tvd4Cyh">
          Det har funnits tankar på att, liksom i Sydafrika, inrätta en
          sanningskommission för att skapa möjlighet till försoning. En
          mycket viktig fråga är att utröna vilken roll franska intressen
          haft för att understödja konflikten.
        </p>
        <p xml:id="i-41uVZAUdb8WUvyRutWY8zw">
          Med anledning av det ovan anförda vill jag ställa följande frågor
          till biståndsministern:
        </p>
        <p xml:id="i-A2DsxmdbwKGFS58qmmKAPj">
          1. Vilka åtgärder avser regeringen att vidta för att hjälpa Kongo-Brazzaville
          att bygga upp ett fungerande rättsväsende?
        </p>
        <p xml:id="i-DmA5onY36twm1PsmGzFHbd">
          2. På vilket sätt avser regeringen att driva dessa frågor inom
          det nordiska samarbetet, EU och FN?
        </p>
        <p xml:id="i-NQXSHbxPar1f3UmfXq64rW">
          3. Avser regeringen att driva frågan om en sanningskommission
          i Kongo-Brazzaville?
        </p>
        <p xml:id="i-KiSv6WtzSqG5gkxE4aga4o">
          4. Avser regeringen att, inom ramen för det europeiska samarbetet,
          driva frågan om vilken roll franska intressen haft i den alltjämt
          pågående konflikten?
        </p>
      </div>
    </body>
  </text>
</TEI>
