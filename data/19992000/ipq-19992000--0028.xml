<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0028">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0028</head>
        <author who="i-TZ8SfvMTUwmGX9ydckup6w">Hansson, Roy (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>sjöräddningstjänsten</topic>
        <docDate when="1999-10-14">den 14 oktober</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GN1028</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:28 av Roy Hansson (m) till näringsminister
          Björn Rosengren om sjöräddningstjänsten
        </IPQ_title>
      </div>
      <div type="IPQuestionBody">
        <p xml:id="i-8nVdPy2jr1m7YQEpKAUhsn"/>
        <p xml:id="i-XXotN1cN4n7UX1Kpo626jb">
          Allmänt
        </p>
        <p xml:id="i-LJ8CwAuMRTZLGRF3spVJ45">
          Sjöfartsverket har i beslut den 15 september 1999 beslutat att
          lägga ned sjöräddningsundercentralen på Gotland (MRSC Gotland)
          fr.o.m. årsskiftet 1999/2000.
        </p>
        <p xml:id="i-9qfVsrqxuzwoDdknqQE7SD">
          Sjöräddningsundercentralen på Gotland, vilken ingår i Svenska
          sjöräddningens ledningsorganisation, är en funktion i Militärkommando
          Gotlands ledningscentral. Denna ledningscentral är uppbyggd runt
          kustradiostationen Tingstäde radio och centralen för sjöövervakning,
          i anslutning till Kustbevakningens resurser i stabshuset Nya Wisborg,
          dvs. de lednings- och övervakningsresurser på Gotland som i grunden
          är avsedda för Försvarsmaktens behov står till sjöräddningens
          förfogande för larmmottagning och ledning av sjöräddningsinsatser.
          Därutöver kan från MRSC Gotland användas information och utnyttja
          stöd från andra, på Gotland, befintliga och personella system.
        </p>
        <p xml:id="i-5KJKmEQpT8NLemUWxhoNmQ">
          Tidigare ställningstaganden
        </p>
        <p xml:id="i-8jJ3EkCeEKfkJhjq97Ac5V">
          Sjöfartsverket och Luftfartsverket gjorde 1993 en omfattande
          utredning inför den omorganisation av sjöräddningens ledningsorganisation
          som genomfördes 1995: Utredning angående ökad grad av samordning
          och eventuell samlokalisering av sjö- och flygräddningstjänsternas
          ledningsfunktioner.
        </p>
        <p xml:id="i-Lt9xcDq9JgfcNTYQpr5UHm">
          Ett av utredningens ställningstaganden är: "Bibehållandet av
          Tingstäde radio som MRSC förordas i samtliga alternativ och motiveras
          av Gotlands unika läge samt den speciella funktion Tingstäde utgör
          som sambands- och ledningsresurs för flera myndigheter på Gotland."
        </p>
        <p xml:id="i-QEapshi7rVFJRjZ7Ay9vBS">
          Sjöfartsverkets beslut
        </p>
        <p xml:id="i-P5phVcwbtXqJVXFxjF5cxt">
          Sjöfartsverket motiverar sitt beslut med att antalet sjöräddningsfall
          minskat och därmed behovet av ledningscentral på Gotland. I beslutet
          relaterar Sjöfartsverket till "de få sjöräddningsfall som inträffar
          inom Gotlands sjötrafikområde (33 st. under perioden den 1/1 t.o.m.
          15/9 1999)".
        </p>
        <p xml:id="i-Vz5xDwANCfsNtNXupmcAGz">
          Antalet sjöräddningsfall har generellt sett minskat i svenska
          farvatten. Tillgång till mobiltelefoner, satellitnavigeringssystem
          (GSM) samt en hårdare tolkning av vad som är sjöräddning respektive
          bärgning är de huvudsakliga skälen härtill.
        </p>
        <p xml:id="i-3hkMftt9ZjY67wzHUUReRM">
          För Gotlands farvatten stämmer inte detta. Sjöfartsverkets årliga
          Statistik för sjöräddningsinsatser visar att innevarande år innehåller
          ungefär samma antal sjöräddningsfall som övriga år under 90-talet.
          Skälet till denna avvikelse i förhållande till övriga Sverige
          torde vara att Gotlandsfarvattnen ej innehåller någon skärgård,
          med därtill hörande sjöräddningsinsatser, samt att handelssjöfarten
          öster om Gotland enligt statistik från sjöövervakningen har ökat
          under hela 90-talet.
        </p>
        <p xml:id="i-MzrPxdwoQom5tCX1KK8UvA">
          Det är i detta sammanhang viktigt att framhålla att det styrande
          motivet för en sjöräddningsundercentral på Gotland aldrig varit
          kvantiteten sjöräddningsfall utan det har varit rollen som en
          backup för centralen i Göteborg vid högbelastning samt när man
          på grund av tekniska brister i systemen ej har tillgång till ledningsresurserna
          på Gotland från fastlandet. Avbrott sker emellanåt, detta styrks
          av den journalföring som finns på MRSC Gotland och visar på den
          sårbarhet som finns även i moderna system där krav ställs på mycket
          stor tillgänglighet.
        </p>
        <p xml:id="i-S868a5xPXEcUXN7YE6FpGT">
          Jag ser Sjöfartsverkets motivering @ "få sjöräddningsfall" @
          som cyniskt.
        </p>
        <p xml:id="i-FyCtgFtF4Wp3JLf5qug2K4">
          Det räcker enligt min mening med att det finns risk för att ett
          enda sjöräddningsfall blir bristfälligt hanterat på grund av detta
          beslut för att motivera en omprövning av Sjöfartsverkets beslut.
        </p>
        <p xml:id="i-CH49QRtL2BUaDZmibhuoHr">
          Konsekvenser
        </p>
        <p xml:id="i-UXNDp8Gw2btUYnpFFNpeja">
          Beslutet innebär en avsevärt ökad risktagning, eftersom man med
          detta beslut avsäger sig möjligheten att leda sjöräddningsinsatser
          ifrån Gotland. Det är inte möjligt att leda insats från fastlandet
          om det sker förbindelseavbrott, vilket sker av och till enligt
          journaluppgifter.
        </p>
        <p xml:id="i-CnYdDVohSxfXykHs1DxRYc">
          Sverige har ett ansvar för sjöräddning även öster om Gotland.
          När våra baltiska grannländer blev fria var det viktigt att bygga
          upp en kompetens för bl.a. sjöräddning i enlighet med vad som
          föreskrivs i IMO-konventionen.
        </p>
        <p xml:id="i-FdX46C8CciQgVp1XFv1BrY">
          MRSC Gotland/Tingstäde radio etablerade tidigt kontakter med
          centralerna i Estland, Lettland och Litauen för att säkerställa
          en fungerande samordning av sjöräddningsinsatser samt med syfte
          att öva de baltiska kollegerna i språkträning och ledningsmetodik.
          Våra grannländer tog tacksamt emot detta såväl utbildnings- som
          tekniska stöd. Kontakter centralerna emellan pågår fortlöpande
          med gemensamma övningar och samarbete vid insats. Vid samtal med
          Sjöfartsverket i denna fråga framgick att det ej är möjligt att
          fortsätta med denna verksamhet från Göteborg. Jag anser att detta
          arbete, som i hög grad bidrar till en utveckling av samarbetsformerna
          länderna emellan, är av stor betydelse och att Sverige har ett
          särskilt ansvar för att stödja våra vänner i de baltiska länderna.
        </p>
        <p xml:id="i-WeiQNzWypnnHdzy4Vu1yk1">
          Sammanfattning
        </p>
        <p xml:id="i-NBFRAXLmGGXFuXECUYuZzY">
          Sjöfartsverket har fattat beslut om nedläggning av sjöräddningsundercentralen
          på Gotland trots att den ej belastar dess sjöräddningsanslag eftersom
          de resurser som erbjuds i form av materiel och kompetent personal
          upprätthålls inom ramen för Försvarsmaktens verksamhet.
        </p>
        <p xml:id="i-4t5YEos735EPjXqCFgJgfw">
          Motivet till nedläggningen framstår som ytterst svårförståeligt
          eftersom det inte finns stöd för motivet om ett minskat sjöräddningsbehov
          i farvattnen runt Gotland i den eget framtagna statistiken för
          sjöräddningsinsatser.
        </p>
        <p xml:id="i-LAfESRRR4ZNKBUaeXb1Xwz">
          Jag anser att det är en självklarhet att det behövs personal
          på Gotland med kompetens att leda sjöräddningsinsatser i området
          så länge det finns behov av materiel på Gotland för att nå den
          nödställde till sjöss. Detta är en uppfattning jag delar med det
          sjöfolk som bor på Gotland och/eller har sin näring i farvattnen
          runt Gotland. En väl och säkert fungerande sjöräddningsorganisation,
          i alla led, är en förutsättning för de delar av näringslivet,
          med havet och kusttrakten som verksamhetsfält. För det gotländska
          näringslivet torde det se märkligt ut att sjöräddningsverksamheten
          skulle ledas från Göteborg.
        </p>
        <p xml:id="i-UPzPausvbPkHf6F6M1RgW7">
          Den utredning som tidigare gjordes 1993 och som i samtliga utredningsalternativ
          innehöll en central på Gotland, remitterades till berörda myndigheter
          och organisationer. Sjöräddningsundercentralen på Gotland fick
          ett stort stöd i de remissyttranden som inlämnades. Det är enligt
          min mening mycket anmärkningsvärt att Sjöfartsverket denna gång
          valt att fatta ett avgörande beslut om sjösäkerheten i Östersjön
          utan att höra några remissinstanser utan i efterhand informera
          om beslutet.
        </p>
        <p xml:id="i-6pcSKBJeycj2p6K5ffYhGN">
          Självfallet måste det vara så att berörda remissinstanser får
          tillfälle att lämna yttrande och synpunkter före beslut, allrahelst
          i säkerhetsfrågor som rör liv och egendom. Vidare framgår det
          av tillgängliga handlingar att Sjöfartsverkets generaldirektör
          inte varit informerad före beslut av Sjöfartsverket. Jag anser
          det högst rimligt att generaldirektören för Sjöfartsverket ska
          vara informerad när en av Sveriges tre sjöräddningscentraler läggs
          ned och väl informerad om berördas inställning till detta.
        </p>
        <p xml:id="i-Bx6a5SaNQNLSgoDhUqtMmC">
          Mot bakgrund av ovanstående vill jag ställa följande fråga:
        </p>
        <p xml:id="i-Ggi679EcabiEoetSk971fD">
          Vilka initiativ avser näringsministern vidta för att ytterligare
          studera hur sjöräddningen ska vara organiserad i Sverige samt
          hur samarbetet med våra grannländer ska utvecklas och säkerställas
          i framtiden vad gäller sjöräddningstjänst?
        </p>
      </div>
    </body>
  </text>
</TEI>
