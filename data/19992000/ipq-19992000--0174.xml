<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0174">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0174</head>
        <author who="i-KtELEJ9HytY7HFgQExEzLq">Bergström, Sven (c) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>hälsovådliga utsläpp från fordonstrafiken</topic>
        <docDate when="1999-12-23">den 23 december</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GN10174</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:174 av Sven Bergström (c) till miljöminister
          Kjell Larsson om hälsovådliga utsläpp från fordonstrafiken
        </IPQ_title>
      </div>
      <div type="IPQuestionBody">
        <p xml:id="i-6XviGP2iphSSq6TuEAE8QB">
          För att nå ett långsiktigt hållbart och tryggt trafiksystem behövs
          det inte bara bättre vägar och järnvägar utan också en bättre
          trafiksäkerhet och högre ambitioner för att miljöanpassa trafiksystemen.
          Riksdagen har enigt ställt sig bakom den s.k. nollvisionen som
          tar sikte på att ingen människa ska behöva dödas eller skadas
          allvarligt genom trafikolyckor.
        </p>
        <p xml:id="i-17s3CU3V9Wn8mDv4GVXw7w">
          Utöver de akuta dödsriskerna i trafikolyckor utgör i dag miljö-
          och hälsoeffekterna av vägtrafiken, främst i storstadsområdena,
          ett växande bekymmer. I Västeuropa innebär nu den allt intensivare
          trafiken att luftföroreningarna från vägtrafiken ger fler förtida
          döda än vad trafikolyckorna ger. Det framgår av en aktuell rapport
          från WHO.
        </p>
        <p xml:id="i-Ks1NHWFTJaZJBhAMXjFFXP">
          För att skapa en trafikmiljö där människor inte ska behöva känna
          hot vare sig från trafikolyckor eller från hälsofarliga utsläpp
          måste enligt min mening, utöver det elvapunktsprogram för bättre
          trafiksäkerhet som presenterats, arbetet intensifieras också på
          andra fronter.
        </p>
        <p xml:id="i-Mx2AMjk5PXQucgzvC7U7Gp">
          Det handlar dels om att rena och förbättra motorer, katalysatorer,
          partikelfällor och annan utrustning som begränsar de direkta utsläppen.
          Det handlar om att förbättra befintliga bränslen. Och det handlar
          om att systematiskt introducera och stimulera miljöriktiga, biobränslebaserade
          drivmedel.
        </p>
        <p xml:id="i-UU9z8YTDPF1UrSp8m82woR">
          Detta är också helt nödvändigt för att kunna klara de miljömål
          som riksdagen ställt sig bakom. Precis som nollvisionen på trafiksäkerhetens
          område, bör enligt min mening en nollvision för användningen av
          hälsovådliga bränslen upprättas.
        </p>
        <p xml:id="i-BpM8W8tjEd7ey6Fwha997A">
          En sådan vision bör innehålla en plan för hur användningen av
          fossila bränslen successivt ska minimeras och till sist fasas
          ut och ersättas med förnybara, miljöriktiga bränslen. Inför Sveriges
          ordförandeskap i EU år 2001 kan det vara lämpligt att anta utmaningen
          att utarbeta en tioårsplan för användning av miljövänliga drivmedel.
          En plan som drar upp riktlinjerna för hur vi i Sverige och Europa
          i ett första steg kan halvera användningen av bensin, olja och
          diesel.
        </p>
        <p xml:id="i-8BxCx7uM5tmqMByqK4gLwU">
          Mot denna bakgrund vill jag fråga miljöministern följande:
        </p>
      </div>
    </body>
  </text>
</TEI>
