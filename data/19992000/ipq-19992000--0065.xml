<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0065">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0065</head>
        <author who="i-nX9ipUS8FhkbQHkWWytwf">Nilsson, Ulf (fp) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>Barsebäck</topic>
        <docDate when="1999-11-03">den 3 november</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GN1065</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:65 av Ulf Nilsson (fp) till miljöminister
          Kjell Larsson om Barsebäck
        </IPQ_title>
      </div>
      <div type="IPQuestionBody">
        <p xml:id="i-FdtYvQ1rk7xbPVZHcaX22z">
          Sveriges regering har beslutat att stänga kärnreaktorn Barsebäck
          1 av politiska skäl mot ägarens vilja, utan att ta ställning till
          en förändrad folkopinion och utan att göra någon miljökonsekvensbeskrivning
          av stängningens konsekvenser. Inte heller har några säkerhetsaspekter
          från granskande myndigheter legat till grund för beslutet.
        </p>
        <p xml:id="i-TPcA91z1nGVd8ySUjKsgRn">
          Stängningsbeslutet har inte prövats enligt miljöbalkens föreskrifter
          om miljökonsekvensbeskrivningar. Krav på en miljökonsekvensbeskrivning
          av Barsebäcksstängningen har ett flertal gånger avvisats av regeringen
          med eller utan motivering. Det närmaste en motivering som framförts
          har varit att det inte skulle behövas en miljökonsekvensbeskrivning
          av enbart en stängning. Men det är ju inte själva stängningen
          i sig som behöver utredas utan de konsekvenser stängningen leder
          till. Det förefaller märkligt att motsätta sig en så positiv åtgärd
          som en miljökonskvensbeskrivning.
        </p>
        <p xml:id="i-FWdc37gLhmmjxxyY1yLcC2">
          Av 6 kap. miljöbalken framgår:
        </p>
        <p xml:id="i-WeSiEFVKyzBKTo3YTqUGKE">
          3 § Syftet med en miljökonsekvensbeskrivning är att identifiera
          och beskriva de direkta och indirekta effekter som en planerad
          verksamhet eller åtgärd kan medföra dels på människor, djur, växter,
          mark, vatten, luft, klimat, landskap och kulturmiljö, dels på
          hushållningen med mark, vatten och den fysiska miljön i övrigt,
          dels på annan hushållning med material, råvaror och energi. Vidare
          är syftet att möjliggöra en samlad bedömning av dessa effekter
          på människors hälsa och miljön.
        </p>
        <p xml:id="i-Y7iwbQgewae2THfRSPCoqX">
          Den ersättningskraft som kan komma i fråga är import av dansk
          kolkraft, som redan i dag importeras när tillgänglig vattenkraft
          och kärnkraft inte räcker till och följaktligen kommer att importeras
          i ännu högre grad efter en eventuell stängning. Den danska kolkraften
          har inte samma miljörestriktioner som den svenska och har lägre
          beskattning.
        </p>
        <p xml:id="i-Aahf5491YfMh1YTY1SP27q">
          Följden blir att den av förorenande nedfall redan drabbade sydvästsvenska
          regionen kommer att utsättas för än värre påfrestningar på miljö
          och folkhälsa.
        </p>
        <p xml:id="i-Ehv4m3c9SpDBKzikpmNFcY">
          OECD:s IEA har påpekat att en stängning kan medföra att Sveriges
          åtaganden vid Kyotokonferensen inte kan fullföljas.
        </p>
        <p xml:id="i-3WYJqXJugGyjxRFeo8VfZw">
          Europakommissionens egen ExternE-utredning vid Joint Research
          Centre, som är den största och mest djupgående miljö- och hälsokonsekvensutredning
          av elproduktion som hittills gjorts, har entydigt visat att kärnkraft
          medför klart mindre skador på miljö och hälsa än någon form av
          förbränning av antingen fossila bränslen eller biobränslen.
        </p>
        <p xml:id="i-6pmTeqPWv8Ff1EbzFMSVLy">
          Kommer regeringen att låta göra en miljökonsekvensbeskrivning
          innan reaktor 1 vid Barsebäcksverket stängs?
        </p>
      </div>
    </body>
  </text>
</TEI>
