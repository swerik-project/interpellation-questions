<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0253">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0253</head>
        <author who="i-Q6uWG1k3pbJio9CebNs3Cz">Tolgfors, Sten (m) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>FN-mandat för EU:s krishantering</topic>
        <docDate when="2000-02-22">den 22 februari</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GN10253</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:253 av Sten Tolgfors (m) till utrikesminister
          Anna Lindh om FN-mandat för EU:s krishantering
        </IPQ_title>
      </div>
      <div type="IPQuestionBody">
        <p xml:id="i-KwUshBki8MCLm4d14jnvL7">
          EU har numera möjlighet att besluta om och också genomföra krishanteringsuppgifter,
          eller s.k. Petersbergsuppgifter för freden. Det kan röra sig om
          humanitära insatser, fredsbevarande insatser, insatser med stridskrafter
          vid krishantering och fredsskapande åtgärder.
        </p>
        <p xml:id="i-MinBLGywSvEntfZteypDXD">
          Det råder dock oklarhet om huruvida Sveriges regering menar att
          det krävs FN-mandat för att EU ska kunna genomföra dessa krishanteringsuppgifter.
          Svaren från regeringen har glidit allteftersom debatten fortgått.
        </p>
        <p xml:id="i-D4NXpTP3fJi3BcY86VsMPb">
          Kommunikén från toppmötet i Köln i juni förra året angav att
          besluten om Petersbergsuppgifterna måste tas "i enlighet med FN-stadgans
          principer". Men när den svenska regeringen och utrikesministern
          beskrev Kölnmötets resultat valde den att tala om krav på konkreta
          FN-mandat, för att EU skulle kunna agera.
        </p>
        <p xml:id="i-KAV2NtsGqDr64teMZ1aGNE">
          Vid EU:s toppmöte i Helsingfors stod regeringscheferna kvar vid
          samma formulering som i Köln, ett halvår tidigare. Statsministern
          argumenterade dock till synes utan täckning i slutdokumentet för
          att det krävs "FN-mandat" för våldsanvändning.
        </p>
        <p xml:id="i-MjVaeGKYKB7yacJcujujPk">
          EU strävar efter att agera med FN-mandat i grunden. Men det är
          uppenbart att EU måste kunna agera även om en stormakt i säkerhetsrådet
          lägger veto mot nödvändiga fredsuppdrag.
        </p>
        <p xml:id="i-WrZDKfCmavjaP317wCN4i5">
          Det är ytterst angeläget att regeringen klarar ut vad det är
          som gäller. Antingen krävs enligt regeringens uppfattning @ ovillkorligen
          @ ett säkerhetsrådsmandat för att EU ska kunna genomföra krishanteringsuppgifter,
          eller så krävs det inte ovillkorligen ett säkerhetsrådsmandat
          för att EU ska kunna utföra krishanteringsuppgifter.
        </p>
        <p xml:id="i-5kiZe9refGKhWtWxmRRcou">
          Med anledning av detta vill jag fråga:
        </p>
        <p xml:id="i-9uZzfKcohBihmi1QKdRdW7">
          Är det utrikesministerns uppfattning att det ovillkorligen krävs
          ett mandat från FN:s säkerhetsråd för att EU ska kunna utföra
          sina krishanteringsuppgifter?
        </p>
      </div>
    </body>
  </text>
</TEI>
