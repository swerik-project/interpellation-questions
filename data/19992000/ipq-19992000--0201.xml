<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0201">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0201</head>
        <author who="i-XhKn9p4oQVJvYzm2h78jih">Sjöstrand, Sven-Erik (v) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>rehabilitering för psykiskt funktionshindrade</topic>
        <docDate when="2000-01-28">den 28 januari</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GN10201</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:201 av Sven-Erik Sjöstrand (v) till
          statsrådet Mona Sahlin om rehabilitering för psykiskt funktionshindrade
        </IPQ_title>
      </div>
      <div type="IPQuestionBody">
        <p xml:id="i-6uUKq8sRpP7HNJGeiwqZ5C">
          Enligt Socialstyrelsens beräkningar finns det ca 43 000 personer
          med psykiska funktionshinder kända av socialtjänst och psykiatri.
          Av dessa uppbär 30 000 förtidspension. Undersökningar har visat
          att det inte förekommer rehabiliteringsåtgärder av arbetslivsinriktat
          slag i någon större omfattning efter det att en förtidspension
          har beviljats.
        </p>
        <p xml:id="i-NAYjDeNsXrhaW2VWSZRN4q">
          Meningsfull sysselsättning är en viktig del av livet och ett
          villkor för alla människors välbefinnande. För den som lider av
          psykiska funktionshinder kan dock de krav som ställs i det normala
          arbetslivet ibland utgöra en alltför hög tröskel. Den medicinska
          behandlingen av psykiska besvär kan ta mycket lång tid. En arbetsträning
          som tar sin början kanske redan under en sådan behandling kan
          bl.a. stärka individens självkänsla och därmed öka möjligheterna
          till en förbättring av hälsotillståndet.
        </p>
        <p xml:id="i-7sfByKfc8ArnLBeGp3Nh31">
          Utredningar har visat att splittrade resurser försvårar rehabiliteringen.
          Ingen med ansvar för rehabilitering av sjukbidragstagare med psykiatriska
          svårigheter har både mandat och medel för att helt och hållet
          kunna verka för det som är bäst för den enskilde.
        </p>
        <p xml:id="i-Y4EETkxQNGAhahzspbkJUT">
          För att exemplifiera svårigheterna med rehabiliteringsprojekt
          berättar jag lite om Tyresö rehabiliteringsprojekt.
        </p>
        <p xml:id="i-7HKu8sDA7doMvrqGBNjmMR">
          Det är ett rehabiliteringsprojekt för ca 109 psykiskt funktionshindrade.
          I projektet finns fyra huvudmän: socialtjänsten, försäkringskassan,
          psykiatrin (landstinget) och AMI. Det är ett FRISAM-projekt i
          bästa mening. Varje huvudorganisation har bidragit med ett rehabombud
          och 265 000 kr.
        </p>
        <p xml:id="i-NSfif6CUcufsmaixcCNEh">
          Rehabiliteringsverksamheten i projektet har tagit hand om 63
          personer där det finns möjlighet till skyddat arbete och/eller
          studier. Dessa personer har gått till rehabiliteringsprojektets
          rehabcenter där ombuden för de fyra huvudorganisationerna har
          funnits dagligen. Man arbetar med individen, som därmed inte behöver
          springa till olika myndigheter. De resterande deltagarna i projektet,
          ett knappt femtiotal personer, går till något som heter Träffpunkten.
          Dessa personer är renodlat kommunens ansvar eftersom de är långtidssjuka
          på grund av psykiska besvär.
        </p>
        <p xml:id="i-X8KmfxjZqcBsNukYhQ44Dd">
          Detta projekt har bedrivits i Tyresö under ca 3 ½ år. Projektet
          har utvärderats av oberoende forskare. Nu har man kommit dithän
          att det är dags att göra projektet permanent och skriva avtal.
          Då visar det sig att AMI tänker dra sig ur. De har inte pengar
          att låta ett ombud vara på rehabcentret varje dag, på sin höjd
          en förmiddag i veckan. 28 av de 63 personerna som nämnts ovan
          "tillhör" AMI, dvs. de går att få ut i arbete. AMI säger att de
          tänker dra sig ur projektet och ta de 28 personerna som tillhör
          AMI med sig. De kommer då att falla under verksamhet i Haninge.
          Där får de ställa sig i kö som alla andra och vänta på sin tur
          att bli omhändertagna av AMI. Under denna tid får de socialbidrag.
          Genom att dra sig ur och ställa de 28 personerna på kö blir det
          kommunens ansvar att försörja dem och då sparar AMI in pengar,
          en tjänst samt de pengar som AMI bidragit med i projektet. Enligt
          uppgift drar sig AMI ur liknande projekt på fler ställen i landet.
        </p>
      </div>
    </body>
  </text>
</TEI>
