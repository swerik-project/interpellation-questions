<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0329">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0329</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>det svenska jordbrukets lönsamhet</topic>
        <docDate when="2000-03-31">den 31 mars</docDate>
        <status when="unknown" byWhom="jordbruksminister Margareta Winberg " byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GN10329</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:329 av Ulla-Britt Hagström (kd) till
          jordbruksminister Margareta Winberg om det svenska jordbrukets
          lönsamhet
        </IPQ_title>
      </div>
      <div type="IPQuestionBody">
        <p xml:id="i-UbsaNZmdkvwGochUTNE1zc">
          Okänsligheten mot det svenska jordbrukets lönsamhet drabbar svenska
          bönder obarmhärtigt. Av den s.k. ryggsäcken har endast elskatten
          och eldningsoljeskatten lyfts av från den 1 juli år 2000. Det
          har länge funnits ett uttalat önskemål om att hela den "Björkska
          utredningen" ska få genomslag. Särskatter som belastar lantbruket
          handlar om energi, diesel, gödning, bekämpningsmedel m.m. Den
          svenska livsmedelsproduktionens konkurrenskraft måste stärkas.
          Våren 1999 genomfördes en namninsamling som samlade 250 000 namn,
          vilka överlämnades till statsministern.
        </p>
        <p xml:id="i-WKQfZNNnWzcgTY3RQMX13y">
          Produktionsskatterna framstår som ett reellt problem och visar
          sig genom vikande volymer inom flera produktionsgrenar. Det svenska
          jordbruket har sämre konkurrensvillkor än jordbruket i andra EU-länder.
          Den förda jordbrukspolitiken hämmar entreprenörskap, investeringsvilja
          och tillväxt.
        </p>
        <p xml:id="i-WK5uczNmkStHtGSjYRkUrr">
          En ytterligare ekonomisk börda läggs på jordbrukarna genom att
          datum för utbetalning av arealersättning gällande år 2000 flyttas
          fram från den 30 november till den 31 januari året efter, det
          datum då EU kräver att 95 % av ersättningen ska vara utbetald.
          Dessa ersättningar är den svenske bondens faktura för utfört arbete
          under året. Den redan sena utbetalningen utgör redan i dag en
          stor påfrestning på företagens likviditet. Det nya förhållningssättet
          handlar om en teknik för att nå budgetbalans för staten. Den skuld
          som Sveriges bönder får bära för bl.a. räntekostnaderna negligeras.
        </p>
        <p xml:id="i-6K31hjDWXWa8NRAMKdWBZP">
          Landsbygden avfolkas i dag i en snabbare takt än någonsin. Framför
          allt slutar mjölk- och nötköttsproducenter i skogs- och mellanbygder.
          Svenska ladugårdar stängs. Omistliga natur- och kulturvärden går
          förlorade. Den biologiska mångfalden är helt beroende av betande
          djur. 70 % av alla hotade växtarter hör till odlingslandskapet.
          Samtidigt finns ett stort antal unga personer som vill arbeta
          med jordbruk och som vill satsa på djurhälsa, kvalitet och en
          god miljö. Vi måste ta vara på våra förutsättningar att förena
          miljöprofil med konkurrenskraft för jordbruket.
        </p>
        <p xml:id="i-R3JjKKQrUXXPy8NMceFWLk">
          Med stöd av det anförda vill jag ställa följande frågor till
          statsrådet Margareta Winberg:
        </p>
        <p xml:id="i-G1rVMELsT8zJKt17E9MCop">
          Vilka åtgärder avser statsrådet vidta för att stimulera en höjd
          lönsamhet för det svenska jordbruket?
        </p>
        <p xml:id="i-QHLgrtQmPpEHeRmbvYjqFW">
          Hur avser statsrådet kompensera jordbrukarna för de senarelagda
          utbetalningarna av arealersättningar?
        </p>
      </div>
    </body>
  </text>
</TEI>
