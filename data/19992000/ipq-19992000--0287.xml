<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0287">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0287</head>
        <author who="i-KGqrEB2Pzg8goYxy9CcDhd">Gustafsson, Lars (kd) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>folkhälsoarbetet</topic>
        <docDate when="2000-03-10">den 10 mars</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN10287</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:287 av Lars Gustafsson (kd) till socialminister
          Lars Engqvist om folkhälsoarbetet
        </IPQ_title>
      </div>
      <div type="IPQuestionBody">
        <p xml:id="i-P5v3gx2uLNuCVc8tcBLiKv">
          Flera rapporter och undersökningar, t.ex. Nationella folkhälsokommitténs
          betänkande Hälsa på lika villkor, har visat att det generella
          hälsotillståndet i Sverige är gott, även vid en internationell
          jämförelse. Samma rapporter visar också att vissa grupper av befolkningen
          mår sämre. I dessa grupper ingår bl.a. arbetslösa, socialbidragstagare
          och ensamstående kvinnor med barn. Bland barn och ungdomar ökar
          den psykiska ohälsan. Den stressrelaterade ohälsan medför också
          ett allt större hot mot den enskildes hälsotillstånd. De människor
          som drabbats av ohälsa uppvisar ofta en komplex problembild med
          dålig ekonomi och sociala komplikationer. Människor som hamnat
          i liknande situationer måste givetvis erhålla hjälp från samhället.
          Men detta bör också öka insikten om behovet av förbättringar i
          det förebyggande folkhälsoarbetet. Hälsoundersökningarna visar
          att problemen och frågeställningarna griper över flera sektorer.
          Detta borde leda till insikten att forskning och åtgärder på området
          inte kan avgränsas till enskilda myndigheter och institutioner.
          Under nuvarande organisationsstrukturer arbetar ofta olika statliga
          instanser och myndigheter parallellt med samma eller närbesläktade
          frågeställningar. Man kan ifrågasätta om detta är det mest rationella
          och resurseffektiva arbetssättet. Dessutom arbetar också regionala
          och lokala enheter med samma frågor.
        </p>
        <p xml:id="i-KZ6ubfZcssFERPTDD7sVk8">
          Under den relativt korta historia som det förebyggande folkhälsoarbetet
          fått en framträdande position har insatserna fokuserats på det
          kroppsliga. Omfattande satsningar på rådgivning och information
          har inriktats på kost, motion, fysisk miljö, skaderisker, droger,
          alkohol, smittorisker och olika preventioner.
        </p>
        <p xml:id="i-Xgg9EoRyfxxSYwZvLSrCuS">
          Välfärd och välbefinnande har ofta definierats i ekonomiska termer.
          Nu visar det sig allt tydligare att detta är en förenklad definition.
          God ekonomisk och materiell status är ingen garant för välbefinnande.
          Den psykiska hälsan påverkar såväl det fysiska och mentala som
          det faktiska hälsotillståndet. Perspektiv och framtida insatser
          i folkhälsoarbetet måste vidgas till att omfatta hela människans
          livssituation.
        </p>
        <p xml:id="i-8RJ72niwhKgk9UMyCPfgYE">
          Sekundärpreventionen kunde förbättras på flera områden. Vid kontakter
          med sjukvården är människors reception och motivation oftast som
          störst.
        </p>
        <p xml:id="i-M5Wc8bUpya74GhQn47NVs8">
          Ser man till sociala, psykiska och psykosomatiska problem ökar
          dessa markant särskilt bland lågutbildade kvinnor. En TCO-undersökning
          visar att sjuktalet ökar mest bland kvinnor och ökningen är störst
          bland långtidssjukskrivna. Dubbelt så många kvinnor som män använder
          regelbundet sömnmedel. Andra undersökningar visar på upplevelse
          av otillräcklighet i rollen som både försörjare och förälder.
        </p>
        <p xml:id="i-W53FkbLBskR4bLrnGALHyy">
          Den psykiska ohälsan bland barn och ungdomar ökar oroväckande.
          En bidragande orsak är stress, vilken kan relateras till familjesituationen.
          Bland orsakerna nämns hög äktenskaplig rörlighet, svag ekonomi
          och för lite tid med barnen. Flera forskare har påtalat det allvarliga
          med den ökade stress som enskilda och familjer utsätts för i vårt
          samhälle. Konsekvenser är utslagning och långtidssjukskrivning.
        </p>
        <p xml:id="i-MRyy1xsrnJuGUNpK111oBY">
          Bristen på tid drabbar även de äldre genom stressad personal,
          minskad vårdtid och ensamhet.
        </p>
        <p xml:id="i-G3PJjuj3nsuxp3RFLLTkJy">
          Kvinnornas hälsosituation måste bättre lyftas fram i arbetet
          för en bättre folkhälsa där även de sociala och icke-materiella
          värdena får en mer framträdande roll.
        </p>
        <p xml:id="i-KeUP6f3m37UWgkFrHXhWEx">
          Med anledning av ovanstående vill jag ställa följande frågor:
        </p>
        <p xml:id="i-AS6t6KqZ4USsQkxR4SHAbt">
          Vilka åtgärder avser statsrådet vidta för att särskilt lyfta
          fram kvinnors hälsoproblem i folkhälsoarbetet?
        </p>
        <p xml:id="i-JFDKNug2A1mwyukmCdnCPb">
          Vilka åtgärder avser statsrådet vidta för att den psykiska hälsan
          bland barn och ungdomar förbättras?
        </p>
        <p xml:id="i-5w2DNZv6PppSLuHtRpzNUM">
          Vilka åtgärder avser statsrådet vidta för att komma till rätta
          med det ökade antalet stressrelaterade sjukdomar?
        </p>
        <p xml:id="i-D5vGdj2LHjHjFH1uhTpHug">
          Vilka åtgärder avser statsrådet vidta för att lyfta fram de icke-materiella
          värdenas betydelse för hälsan?
        </p>
        <p xml:id="i-3M8RRaRCukoR7Jxn6cxhDg">
          Vilka åtgärder avser statsrådet vidta för att bättre samordna
          folkhälsoarbetet på statlig nivå med de lokala och regionala enheterna
          och för att tillvarata dessas kompetens?
        </p>
      </div>
    </body>
  </text>
</TEI>
