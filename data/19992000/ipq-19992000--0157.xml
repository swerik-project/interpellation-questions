<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0157">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0157</head>
        <author who="i-VHSPVhF5LjvV5m4yU1W3FJ">Carlsson, Birgitta (c) </author>
        <recipient who="i-5CGPntyQKYyZVCsCYHPNrm">statsrådet Ingela Thalén </recipient>
        <topic>socialbidragen</topic>
        <docDate when="1999-12-20">den 20 december</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN10157</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:157 av Birgitta Carlsson (c) till statsrådet
          Ingela Thalén om socialbidragen
        </IPQ_title>
      </div>
      <div type="IPQuestionBody">
        <p xml:id="i-PNbLydftp4uHLChKmh2oXz">
          Det finns många revor i den svenska välfärden. Extra utsatta
          är de människor som inte omfattas av den generella välfärden utan
          i stället är hänvisade till behovsprövade socialbidrag. Under
          90-talet har klyftorna mellan den stora majoriteten av befolkningen,
          som har det bra, och de som har mycket snäva ekonomiska marginaler
          blivit större. Att skapa en trygghet som omfattar även de mest
          utsatta måste vara nästa decenniums största uppgift.
        </p>
        <p xml:id="i-FZkWXke9s6W79rnYEQdJD9">
          Socialbidragen ska vara samhällets yttersta skyddsnät för dem
          som är i behov av stöd vid tillfälliga ekonomiska problem. Men
          under 90-talet har de för alltfler blivit ett försörjningsstöd
          under flera månader, ibland under flera år. Ett försörjningsstöd
          på en låg nivå utan slut som dessutom gör att man har små möjligheter
          att påverka sin egen ekonomiska situation bl.a. för att marginaleffekten
          vid socialbidrag är 100 % på eventuell löneinkomst.
        </p>
        <p xml:id="i-4ooiVUn4CA5mW4WNB3Xznj">
          Socialstyrelsen har nyligen presenterat en rapport om socialbidragens
          utveckling under 1990-talet. I rapporten framgår det att långt
          fler personer är långvarigt beroende av socialbidrag än i början
          av 90-talet. Mellan 1991 och 1996 ökade antalet långvariga bidragstagare
          med nästan 160 000 personer.
        </p>
        <p xml:id="i-EMxtrtkT7z1DehnSvyLxqp">
          Socialbidraget är billigt i förhållande till andra välfärdssystem
          men kränkande för individen. En ständig granskning av den egna
          personen och alla ekonomiska förhållanden är stressande. De som
          har socialbidrag har på flera sätt sämre levnadsförhållanden.
          Det leder till ojämlik hälsa. Medellivslängden är åtta år längre
          hos de som inte har socialbidrag jämfört med socialbidragstagarna.
        </p>
        <p xml:id="i-D2jcPJrsxQRQorYLkE3oDQ">
          För många människor har socialbidraget i praktiken blivit en
          socialförsäkring på lokal och låg nivå. Nuvarande trygghetssystem
          är inte hållbara i tider av hög arbetslöshet men det som också
          framgår av socialstyrelsens rapport är att många av de som har
          långvarigt beroende av socialbidrag inte kommer in på arbetsmarknaden
          trots att konjunkturen vänder. De stannar kvar i socialbidragsberoendet.
          Det är ca 130 000 människor som haft socialbidrag under minst
          fyra år. En del av dem har sammansatta problem och för dem är
          samverkan mellan olika myndigheter avgörande, t.ex. mellan socialtjänst,
          arbetsförmedling, försäkringskassa och sjukvård. Centerpartiet
          har föreslagit att den finansiella samordningen ska utökas och
          resurserna samordnas runt individen.
        </p>
        <p xml:id="i-QWL8dmuQ9qyNS6CbeHaBC5">
          40 % av de långvariga socialbidragstagarna 1998 var barnfamiljer.
          Nära 120 000 barn lever i familjer som är långvarigt beroende
          av socialbidrag. Det är inte svårt att föreställa sig att barn
          som växer upp i familjer med ständig ekonomisk stress är utsatta.
          Unga föräldrar och ensamstående kvinnor måste i högre grad än
          befolkningen i övrigt söka socialbidrag.
        </p>
        <p xml:id="i-BHi2ykXYos82gJWpHZDpTT">
          Ett sätt att förbättra situationen för dessa barn och de unga
          familjerna är att höja grundnivån i föräldraförsäkringen. Den
          som kommer direkt från studier eller av annan orsak inte kvalificerat
          sig för föräldraförsäkringen har i dag 60 kr om dagen (1 800 kr
          i månaden om man tar ut 30 dagar). Få familjer klarar av att leva
          på denna ekonomiska nivå utan tvingas söka socialbidrag. Ett sätt
          att minska beroendet av socialbidrag för den gruppen är att höja
          grundnivån till t.ex. 150 kr (4 500 kr i månaden).
        </p>
        <p xml:id="i-TCeDrZ7FinRZnHRTaPKawP">
          Frågor till statsrådet:
        </p>
      </div>
    </body>
  </text>
</TEI>
