<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0247">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0247</head>
        <author who="i-GQzX6vWx4U9VMh4ci9D9yF">Israelsson, Margareta (s) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>åtgärder mot klotter</topic>
        <docDate when="2000-02-21">den 21 februari</docDate>
        <status when="unknown" byWhom="justitieminister Laila Freivalds " byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GN10247</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:247 av Margareta Israelsson (s) till
          justitieminister Laila Freivalds om åtgärder mot klotter
        </IPQ_title>
      </div>
      <div type="IPQuestionBody">
        <p xml:id="i-YUgThrTgH86rFfBZwoqC7Q">
          Klotter är ett gissel på många orter. Ofta är det ganska få människor
          som är mycket aktiva och ständigt i verksamhet med sprayburkar
          för att i skydd av mörkret förstöra husfasader, tunnelväggar och
          andra större ytor som de anser passar för deras målande.
        </p>
        <p xml:id="i-7Jx7oUcGrLUzFsUuthD9Aq">
          Myndigheter och privatpersoner som försöker komma till rätta
          med detta klottrande för en ojämn kamp. Trots avsevärda insatser
          är det svårt att nå framgång och få det att upphöra. Polisen står
          ofta maktlös, eftersom det gäller att vara på plats när brottet
          begås, det handlar om att ta klottrarna på bar gärning när de
          ska skrida till verket med sprayburken i handen.
        </p>
        <p xml:id="i-GTrzxqjGmJ37XQXmhgRA5e">
          "Sedan några år håller ett 15-tal klottrare Västerås i ett järngrepp.
          Klottrarna har vandaliserat, förstört och smetat ned byggnader
          och anläggningar på ett sätt som väckt ilska, bestörtning och
          vrede bland oss västeråsare."
        </p>
        <p xml:id="i-6S8iVtshm1fii6uzw5RKRV">
          Så inleds ett uttalande av socialdemokraterna i Västerås som
          antogs den 31 januari i år. Uttalandet är ställt till justitieminister
          Laila Freivalds samt riksdagens justitieutskott. Uttalandet fortsätter
          så här:
        </p>
        <p xml:id="i-YLLr5YAdggHCAMTTCTRLcD">
          "Arbetet med att sanera och återställa efter klottrarnas härjningar
          har kostat åtskilliga 10-tals miljoner kr enbart för kommunen
          @ pengar som vi långt hellre hade velat använda till skola, vård
          och omsorg. Till detta kommer de mycket stora belopp som alla
          andra fastighetsägare fått lägga ned på sanering och reparationer."
        </p>
        <p xml:id="i-3Sw3rj47L9YAoMhD2VSJ92">
          Frågan är naturligtvis med vilka åtgärder vi bäst motverkar en
          fortsatt utbredning av klotter. För mig är det självklart att
          vi ska satsa på ett systematiskt och lokalt bedrivet brottsförebyggande
          arbete. Detta framhölls också av justitieministern i ett frågesvar
          för snart ett år sedan.
        </p>
        <p xml:id="i-9KV788jRqkTgLDkUM9HgCy">
          Detta har också gjorts i min hemstad Västerås. Redan för flera
          år sedan tog vi socialdemokrater som exempel initiativ till att
          bilda det lokala brottsförebyggande rådet Värna Västerås. Inom
          Värna Västerås finns Nätverk mot klotter med representanter för
          affärsidkare, fastighetsägare, polis, åklagare, skola och socialtjänst.
          Inom nätverket samordnas en rad åtgärder för att komma till rätta
          med klottret i Västerås.
        </p>
        <p xml:id="i-NBgCYMjj4bkFwQDf2eAUcq">
          När det förebyggande arbetet trots stora insatser ändå kommer
          till korta måste lagstiftningen ses över och effektiviseras. Straffet
          för klotter är böter eller fängelse i sex månader. Av detta följer
          att frihetsberövande inte är möjligt, vilket allvarligt försvårar
          utredningarna. En höjning av straffmaximum skulle avsevärt underlätta
          utredandet eftersom åklagare kan använda anhållande och göra häktningsframställan
          till domstol för den som är på sannolika skäl misstänkt för brottet.
          Om klottret kan utredas och lagföring ske kommer denna form av
          skadegörelse att minska, vilket är bra både ur allmänpreventiv
          och samhällsekonomisk synvinkel.
        </p>
        <p xml:id="i-TJiCg1v8V8qs8E5dMC685F">
          Nyligen avslog kammaren en motion med denna inriktning från min
          länsbänkskollega Göran Magnusson (motion 1999/2000:Ju728, betänkande
          1999/2000:JuU07). Motiveringen till detta ställningstagande var
          att frågan är under beredning i Justitiedepartementet. Som ett
          led i denna beredning anordnades den 26 oktober förra året ett
          seminarium om klotterbekämpning. Erfarenheterna från detta seminarium
          kommer att tas till vara i det fortsatta beredningsarbetet, vilket
          också justitieutskottet hänvisade till i sitt betänkande.
        </p>
        <p xml:id="i-ehJvjn8ihrZxw4w9khGEY">
          Med anledning av detta vill jag fråga justitieministern:
        </p>
        <p xml:id="i-Nc7hbr99dZWev7Zav8raeH">
          1. Vilka överväganden görs i det pågående beredningsarbetet?
        </p>
        <p xml:id="i-G1CiigVhwLUht6TFL2Dk3o">
          2. När avser justitieministern att återkomma till kammaren med
          förslag om en effektivare lagstiftning för att bekämpa klotter?
        </p>
      </div>
    </body>
  </text>
</TEI>
