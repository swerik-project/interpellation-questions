<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0249">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0249</head>
        <author who="i-SKjAmNScZ7eZ3a8Xy1J8hs">Larsson, Maria (kd) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>arbetstidsförkortning</topic>
        <docDate when="2000-02-21">den 21 februari</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GN10249</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:249 av Maria Larsson (kd) till statsrådet
          Mona Sahlin om arbetstidsförkortning
        </IPQ_title>
      </div>
      <div type="IPQuestionBody">
        <p xml:id="i-U2QyaPETTtBWwqMaeFtK7H">
          Svensk arbetsmarknad står i dag inför nya problem. Samtidigt
          som det i dag existerar en arbetskraftsbrist på arbetsmarknaden
          har vi fortfarande en hög arbetslöshet.
        </p>
        <p xml:id="i-TcjP1u7mhcvScy2wEWgMyr">
          Miljöpartiet och Vänsterpartiet samt delar av Socialdemokraterna
          driver kravet om en lagstiftad generell arbetstidsförkortning.
          Det diskuteras att införa en 30 timmars arbetsvecka. En generell
          arbetstidsförkortning med bibehållen välfärdsnivå är enligt Långtidsutredningens
          samt Konjunkturinstitutets redovisningar inte realistisk. Enligt
          Konjunkturinstitutet kommer dessutom arbetslösheten på lång sikt
          att öka och hushållen att få reducerade arbetsinkomster, reducerade
          transfereringar samt reducerad offentlig service.
        </p>
        <p xml:id="i-5PqL1A7vGgG9wP5qktz9vr">
          Vi kristdemokrater tror inte att en generell arbetstidsförkortning
          skulle lösa de problem som i dag existerar på arbetsmarknaden,
          varken för den enskilde individen eller på arbetslöshetsproblemet.
          Vi ser dock mycket positivt på möjligheten för enskilda människor
          att korta sin arbetstid. Individen ska ha stora möjligheter att
          i förhandling byta löneutrymmet mot kortare arbetstid. Man måste
          under olika skeden av livet kunna arbeta olika mycket. Småbarnsföräldrar
          bör ges möjlighet att arbeta mindre under barnets första levnadsår.
          Därför vill vi kristdemokrater införa ett vårdnadsbidrag som ökar
          föräldrarnas möjlighet att gå ned i arbetstid om så önskas. Avtal
          bör slutas på lokal nivå med hänsynstagande till den enskilde
          individens behov, parat med rimliga förutsättningar för företagande.
        </p>
        <p xml:id="i-PJjmCDqKWMM6fc3JPA5iQ2">
          Antalet arbetstillfällen är inte statiskt och låter sig inte
          fördelas genom matematiska formler. Dagens arbetsorganisation
          innehåller mer av specialistkompetens än tidigare där människor
          inte är utbytbara hur som helst. Redan i dag finns stora problem
          med flaskhalsar på arbetsmarknaden. Dessa skulle definitivt förvärras
          om förkortad arbetstid infördes. Var finns ännu fler sjuksköterskor
          och verktygsmakare? Resonemanget om att dela på jobben utgår från
          att arbetskraften är homogen och mobil.
        </p>
        <p xml:id="i-My89dAukmt1pR3AjDzcJQ4">
          Det finns i Sverige många exempel på att man i löneförhandlingar
          bytt ett löneutrymme mot kortare arbetstid. Många avtal som slöts
          i Sverige under 1998 års avtalsrörelse inkluderade arbetstidsförkortning.
          Det är en positiv lösning utifrån enskildas önskemål. Att byta
          löneutrymme mot sänkt arbetstid är en möjlig och framkomlig väg.
        </p>
        <p xml:id="i-FygHYqwmapMGWsFXJbZCC9">
          Vilka åtgärder är statsrådet beredd att vidta med anledning av
          Långtidsutredningens och Konjunkturinstitutets redovisning av
          effekterna av en generell lagstadgad arbetstidsförkortning?
        </p>
      </div>
    </body>
  </text>
</TEI>
