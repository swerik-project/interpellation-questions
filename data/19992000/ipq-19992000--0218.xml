<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0218">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0218</head>
        <author who="i-PvJTHCyJiaxUeJhG5osdHg">Lindvall, Gudrun (mp) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>öronmärkning på oxar</topic>
        <docDate when="2000-02-08">den 8 februari</docDate>
        <status when="unknown" byWhom="jordbruksminister Margareta Winberg " byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GN10218</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:218 av Gudrun Lindvall (mp) till jordbruksminister
          Margareta Winberg om öronmärkning på oxar
        </IPQ_title>
      </div>
      <div type="IPQuestionBody">
        <p xml:id="i-Y4ehG4cB1jaiUWoN7bWExT">
          Det har dykt upp en konflikt mellan vilja till bevarande av gamla
          tiders liv på landsbygden och EU-byråkratin. Det gäller bl.a.
          landets få men existerande körbara oxar och de gula plastbrickorna
          som EU kräver ska finnas i alla nötkreaturs öron.
        </p>
        <p xml:id="i-BhTGk3fdHB9fwE9tCXh5em">
          Bakgrunden till konflikten är denna:
        </p>
        <p xml:id="i-4VnyH2Xe3uZGGPMkphqQqj">
          I Sörmland finns två inkörda oxar. De används av Sörmlands museum
          på museigården Långmaren inom naturreservatet Nynäs utanför Nyköping.
          Hit kommer skolbarn under temaveckor för att praktiskt få lära
          sig hur vardagslivet var förr. Oxarna är mycket uppskattade, skapar
          atmosfär och äkthet åt gården och uppskattas mycket av skolbarnen
          under lägerveckor, men även av alla de vuxna, som besöker gården
          under sommaren. Oxarna används för åkerbruket och de körslor som
          oxar nyttjades till förr innan de ersattes av hästen och sedan
          traktorn. Kulturhistorien görs levande med oxarna.
        </p>
        <p xml:id="i-83kdb6rJ5Wbu4ktd9Djoak">
          Även under hertig Carls marknad på Nyköpingshus, som avhålls
          varje sommar, finns oxarna med och väcker uppmärksamhet. Ägaren,
          som också kört in dem, gör alltså en viktig kulturgärning, som
          håller oxar på detta sätt.
        </p>
        <p xml:id="i-7UVD21bLfyB2zAxNeUNCoQ">
          Men .
        </p>
        <p xml:id="i-KiNGMDzyErYfCxJEaftBRG">
          När oxar körs läggs tömmen över hornen och fästs med ett halvslag
          runt öronen. Man utnyttjar alltså känsligheten i öronen. Förutom
          att stora gula plastbrickor skulle se mycket malplacerade ut i
          den historiska miljö man vill illustrera gör de det alltså omöjligt
          att köra oxarna. Därför har ägaren gått in med en förfrågan om
          möjlighet att slippa öronmärkena. Samarbetsviljan är stor om andra
          sätt att identifiera djuren, kontrollen av djurens rörlighet för
          att undvika smitta är enligt reglerna och det faktum att tjurfäktningstjurar
          slipper märkena på arenan borde ju kunna bevekat Jordbruksverket.
          Men icke. Inga dispenser.
        </p>
        <p xml:id="i-BvysKZhTGfAcBTg2CeYWod">
          Är kulturhistoria viktigt?
        </p>
        <p xml:id="i-VUAnZaxRNNr1MGqc7M2Ffh">
          Det här fallet kan på intet sätt jämföras med förliden sommars
          skjutning av kor i hagen. Här finns en stor förståelse för kraven
          på dokumentation och märkning, något som saknades i förra fallet.
          Det viktiga är ju att djuren kan identifieras individuellt. Andra
          märkmetoder som chips eller olika typer av tatuering finns ju.
          Travhästar frysmärks som exempel just för att kännas igen individuellt.
          I fallet oxarna har även distriktsveterinären sagt sig villig
          att garantera djurens identitet.
        </p>
        <p xml:id="i-7vZkrVrWvxoHEeoApUKvHR">
          Även andra friluftsmuseer har problem med plastbrickorna. De
          passar mycket illa i en kulturhistorisk miljö från 1800-talet.
          Det är heller inte någon här som vill äventyra djurhälsa eller
          möjlighet att spåra en slaktkropp. Det handlar bara om plastbrickorna.
        </p>
        <p xml:id="i-6ZmxhxhE61t3LUvm4nrffW">
          Att det är viktigt för människor och nationer att bära med sig
          och kunna sin historia torde väl alla vara medvetna om i dag.
          Men för att historien inte ska bli tvådimensionell @ text och
          bilder @ behövs levande museer, som visar det som var vanligt
          förr och ger en större och djupare förståelse.
        </p>
        <p xml:id="i-B32Gc2Wvcz4awcQvvj52Yp">
          Nog borde frågan om de museala djuren kunna få en konstruktiv
          och positiv lösning. Sker inte det lär Sverige ha sett sina sista
          inkörda oxar. Naturligtvis måste även de stutar, som körs in,
          befrias från plastbrickor. Låt inte de inkörda oxarna Per och
          Pål bli landets sista!
        </p>
        <p xml:id="i-EdpBTXLxxtxvV3SVSV8WcM">
          Med anledning av detta vill jag fråga jordbruksministern:
        </p>
        <p xml:id="i-UYE4n6jZtvKhuu5TYAcDub">
          Hur avser jordbruksministern lösa de ovan beskrivna problemen?
        </p>
      </div>
    </body>
  </text>
</TEI>
