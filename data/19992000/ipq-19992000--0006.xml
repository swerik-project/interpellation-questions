<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0006">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0006</head>
        <author who="i-QqgpadBP4SAf6uA8SRtTMY">Patriksson, Runar (fp) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>domstolsnedläggningar</topic>
        <docDate when="1999-09-16">den 16 september</docDate>
        <status when="unknown" byWhom="justitieminister Laila Freivalds " byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GN106</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:6 av Runar Patriksson (fp) till justitieminister
          Laila Freivalds om domstolsnedläggningar
        </IPQ_title>
      </div>
      <div type="IPQuestionBody">
        <p xml:id="i-S48JhJi8wVjU6rU6kG4BBd">
          Det går en urbaniseringsvåg över landet. På 1960-talet användes
          beteckningen "flyttlasspolitik". Nu är det värre i den meningen
          att på många platser finns snart inga som "kan flytta".
        </p>
        <p xml:id="i-UkY8y9MrPrnPujN3tfmLtU">
          I denna situation är det extra viktigt att staten tar ett stort
          ansvar för den service man själv ansvarar för. När det gäller
          kommunernas plikt att upprätthålla kärnverksamheten så är det
          ofta lagbundet. Skulle någon kommun missköta sig så rusar snabbt
          någon regeringrepresentant ut och kritiserar de kommuner man inte
          anser uppfylla kraven. När det gäller statens plikt att svara
          för kärnverksamheten är den inte lika tydligt formulerad. Ofta
          stannar det vid långtidsplaner, högtidstal eller förhastade löften
          åt höger och vänster.
        </p>
        <p xml:id="i-FfeKwQS1132JkxR3v2pbWy">
          Nu ser vi att staten, i detta fallet regeringen, i administrativt
          smygande former dränerar samhällsinsatser som är avgörande för
          stora landsdelar. Nu pågår en domstolsnedläggning över stora delar
          av landet. I t.ex. mitt hemlän Värmland är man på väg att dra
          ned på tingsrätterna. T.ex. genom att inte förnya hyreskontrakt,
          återbesätta vakanta tjänster i kombination med planer om att sammanföra
          verksamheter till ett fåtal centralorter. Det omöjliggör att man
          kan upprätthålla den medborgerliga service som en anständig närhet
          till en lokal domstol innebär.
        </p>
        <p xml:id="i-WrZvhD3xnFcTeWawring1h">
          Men det finns även andra områden där den statliga servicen försämras.
          Det gäller t.ex. häktesverksamheten, polisverksamhetens uttunning
          och ett statligt utredningsförslag om att dramatiskt reducera
          landsbygdens postservice förmörkar bilden ytterligare. Utflyttning
          och minskat utbud av arbetsplatser har tvingat många att bryta
          upp från sin hembygd.
        </p>
        <p xml:id="i-4h4joXScpz9qNjCTQbCo7F">
          Med hänvisning till det anförda skulle jag vilja ställa följande
          frågor till justitieministern.
        </p>
        <p xml:id="i-4JMEn92z7oreGUt5yKJanx">
          1. Avser regeringen att vidta några åtgärder för att stoppa den
          domstolsnedläggning som pågår i Värmland och övriga Sverige?
        </p>
        <p xml:id="i-Hz51Yenag8oai5LsrcefBs">
          2. Är regeringen beredd att vidta några åtgärder för att trygga
          den grundläggande statliga samhällsservicen runtom i Sverige?
        </p>
      </div>
    </body>
  </text>
</TEI>
