<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0273">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0273</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-6qjD2tsSCtsrmXQjy7mtCJ">statsrådet Lars-Erik Lövdén </recipient>
        <topic>bostäders utformning</topic>
        <docDate when="2000-03-01">den 1 mars</docDate>
        <status when="unknown" byWhom="statsrådet Lars-Erik Lövdén " byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GN10273</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:273 av Ulla-Britt Hagström (kd) till
          statsrådet Lars-Erik Lövdén om bostäders utformning
        </IPQ_title>
      </div>
      <div type="IPQuestionBody">
        <p xml:id="i-FMB6hTZRxPfTDZcZKRzcqv">
          Hushållens möjligheter att välja den bostad som passar bäst är
          begränsade. En bostad förutsätts vanligen bebos av en rad olika
          hushåll med skilda krav. Det är inte bara hushållsstorlek och
          utrymmesstandard som är betydelsefulla mått på kvalitet för de
          boende. Det är också viktigt att ta hänsyn till livsform och livsstil.
          Dagens bostadsnormer har varit alltför likriktade. Ända fram till
          1994 gällde starkt bindande föreskrifter.
        </p>
        <p xml:id="i-RsNQPj81V8atmRjUaPPQ2U">
          En undersökning benämnd "De boendes användning och värdering
          av nya lägenheter" av Ulla Westerberg &amp; Jan Eriksson publicerades
          i mars 1998. I de 1 229 lägenheter som ingår i undersökningen
          bor det 2 300 människor. Drygt 40 % av de boende förvärvsarbetar
          och var fjärde studerar, går i skola eller finns i förskola. Nära
          en tredjedel av de boende antas vistas i bostaden större delen
          av sin vakna tid. 15 % av alla hushåll har svarat att något fysiskt
          eller psykiskt handikapp finns. Astma- och allergiproblem är den
          största gruppen, följd av rörelsehinder, nedsatt hörsel eller
          dövhet.
        </p>
        <p xml:id="i-GSXjCm6PfFuSabX96MrvyC">
          Arbetshypotesen i undersökningen är att det finns en svensk boendekultur
          som formats av ett levnadsmönster och sociala förhållanden men
          som håller på att förändras. Detta leder också till ändrade krav
          på bostäder. Förvaringsutrymmen har blivit mer och mer efterfrågade.
          Av alla bostadens rum får badrummet högst betyg. Kökets roll har
          tonats ned. Hälften uppger vardagsrummet som favoritplats, medan
          en femtedel väljer köket. Öppna planlösningar och genomgångsrum
          i kombination med krympta rums- och lägenhetsytor är det som i
          olika avseenden bedöms vara sämst.
        </p>
        <p xml:id="i-Xz9ZWMn1GSruicdGmDguZi">
          Majoriteten som besvarat enkäten instämmer helt i påståendet
          "för mig är bostaden en del av mig själv och min identitet". De
          bostäder som uppfattas som ovanliga får en bättre helhetsbedömning,
          upplevs mycket intressanta av dem som besvarat enkäten. Detta
          är ett tecken på att människor har tröttnat på likriktning.
        </p>
        <p xml:id="i-2nhTRoS7uWeGd99TfvyJvJ">
          Det är viktigt att kontinuerligt följa upp och utvärdera det
          svenska bostadsbeståndet med parametrar som grundläggande användbarhet,
          mångsidighet @ valfrihet, tillgänglighet, karaktär och ytekonomi.
          En viktig mätare för trivseln är också möblerbarheten.
        </p>
        <p xml:id="i-MJ6tND1gFCz3X8zCH7YnN9">
          Cirka 30 % av disponibel inkomst går i stort till hyra. Många
          har en hyra som motsvarar 50 %, t.o.m. upp till 70 % av disponibel
          inkomst. Vad gäller lägenheter och service har jämställdhet och
          ägande varit eftersatta områden. Användbarhet, mångfald, valfrihet,
          karaktär osv. innebär att bostäders utformning måste påverkas
          i lika hög grad av kvinnor som män. I dag är bostadssektorn dominerad
          av män inom de flesta områden. Valfrihet till ägande är också
          en betydelsefull faktor för att kunna leva upp till människors
          önskemål. Riksdagen har gett regeringen till känna att en utredning
          av införande av s.k. ägarlägenheter ska genomföras.
        </p>
        <p xml:id="i-Rt67R8mDLjaGdt12Vmyt5b">
          Med anledning av det anförda vill jag ställa följande frågor
          till statsrådet Lars-Erik Lövdén:
        </p>
        <p xml:id="i-CtiicoiFwuqRwGNnsYpsKq">
          Vilka åtgärder avser statsrådet vidta för att öka möjligheterna
          till kvinnors deltagande i planering av bostäders utformning?
        </p>
        <p xml:id="i-AVZfuFKNWRZa9LuKpmzhyq">
          Vilka direktiv är statsrådet beredd att ge den utredning som
          ska se över frågan om möjligheter till s.k. ägarlägenheter?
        </p>
      </div>
    </body>
  </text>
</TEI>
