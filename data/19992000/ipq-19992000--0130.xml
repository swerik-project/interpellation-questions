<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0130">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0130</head>
        <author who="i-S5PCk5aLzcaX5qooYtMdGY">Kenneryd, Rolf (c) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>trygg ekonomisk utveckling</topic>
        <docDate when="1999-12-06">den 6 december</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GN10130</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:130 av Rolf Kenneryd (c) till finansminister
          Bosse Ringholm om trygg ekonomisk utveckling
        </IPQ_title>
      </div>
      <div type="IPQuestionBody">
        <p xml:id="i-2WdpbJXx8YHfkzd6vrzjYN">
          En stabil och långsiktigt god utveckling av ekonomin bidrar till
          tryggheten i samhället. Just nu går det bra för Sverige. Arbetslösheten
          minskar, sysselsättningen stiger och tillväxten är god. Den höga
          tillväxten ger i sin tur ökade medel till gemensamma angelägenheter.
          Centerpartiet var med och tog ett betydande ansvar för att skapa
          förutsättningarna för de goda tider som nu råder. Det är vi stolta
          över. Om vi inte kommit till rätta med de ekonomiska obalanserna
          hade förutsättningarna för en trygg hushållsekonomi varit betydligt
          sämre. Det är den ökade tryggheten som nu visar sig i att många
          har en stark framtidstro och därför efterfrågar varor och tjänster
          i ökad utsträckning.
        </p>
        <p xml:id="i-7JJYQZhHRvtNcQo95JbvXH">
          Mitt i de goda tiderna finns dock fortfarande underliggande problem
          i svensk ekonomi. Lönebildningen är en riskfaktor, flexibiliteten
          på arbetsmarknaden är låg, det är brist på kvalificerad arbetskraft
          inom vissa branscher och regioner samtidigt som långtidsarbetslösheten
          är fortsatt hög, statsbudgeten har betydande underliggande underskott
          och kostnaden för trygghetssystemen tenderar att öka. Alla dessa
          exempel är faktorer som hämmar funktionen och den långsiktigt
          goda utvecklingen av svensk ekonomi. Faktorer som därmed riskerar
          en del av tryggheten i samhället.
        </p>
        <p xml:id="i-6V4qaGYN2tFLjkhv2zPitY">
          Just nu @ i de goda tiderna @ är det ett bra tillfälle att genomföra
          de stora strukturreformer som behövs för att klara av eller dämpa
          kommande sämre tider. Uppgörelsen om överföring av pengar från
          försvaret till vård och omsorg är ett av flera nödvändiga strukturgrepp.
        </p>
        <p xml:id="i-95ibfG6HJJHKPyo21DUqcm">
          Problemen på arbetsmarknaden löser sig inte bara för att konjunkturen
          är stark. Den totala arbetslösheten ser ut att stanna på höga
          nivåer, samtidigt som det finns betydande flaskhalsproblem inom
          vissa branscher och regioner. En annan mycket alarmerande situation
          är att sjukförsäkringskostnaderna skenar samtidigt som rehabiliteringskostnaderna
          minskar. Under det senaste året har utgifterna för sjukpenning
          ökat kraftigt medan anslagsposten för rehabilitering ökat marginellt.
        </p>
        <p xml:id="i-CQhoj55PMrS9jrsArHzU8t">
          Mot bakgrund av det anförda vill jag fråga finansministern vilka
          strukturella åtgärder regeringen avser att vidta:
        </p>
        <p xml:id="i-PiBQUyrNZAYCw3GLxyrPmX">
          1. för att klara av eller dämpa kommande sämre tider och därmed
          möjliggöra en långsiktigt god tillväxt som tryggar tillgången
          till medel för gemensamma angelägenheter,
        </p>
        <p xml:id="i-TQGGdDXwBDpBZAWmnAzzVX">
          2. för att inte skenande sjukförsäkringskostnader ska underminera
          statsfinanserna och
        </p>
        <p xml:id="i-BcJNBB5wQTPwmT6sCmwR3s">
          3. för att inte flaskhalsproblem tillsammans med en hög efterfrågan
          ska skapa ett inflationstryck i ekonomin.
        </p>
      </div>
    </body>
  </text>
</TEI>
