<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0196">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0196</head>
        <author who="i-85m2VX7KSiTFeJSnapgkxu">Ek, Lena (c) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>rättstrygghet</topic>
        <docDate when="2000-01-24">den 24 januari</docDate>
        <status when="unknown" byWhom="justitieminister Laila Freivalds " byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GN10196</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:196 av Lena Ek (c) till justitieminister
          Laila Freivalds om rättstrygghet
        </IPQ_title>
      </div>
      <div type="IPQuestionBody">
        <p xml:id="i-B1mabX6mRXBnM1HbAoQMtn">
          Efter de tragiska polismorden i Malexander drogs Sveriges största
          polisinsats någonsin i gång. Det var viktigt att snabbt säkra
          bevis och finna mördarna. Totalt deltog över 900 poliser i arbetet.
          Brutaliteten i gärningarna chockerade och underströk ytterligare
          nödvändigheten av att snabbt lösa brottet. När nu domar har fallit
          för alla misstänkta utom en, kan det konstateras att polisinsatsen
          varit lyckosam.
        </p>
        <p xml:id="i-9Pv8ex9LqJFmapWcqNDBpA">
          Då kommer notan till polisen i Östergötland. Vid stora länsövergripande
          polisinsatser står respektive distrikt för deltagande polisers
          grundlön. Extra kostnader betalas av det polisdistrikt där insatsen
          sker enligt interna ekonomistyrningsregler och efter överenskommelse
          mellan respektive länspolischefer. Normala variationer i verksamheten
          och därav följande budgetunderskott respektive @ överskott ska
          hanteras regionalt.
        </p>
        <p xml:id="i-LetrKNMztHJBAgp4xVQvvU">
          Men alla principer testas av verkligheten. Östergötland är Sveriges
          fjärde största polisdistrikt och har en ansträngd ekonomi. Under
          senare år har en sjundedel av polistjänsterna och en tredjedel
          av civiltjänsterna sparats bort. Detta har i kombination med långa
          avstånd och därmed följande långa utryckningstider gjort att det
          i många av länets små kommuner inte finns någon polis efter kontorstid.
          De polistomma delarna av länet har också sett en kedja av grova
          väpnade rån äga rum under senare år.
        </p>
        <p xml:id="i-6WnssgQPp8bMU8Xay5hiP3">
          Malexanderinsatsen kostade 15 miljoner utöver grundkostnader.
          Det motsvarar 45 polisårstjänster. Efter diskussioner har RPS
          bidragit med 6 miljoner. Resterande del ska betalas av distriktet
          självt. Detta innebär i praktiken ett lån hos riksgälden till
          nuvarande 3,6 % ränta. Men även lån ska betalas. I Östergötland
          är upprördheten stor över att polisdistriktet tvingas betala kostnaden
          för en så stor extraordinär polisinsats av nationell betydelse
          och vars storlek sanktionerats från högre instans.
        </p>
        <p xml:id="i-MF2ynF8ceb2TtB8MifFoN1">
          Medelåldern i länets polisstyrka är 48 år och behovet av nyrekrytering
          är stort. Denna nyrekrytering äventyras nu av betalningsansvaret
          för Malexanderinsatsen.
        </p>
        <p xml:id="i-UfkVhxpibR2JtMjqJ145zn">
          Det kan vidare ifrågasättas om enskilda distrikt kan bära ansvar
          för polisinsatser av extraordinär karaktär och med nationell betydelse,
          om insatsen äventyrar den budget och verksamhet som polisstyrelsen
          har ansvar för. Kanske brottslingarna hinner över länsgränsen
          så att kostnaden stannar på granndistriktet istället .
        </p>
        <p xml:id="i-EoUtU6KWYzhsrVrsCg92Fu">
          Mina frågor till justitieministern blir därför:
        </p>
      </div>
    </body>
  </text>
</TEI>
