<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0229">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0229</head>
        <author who="i-A16XHDHnpsSEskwvgsUhaw">Falkmer, Karin (m) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>Simplex </topic>
        <docDate when="2000-02-10">den 10 februari</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GN10229</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:229 av Karin Falkmer (m) till statsrådet
          Mona Sahlin om Simplex
        </IPQ_title>
      </div>
      <div type="IPQuestionBody">
        <p xml:id="i-E31zESepnAx8X1E4Lg3uqk">
          Regler och regeltillämpningar har stor inverkan på svenska företags
          konkurrenskraft och därmed på sysselsättning och tillväxt. Efter
          att regeringen för cirka ett år sedan presenterade sin regelförenklingsgrupp
          @ Simplex @ har förväntningarna på denna varit höga. Gruppens
          uppgift på kort sikt var att i Regeringskansliet få i gång en
          liten expertorganisation för rådgivning och stöd åt myndigheterna
          i analysarbetet. Den ännu viktigare långsiktiga uppgiften var
          att skapa insikt och förståelse hos myndigheterna för företagandets
          villkor och speciellt de små företagens svårigheter och sårbarhet.
        </p>
        <p xml:id="i-5uH8bRo3rUSkP2yKgKEKRc">
          De höga förväntningarna på resultat av Simplex arbete beror dels
          på det uppenbara behovet av ett bättre företagsklimat. Dels har
          förväntningarna kommit att bli höga beroende på det stora Näringsdepartementet,
          som inte lyckats åstadkomma speciellt mycket över huvud taget
          men ofta hänvisat till Simplexgruppens kommande resultat.
        </p>
        <p xml:id="i-BVVjPHRkjaJNRBGzAenUC6">
          Det anmärkningsvärda nu är att chefen för Simplex avgår på grund
          av den stora byråkratin inom regeringen, en byråkrati som försvårar
          och motarbetar regelförenklingsarbetet. Det visar sig att ett
          stort inre motstånd med oändliga interna diskussioner förlamat
          regelförenklingsarbetet. Formerna rapporteras ha gjorts till huvudsak,
          och arbetet inom Simplex blev en trög och sidogående rörelse.
          "Att diskutera och förankra de övergripande målen, strategierna
          och de därav följande organisatoriska strukturerna var inte att
          tänka på. Simplex hamnade i verkställighetens ingenmansland mellan
          den beslutande politiska makten och operativ verksamhet", skriver
          f.d. Simplexchefen Bengt Månsson i Dagens Industri onsdagen den
          9 februari.
        </p>
        <p xml:id="i-LzURThEn7jKmE1j3TpDLpx">
          Simplex står nu utan chef, med en budget på 4 miljoner kronor
          för år 2000. Gruppen består, enligt Månsson, i dagsläget av en
          sakkunnig och en assistent. Detta kan jämföras med Danmark, där
          gruppen har stöd från högsta politiska nivå, har 13 anställda
          och en årlig budget på 30 miljoner.
        </p>
        <p xml:id="i-NG9w7p4UqzWggggExptfKL">
          Med anledning av ovanstående vill jag fråga Mona Sahlin följande:
        </p>
        <p xml:id="i-Y58AatAfW5r6uLKycwStbK">
          1. Vad avser statsrådet göra för att omgående föra upp regelförenklingsarbetet
          på den högsta politiska nivåns agenda?
        </p>
        <p xml:id="i-3FMxtEY7DcXCi5gzj6TYLn">
          2. Vad avser statsrådet göra för att minska den regeringsinterna
          byråkrati som uppenbarligen försvårat Simplex arbete?
        </p>
        <p xml:id="i-W5HKMySAE4cRvCM3J5R4mC">
          3. Vad avser statsrådet göra för att få till stånd en attitydförändring
          och rätta till de brister som uppenbarligen finns i Näringsdepartementets
          organisation?
        </p>
        <p xml:id="i-MKSsJLze7vnaVq35ySpMZo">
          4. Vad avser statsrådet konkret göra, exempelvis i form av personalrekryteringar,
          för att av dagens sargade Simplexgrupp skapa ett handlingskraftigt
          regelförenklingsinstrument?
        </p>
      </div>
    </body>
  </text>
</TEI>
