<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0342">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0342</head>
        <author who="i-T9dFBJ1pv742mQeG3uLBtA">Viklund, Margareta (kd) </author>
        <recipient who="i-sS6VZTVNkCN6AHvZNaaYb">statsrådet Britta Lejon </recipient>
        <topic>folkomröstningsinstitutet</topic>
        <docDate when="2000-04-06">den 6 april</docDate>
        <status when="unknown" byWhom="statsrådet Britta Lejon " byWhomId="i-sS6VZTVNkCN6AHvZNaaYb" status="answered">besvarad</status>
        <external_id source="rdwebb">GN10342</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:342 av Margareta Viklund (kd) till statsrådet
          Britta Lejon om folkomröstningsinstitutet
        </IPQ_title>
      </div>
      <div type="IPQuestionBody">
        <p xml:id="i-PXwjBgSzHU1ADk3U8Q3xRr">
          Enligt regeringsformen kan det i Sverige anordnas både rådgivande
          och beslutande folkomröstningar. Möjligheten att anordna rådgivande
          folkomröstning har funnits sedan 1922 (RF 8:4). Sedan 1980 finns
          även bestämmelser om beslutande folkomröstningar i grundlagsfrågor
          (RF 8:15).
        </p>
        <p xml:id="i-6yNWqjsxy3YPEtK575A7zK">
          För rådgivande folkomröstning gäller att omröstningen kan gälla
          vilken fråga som helst som riksdagen bestämmer ska bli föremål
          för folkomröstning.
        </p>
        <p xml:id="i-G8dDgsdipsng65DLrYJcvB">
          Sverige kan knappast sägas ha någon tradition beträffande folkomröstning.
          Under nära åtta decennier har medborgarna endast vid fem tillfällen
          fått säga sin mening vid en rådgivande folkomröstning. Resultaten
          har i en del fall inbjudit till tolkningsproblem med folkomröstningarna,
          om ATP och kärnkraften som mest kända exempel. I andra fall har
          ett klart utfall helt negligerats genom senare riksdagsbeslut.
          Omröstningen om övergången till högertrafik 1955 är ett slående
          exempel. En överväldigande majoritet, 82,9 %, röstade för att
          behålla vänstertrafiken.
        </p>
        <p xml:id="i-UpbTR1AyQkXXvbHEL2WJoK">
          I bestämmelserna om rådgivande folkomröstning sägs inget om hur
          länge ett resultat ska kunna äga giltighet och därmed kunna åberopas.
          Att efterföljande generationer för all framtid ska känna lojalitet
          med gamla omröstningsresultat, som utvecklingen sprungit ifrån
          och som från början därtill kanske var svårtolkade, förefaller
          vara något egendomligt. För att undvika eventuella samvetsbetänkligheter
          borde därför införas en bestämmelse som tidsbegränsar utfallet
          i en rådgivande folkomröstning till två mandatperioder (två ordinarie
          riksdagsval). En sådan tidsgräns skulle öka respekten för folkomröstningsinstitutet
          och undanröja en del problem i den allmänpolitiska diskussionen.
        </p>
        <p xml:id="i-Wnv3oabC9mejgbxtE9K28f">
          Min fråga till statsrådet är:
        </p>
        <p xml:id="i-Xb9rEwrHySvKDXPx5b1sPq">
          Planerar regeringen att i bestämmelserna för rådgivande folkomröstningar
          föreslå att det skrivs in ett tillägg med innebörden att utfallet
          av en rådgivande folkomröstning ska ha en begränsad giltighet
          i högst en till två mandatperioder?
        </p>
      </div>
    </body>
  </text>
</TEI>
