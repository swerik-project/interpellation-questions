<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0159">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0159</head>
        <author who="i-WHEJ8ymFxv9uo3uasyct2e">Wallin, Gunnel (c) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>kriminalvården</topic>
        <docDate when="1999-12-20">den 20 december</docDate>
        <status when="unknown" byWhom="justitieminister Laila Freivalds " byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GN10159</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:159 av Gunnel Wallin (c) till justitieminister
          Laila Freivalds om kriminalvården
        </IPQ_title>
      </div>
      <div type="IPQuestionBody">
        <p xml:id="i-8gWSTkYnd4qDkkcyZUBkt">
          En huvuduppgift för samhället är att skydda människor mot övergrepp
          av olika slag. Samhällets reaktion på brott ska vara snabb och
          tydlig. Signalen ska vara att vi inte accepterar brott. Lika tydligt
          som vi markerar detta avståndstagande ska vi också arbeta för
          att motverka brottslighetens orsaker i form av t.ex. drogberoende
          eller socialt, ekonomiskt eller annat utanförskap.
        </p>
        <p xml:id="i-3nGoaQrHoVgYhkLcf27C3m">
          Vad gäller situationen på kort sikt, är läget på landets fängelser
          och inom frivården bekymmersamt. Medelbeläggningen vid såväl anstalter
          som häkten har ökat liksom antalet intagna i häkte som väntar
          på anstaltsplats. Samtidigt har antalet anstaltsplatser minskat.
          Att väntetiderna på anstaltsplacering ökat har också kritiserats
          av JO, men de rekommendationer JO utfärdat kan inte i praktiken
          upprätthållas. Även antalet unga i häkte har ökat.
        </p>
        <p xml:id="i-8ubyF8bzB1S5ixX3g2khA3">
          Andelen narkomaner inom kriminalvården ökar kraftigt och omkring
          13 % av anstalterna rapporterar att de har dagliga problem med
          narkotikan. Kontrollåtgärdernas (t.ex. urinprovtagningar och grundliga
          visitationer) omfattning i anstalter och häkten har minskat. De
          senaste åren har andelen nyintagna narkotikamissbrukare ökat och
          en viktig uppgift under tiden de avtjänar sitt straff är att försöka
          få dem fria från sitt beroende.
        </p>
        <p xml:id="i-27JsoWfUR462WSqnoKoMed">
          Mot bakgrund av att en stor del av dem som dömts till fängelse
          tidigare har suttit inne minst en gång, måste målsättningen med
          kriminalvårdens verksamhet vara att de intagna inte ska återfalla
          i brott. För att uppnå detta mål krävs en rad åtgärder. En utgångspunkt
          måste vara att den intagne direkt när verkställigheten påbörjas
          får möjlighet att förbereda "livet utanför murarna"; en laglydig
          tillvaro utanför anstalten. De intagna måste få alla möjligheter
          till att utveckla det personliga ansvaret.
        </p>
        <p xml:id="i-8vqRWoWCoAZRFHRArrLqcP">
          Behovet av grundläggande utbildning och arbetslivserfarenhet
          hos de intagna är omfattande. Var fjärde intern har fullföljt
          sina grundskolestudier medan 14 % har s.k. anpassad skolgång som
          högsta utbildning. Arbete och andra sysselsättningsformer (utbildning,
          undervisning, arbetsträning, social färdighetsträning) måste därför
          erbjudas de intagna. Såväl de teoretiska som praktiska momenten
          i utbildningen måste förbättras.
        </p>
        <p xml:id="i-SVZpYv9ZvP7U2288FUjULZ">
          Att förbättra de intagnas förutsättningar i dessa avseenden är
          därför avgörande för att minimera risken för återfall i brott.
        </p>
        <p xml:id="i-3LvdVFpUQYi28feWxFUBE1">
          En viktig del i att undvika återfall i brottslighet är att ge
          de intagna stöd och hjälp och erbjuda behandling. Brotts- och
          missbruksrelaterade program finns vid anstalter, häkten och inom
          frivården. Dessa program är emellertid resurskrävande eftersom
          de förutsätter kompetent personal som dels kan handleda annan
          personal som leder program, dels kan utveckla kvalificerade behandlingsprogram.
        </p>
        <p xml:id="i-S3rLgZStuCndh8J98UenfK">
          Att behandlingsinsatserna för psykiska problem, drogmissbruk
          och andra problem som de intagna har, upprätthålls på en hög nivå
          är av utomordentlig vikt. Programverksamhetens innehåll måste
          utformas efter de dömdas enskilda behov. För att programverksamheten
          ska vara framgångsrik krävs dock tillgång till kompetent och engagerad
          personal, detta gäller inte minst psykologer och psykoterapeuter.
          I dag lider emellertid kriminalvården brist på sådan personal.
        </p>
        <p xml:id="i-DQ8nzwmvhwiEUvWs21b9Zc">
          Att narkotika förekommer på anstalterna skapar problem och bidrar
          t.ex. till ökad oro på anstalterna och våld mellan de intagna.
          Inte minst för att den enskilde ska kunna bli fri från sitt missbruk
          och leva ett icke kriminellt liv efter frigivningen, är det av
          vikt att anstalterna och häktena hålls narkotikafria.
        </p>
        <p xml:id="i-QZHNKpxtoNyHsS2QkfW7bu">
          Enligt en undersökning från kriminalvården är cirka hälften av
          de intagna arbetslösa när de friges från anstalten. Vidare är
          var femte bostadslös. Till detta kommer att kommunernas benägenhet
          att bekosta vård och behandling för drogmissbruk på senare år
          drastiskt sjunkit. De intagna har det således inte alldeles enkelt
          när de friges. Här krävs att berörda myndigheter tar sitt ansvar
          och samverkar för att hitta bra lösningar.
        </p>
        <p xml:id="i-8ooHz7iwRaMytx4h8ycjWj">
          Samarbetet med Arbetsmarknadsinstitutet (AMI) fungerar bra. Bostadssituationen
          är ett huvudansvar för de sociala myndigheterna. Boendet är en
          viktig komponent i det att den intagne vid frigivningen, ska ha
          en ordnad tillvaro med försörjning, boende och sysselsättning.
          Kommer man tillbaka till en kaotisk eller eljest osäker tillvaro
          ökar återfallsrisken. Detta kräver förberedelser inför frigivningen.
        </p>
        <p xml:id="i-Lq22X1xdoaShhWgox2ycWh">
          Enligt en undersökning från BRÅ är samarbetet mellan kriminalvården
          och andra myndigheter bristande. Ett effektivt samarbete mellan
          kriminalvården, socialtjänsten, arbetsmarknadsmyndigheterna, hälso-
          och sjukvården, är emellertid nödvändigt för att goda förutsättningar
          för den intagne att återanpassa sig till ett liv utan kriminalitet
          vid frigivningen, ska skapas.
        </p>
        <p xml:id="i-N4seRo4pUd73fQRyc3DENh">
          I en undersökning av svenska fångar visas att de som sitter i
          svenska fängelser har växt upp och levt under mycket sämre förhållanden
          än resten av befolkningen. Var tredje manlig och varannan kvinnlig
          fånge växte upp i familjer med missbruksproblem. Var tredje fånge
          växte upp med slitningar i familjen medan bara var nionde i den
          övriga befolkningen gjorde det.
        </p>
      </div>
    </body>
  </text>
</TEI>
