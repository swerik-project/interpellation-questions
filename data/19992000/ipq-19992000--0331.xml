<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0331">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0331</head>
        <author who="i-NW2TEoH8XmW9aSn2aKJ8EA">Ygeman, Anders (s) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>om åtgärder mot falska bostadsrättsföreningar</topic>
        <docDate when="2000-03-31">den 31 mars</docDate>
        <status when="unknown" byWhom="statsrådet Lars-Erik Lövdén " byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GN10331</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:331 av Anders Ygeman (s) till justitieminister
          Laila Freivalds om åtgärder mot falska bostadsrättsföreningar
        </IPQ_title>
      </div>
      <div type="IPQuestionBody">
        <p xml:id="i-DyexF9WowUM4TNQ48HDNLN">
          Överhettningen på bostadsmarknaden i storstäderna har öppnat
          fältet för fastighetsägare som genom kortsiktig spekulation vill
          tjäna snabba pengar på hyresgästernas bekostnad. I Stockholms
          innerstad pågår en snabb omvandling där fastighetsägare säljer
          sina fastigheter till bostadsrättsföreningar. Eftersom en hyresfastighet
          har ett lägre marknadsvärde än de samlade lägenheterna sålda som
          bostadsrätter har det öppnat för mindre nogräknade fastighetsägare
          att i stället för att sälja fastigheten till hyresgästerna, själv
          bilda en bostadsrättsförening och via bulvaner som medlemmar sälja
          lägenheterna på marknaden.
        </p>
        <p xml:id="i-4qwFAmua8LDWyfWfnsUf3v">
          Om det finns en bostadsrättsförening i fastigheten som fastighetsägaren
          vill sälja har denna förtur. Det finns dock i lagen inga krav
          på att medlemmarna i föreningen måste vara folkbokförda i huset,
          och därmed utgöra grunden för förturen. Vill fastighetsägaren
          komma runt att hyresgästerna övertar fastigheten och därmed den
          eventuella vinst som uppstår om de sen väljer att sälja lägenheterna
          vidare, ser han helt enkelt till att bilda en egen bostadsrättsförening.
        </p>
        <p xml:id="i-CFc2iVeDWQUeuS1oiwBAkR">
          Om ett läge uppkommer att det finns två föreningar i fastigheten,
          t.ex. hyresgästernas och fastighetsägarens bulvanförening, är
          det den förening som först registrerats som har förköpsrätt. Ingenting
          i nuvarande lagstiftning säger att medlemmarna i föreningen som
          övertar fastigheten måste vara folkbokförda där, det enda som
          krävs är att hyresgästerna är med vid ombildningen. Det brukar
          lösas genom att fastigheten långsamt töms på de boende och att
          bulvanerna vid ombildningstillfället anges som hyresgäster, ibland
          för flera lägenheter på en gång, utan kravet att de ska vara folkbokförda
          på fastigheten. Hyresgästernas enda möjlighet i dag att skydda
          sig är att bilda en egen förening före fastighetsägaren, för att
          ofta finna att man är för sent ute.
        </p>
        <p xml:id="i-6XB9uLPZeiqAxcVLiLxD2K">
          Problemet är accelererande. Den alltmer överhettade bostadsmarknaden
          i våra storstäder, med Stockholm som främsta exempel, frestar
          mindre seriösa fastighetsägare att göra snabba klipp. Förlorare
          blir hyresgästerna som med olika medel förmås att säga upp sitt
          kontrakt, uppgifter i medierna på senare tid har t.o.m. talat
          om att svarta pengar vid flera tillfällen betalats ut av fastighetsägarna,
          för att en hyresgäst ska lämna sin lägenhet. Förlorare blir även
          hyresgäster i andra fastigheter som i förebyggande syfte tvingas
          bilda vilande bostadsrättsföreningar och därmed ta ibland uppslitande
          diskussioner mellan grannar om för- och nackdelar med en ombildning.
        </p>
        <p xml:id="i-LyiwAJJ1wxbYQKaY8kPk3U">
          Det finns flera vägar att lösa problemet. Genom att ändra i lagen
          så att medlemmar i en bostadsrättsförening måste vara folkbokförda
          i fastigheten försvåras möjligheten att bilda en bostadsrättsförening
          i syfte att mot de boendes intressen och vilja ombilda hyreslägenheterna
          till bostadsrätter. Lagändringen skyddar inte hyresgäster mot
          en fastighetsägare som vill tömma ett hus, däremot blir det avsevärt
          svårare för fastighetsägaren att därefter initiera en ombildning
          till bostadsrätt med hjälp av bulvaner. För fastighetsägare som
          vill initiera en seriös ombildning till en av hyresgästerna kontrollerad
          förening innebär förändringen inte några hinder.
        </p>
        <p xml:id="i-H9VUhPoypNXde4fL8MUn5R">
          Jag vill därför fråga justitieminister Laila Freivalds:
        </p>
        <p xml:id="i-7MME2Xd1C174YQjwxhmNgC">
          1. Avser justitieministern föreslå ändring i lagstiftningen för
          att omöjliggöra falska bostadsrättsföreningar?
        </p>
        <p xml:id="i-Gz7K8bq2o2fNA2MoqadeL5">
          2. Avser justitieministern föreslå ändring i lagstiftningen för
          att ge domstolar eller länsstyrelser rätt att pröva bostadsrättsföreningarnas
          legitimitet vid fastighetsförvärv?
        </p>
        <p xml:id="i-9woD1QRzg8GTZv5cGnj5yd">
          3. Avser justitieministern föreslå ändring i lagstiftningen för
          att begränsa antalet ägda andelar per person?
        </p>
      </div>
    </body>
  </text>
</TEI>
