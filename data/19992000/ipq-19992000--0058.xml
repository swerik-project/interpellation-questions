<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0058">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0058</head>
        <author who="i-3p3w5Vw2i74gEMeqzABeEG">Elinderson, Lars (m) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>inskrivningsverksamheten</topic>
        <docDate when="1999-11-03">den 3 november</docDate>
        <status when="unknown" byWhom="justitieminister Laila Freivalds " byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GN1058</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:58 av Lars Elinderson (m) till justitieminister
          Laila Freivalds om inskrivningsverksamheten
        </IPQ_title>
      </div>
      <div type="IPQuestionBody">
        <p xml:id="i-J4Fabub4ELY5rPGpr6Ysgf">
          Regeringen föreslår i budgetpropositionen att inskrivningsverksamheten
          skall koncentreras till ett mindre antal tingsrätter och att bouppteckningsverksamheten
          förs över från domstolsväsendet till skatteförvaltningen.
        </p>
        <p xml:id="i-HqtdpDeBzGyQzs61GcWzJK">
          Förslagen är en följd av tidigare uppdrag från regeringen till
          Lantmäteriverket och Domstolsverket samt av ett delbetänkande
          från Ärvdabalkutredningen hösten 1996.
        </p>
        <p xml:id="i-ChAVGsGpsM8ZVry1feA2Zb">
          Uppfattningen att domstolsverksamheten skall koncentreras till
          de dömande uppgifterna har framförts under en längre tid, då frågor
          kring den framtida domstolsorganisationen diskuterats. Efter remissbehandling
          och senare samråd mellan Lantmäteriverket och Domstolsverket föreslår
          regeringen att inskrivningsverksamheten skall vara kvar inom domstolsväsendet,
          men att den i fortsättningen skall koncentreras till sju tingsrätter
          i stället för som en integrerad del av varje lokal tingsrätts
          arbetsuppgifter. Förslaget att renodla tingsrätternas verksamhet
          genom att föra över inskrivningsverksamheten till Lantmäteriverket
          avvisas därmed.
        </p>
        <p xml:id="i-FKAWCmEwL62fvfWm7DYzNQ">
          När det gäller bouppteckningsverksamheten fullföljer dock regeringen
          tankarna på renodling av tingsrätternas uppgifter genom att föreslå
          att verksamheten förs över till skattemyndigheten.
        </p>
        <p xml:id="i-W5ccLwgh3AMd6GCMuADp8p">
          Båda dessa förslag innebär att administrativa resurser och juridisk
          kompetens ska flyttas från de nuvarande tingsrätterna till de
          angivna sju tingsrätter som föreslås få ansvar för inskrivningsverksamheten
          och till skattemyndigheten.
        </p>
        <p xml:id="i-U1ZGKdd8VHuorjTxwbBAfZ">
          Ingenstans i budgetpropositionen framkommer det om regeringen
          bedömt i vilken utsträckning de föreslagna förändringarna kommer
          att påverka underlaget för de mindre tingsrätternas verksamhet,
          eller huruvida förändringen kommer att medföra en nedläggning
          av tingsrätter.
        </p>
        <p xml:id="i-VAphKuUyffKNVqE4fsDbLv">
          Redan tidigare har från olika håll, bl.a. från Domstolsverket,
          framförts krav på att minska antalet tingsrätter, framför allt
          av resursskäl. Uppgifter har nu framkommit att Domstolsverket
          med anledning av regeringens ovan nämnda förslag ånyo påbörjat
          en ny utredning om nedläggning av vissa mindre tingsrätter.
        </p>
        <p xml:id="i-5CzPp5DRVkcfPT9EzX8HP7">
          Med anledning av ovanstående vill jag ställa följande frågor
          till justitieministern:
        </p>
        <p xml:id="i-2YQaPTCdrgsgirqmSFN7e2">
          1. Innebär regeringens förslag till förändringar av inskrivningsverksamheten
          och bouppteckningsverksamheten att Domstolsverket samtidigt ges
          i uppdrag att genomföra nedläggning av tingsrätter?
        </p>
        <p xml:id="i-UU3UMMj2tYAhJhPmUVhE2C">
          2. Om svaret är nej, kommer regeringen att återkomma till riksdagen
          med förslag i den frågan?
        </p>
      </div>
    </body>
  </text>
</TEI>
