<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0323">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0323</head>
        <author who="i-F8qdE2eedz12PwFanq3ahv">Ekendahl, Maud (m) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>frivården</topic>
        <docDate when="2000-03-28">den 28 mars</docDate>
        <status when="unknown" byWhom="justitieminister Laila Freivalds " byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GN10323</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:323 av Maud Ekendahl (m) till justitieminister
          Laila Freivalds om frivården
        </IPQ_title>
      </div>
      <div type="IPQuestionBody">
        <p xml:id="i-2n9Ta8nmoLPE48gedVc2Co">
          Kriminalvårdens uppgift är att främja den dömdes anpassning i
          samhället och genom olika åtgärder och insatser förhindra återfall
          i kriminalitet. Kriminalvården utgör tillsammans med polisen,
          åklagarmyndigheterna och domstolsväsendet en del av samhällsskyddet.
        </p>
        <p xml:id="i-ACKbMfMJtBzxLC5osogREB">
          Frivården genomför kriminalvård i frihet. Genom alternativa påföljder
          som t.ex. samhällstjänst, kontraktsvård, övervakning samt genom
          intensivövervakning (fotboja) verkställer frivården påföljder
          utanför anstalt. En plats i anstalt kostar samhället mellan 1
          368 och 2 127 kr per dygn medan en frivårdspåföljd kostar ca 142
          kr per dygn. Verkställighet med intensivövervakning har en kostnad
          på ca 592 kr per dygn. Under ett år genomgår ungefär 13 000 personer
          kriminalvård i frihet. Frivårdens styrka och professionalitet
          är arbetet som inriktar sig på brottsbehandlande insatser som
          ska förhindra återfall i kriminalitet. I arbetet ligger attitydförändrande
          samtal och påverkansprogram som ska hjälpa klienten att hantera
          aggressivitet, självkontroll, lösa mellanmänskliga problem, strukturerat
          tänkande samt ge dem ett s.k. socialt perspektiv.
        </p>
        <p xml:id="i-BJ9drJhgNMMP2scWnq6A4C">
          Frivården har hittills bidragit med besparingar i form av intensivövervakning,
          övervakning, kontraktsvård och samhällstjänst.
        </p>
        <p xml:id="i-5UuL4kdKaAcZDmty5CgCRV">
          Vid flera tillfällen har justitieministern tydligt markerat att
          frivården är ett bra alternativ till fängelse och att frivården
          har lyckats väl med de nya påföljderna. Vidare känner jag till
          att justitieministern sagt att viktiga hörnstenar i en fortsatt
          utveckling av frivården är att värna om en human människosyn,
          fortsätta utvecklingen av ett aktivt påverkansarbete och att fler
          program måste utvecklas.
        </p>
        <p xml:id="i-GizryQec6CHjKpTvhpDrk8">
          Även generaldirektör Bertel Österdahl har vid flera tillfällen
          uttryckt att "Frivården är navet i kriminalvården".
        </p>
        <p xml:id="i-F4AJkHg6iFLem6i7ZiXvd9">
          Trots detta görs neddragningar inom frivården på olika sätt.
        </p>
        <p xml:id="i-NTnePGTNFwrxAG1y7HCNuW">
          Mot bakgrund av ovanstående ställer jag följande frågor:
        </p>
        <p xml:id="i-KuZ2ZXVKwnuhEgT8ZnX5fu">
          Är det regeringens fortsatta viljeinriktning att antalet verkställigheter
          inom frivården ska utökas?
        </p>
        <p xml:id="i-KgPc3gYCQFmscVpurtbCXM">
          Hur ska detta åstadkommas genom de resursminskningar som sker
          inom frivården?
        </p>
      </div>
    </body>
  </text>
</TEI>
