<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0156">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0156</head>
        <author who="i-3keJ4YLp7mio52y4ibMPhZ">Carlson, Leif (m) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>Smittskyddsinstitutet</topic>
        <docDate when="1999-12-20">den 20 december</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN10156</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:156 av Leif Carlson (m) till socialminister
          Lars Engqvist om Smittskyddsinstitutet
        </IPQ_title>
      </div>
      <div type="IPQuestionBody">
        <p xml:id="i-PL2raB4N1z6u8zae6y85LC">
          Smittskyddsinstitutet ska enligt sin instruktion spåra och bidra
          till att hejda spridning av smittsamma sjukdomar bland människor
          och främja skyddet mot sådana sjukdomar. Sverige har tidigare
          haft en internationellt ledande position inom detta område. Nu
          har den positionen gått förlorad och samarbetet med såväl EU som
          WHO hotas. Även det nationella smittskyddet är i fara genom de
          besparingar som vidtagits samtidigt som arbetsuppgifterna ökat.
          Sverige är i dag mer utsatt än tidigare bl.a. beroende på migration,
          täta internationella kontakter och förekomsten av delvis nya allvarliga
          smittämnen som muterade bakteriestammar och multiresistenta tuberkulosbakterier
          liksom nya tidigare okända smittämnen. De besparingar som har
          gjorts och ska göras inom Smittskyddsinstitutet väcker därför
          oro särskilt som personalen upplever att besparingarna redan lett
          till och i ännu högre grad kommer att leda till att Smittskyddsinstitutet
          inte längre kan fullfölja sina uppgifter. Av den konsekvensanalys
          som Smittskyddsinstitutets arbetstagarorganisationer gjort framgår
          att Sverige kommer att sakna beredskap för att bekämpa nya infektioner,
          att man inte längre kommer att som hittills kunna bistå landets
          smittskyddsenheter vid utredning av sjukdomsutbrott samt att möjligheterna
          till kartläggning av resistenta virus @ och bakteriestammar reduceras
          eller t.o.m. delvis upphör.
        </p>
        <p xml:id="i-BkEwzyFiPoNdyFvyiLeAyJ">
          När verksamhet så kraftigt dras ned som i detta fall riskerar
          den negativa utvecklingen att förstärkas genom att kompetent och
          eftertraktad personal flyr verksamheten. Skadorna blir därigenom
          snabbt mycket större än de som kan förutses utifrån de gjorda
          och beslutade besparingarna. Det är alltså ytterst viktigt att
          man snarast vidtar sådana åtgärder så att smittskyddets framtida
          organisation och ambitionsnivå klargörs.
        </p>
        <p xml:id="i-HPM6JJY8TDbbiKTGgJnaTg">
          Sverige behöver ett väl fungerande smittskydd och den pågående
          internationella utvecklingen understryker det framtida behovet.
          Jag känner stor oro för att vi nu när hoten tycks bli fler avrustar
          ett hittills väl fungerande smittskydd.
        </p>
        <p xml:id="i-8a4wbRg9rDhEdbW6KB9psT">
          Har socialministern för avsikt att vidtaga sådana åtgärder så
          att Sveriges beredskap mot spridningen av smittfarliga sjukdomar
          och skyddet mot dessa kan vidmakthållas?
        </p>
      </div>
    </body>
  </text>
</TEI>
