<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0388">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0388</head>
        <author who="i-DeVfQ6A9p3piatQSzsHysN">Magnusson, Göran (s) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>alkoholpolitisk handlingsplan</topic>
        <docDate when="2000-04-28">den 28 april</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN10388</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:388 av Göran Magnusson (s) till socialminister
          Lars Engqvist om alkoholpolitisk handlingsplan Handlingsplan för
          de nya alkoholpolitiska förutsättningarna
        </IPQ_title>
      </div>
      <div type="IPQuestionBody">
        <p xml:id="i-jmTtaP4Z1hJenSeYxzj2e">
          Handlingsplan för de nya alkoholpolitiska förutsättningarna
        </p>
        <p xml:id="i-52FvHcARtL86wGNraYpVmD">
          Öl, vin och sprit kan inte på grund av de negativa sociala och
          medicinska effekterna behandlas som varor vilka som helst.
        </p>
        <p xml:id="i-LToy9B364M5yHtVBAUEuuy">
          Det var temat i den motion som 1988 väcktes av några socialdemokrater
          med anledning av propositionen inför EES-förhandlingarna.
        </p>
        <p xml:id="i-SfE9XxFQLPaWGQKYhumhpG">
          En hörnsten i den svenska alkoholpolitiken har varit desintresseringsprincipen,
          dvs. det enskilda vinstintresset skulle begränsas, vilket förklarar
          de statliga monopolen, av vilka nu endast detaljhandelsmonopolet
          återstår.
        </p>
        <p xml:id="i-V8Qb7SVhSPNCEZJcpkVD4m">
          Genom EES-avtal och EU-medlemskap har de privata aktörerna ökat
          både i antal och i omsättning. De förändringar av införselkvoterna
          som tvingats fram snabbare än förutsett i förening med trycket
          på sänkningar av alkoholskatterna, skapar nya alkoholpolitiska
          förutsättningar.
        </p>
        <p xml:id="i-XnUb64ygcj75rbkMjQHSKg">
          Erfarenhet och beprövad vetenskap ger anledning till stor oro
          inför den ökning av konsumtionen som torde följa av sänkta priser
          och ökad tillgänglighet. Man kan naturligtvis hoppas att hittillsvarande
          erfarenheter skulle komma på skam, men inget talar för att det
          ska bli fallet.
        </p>
        <p xml:id="i-DpvFLPbC3zmhhFgZUQuaAF">
          Bakom den utveckling vi nu är mitt uppe i ligger förstås dels
          det faktum att det svenska undantaget för alkoholprodukter vid
          EU-inträdet blev för svagt utformat, dels ett mångårigt lobbyarbete
          av olika ekonomiska intressegrupper. De har verkat både i Bryssel
          och gentemot hemmaopinionen. Och deras mål är ännu inte uppnått;
          Systembolagets monopol är fortsatt en skavande sten i skon. Det
          ligger stora pengar i att bryta upp det sista monopolet.
        </p>
        <p xml:id="i-4bmPB2HF9CEsBWk6ytdUUy">
          Inför de förändringar som förutsågs i början av 1990-talet utreddes
          vilka medel som skulle kunna användas fortsättningsvis för att
          begränsa konsumtionen. Förändringarna nu är än mer påtagliga och
          riskfyllda.
        </p>
        <p xml:id="i-WPHqeraKz44xFsx7YGXzpp">
          Min fråga till socialministern är:
        </p>
        <p xml:id="i-AxnNai6UKJGjLXijPfJy2p">
          Vilka strategier ämnar regeringen utarbeta nu för att begränsa
          de sociala och medicinska skadorna av en ökning av alkoholkonsumtionen?
        </p>
      </div>
    </body>
  </text>
</TEI>
