<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0060">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0060</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>handikappkunskap i arkitektutbildningen</topic>
        <docDate when="1999-11-03">den 3 november</docDate>
        <status when="unknown" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GN1060</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:60 av Ulla-Britt Hagström (kd) till
          utbildningsminister Thomas Östros om handikappkunskap i arkitektutbildningen
        </IPQ_title>
      </div>
      <div type="IPQuestionBody">
        <p xml:id="i-NYdgiLjXE8SCQAz6S8PzEY">
          Vid behandlingen av motion 1998/99:Ub467 svarade utbildningsutskottet
          att det är viktigt att alla, som i sitt arbete har att göra med
          funktionshindrade personer, får kunskaper om funktionshinder i
          sin yrkesutbildning. Motionens krav var att arkitekter, byggherrar
          m.fl. skulle utbildas i handikappkunskap. Vidare påtalades att
          handikapporganisationerna borde få en större roll för att förmedla
          den erfarenhetskunskap som finns. Handikappombudsmannen hade i
          en skrivelse till Högskoleverket påtalat behovet av att handikappkunskap
          blir ett obligatoriskt inslag i arkitektutbildningen. Regeringen
          måste i examensordningen liksom de lokala högskolemyndigheterna
          ta sitt ansvar för att utbildningen av olika yrkesgrupper svarar
          mot samhällets behov. Dessa behov uttrycks också i handikappreformerna.
        </p>
        <p xml:id="i-8EXjqS5X6FSfTZdfS3VXTd">
          Högskoleverkets rapport Arkitektutbildningen (Högskoleverkets
          utredning och utvärdering) presenterades under våren 1999. Förslaget
          innebär att arkitektutbildningen ska förlängas med en termin.
          De viktigaste skälen för detta är utbildningens integration i
          europeiskt och nordiskt perspektiv samt dess disciplinära integritet
          och kvalitet. Verket konstaterar att det är svårt att tillgodose
          kraven på kunskaper inom det nuvarande studietidsutrymmet. Förändringar
          som påpekas är betoning av en helhetssyn, förvaltning och förnyelse
          av bebyggelse och byggnader samt krav på långsiktig och ekologisk
          hållbarhet, kvalitet och skönhet.
        </p>
        <p xml:id="i-7GMeLBsfBx25bw3tmgTSRF">
          Själva rapporten beskriver inte specifikt utbildning i handikappkunskap.
          Det är mycket viktigt att handikapprörelserna ges möjlighet att
          utforma önskvärda tillgänglighetskrav och att de yrkesgrupper
          som förbereder och slutför byggnader av olika slag har kunskap
          om olika typer av funktionshinder och åtgärder som kan underlätta.
        </p>
        <p xml:id="i-FSLmaHzXnXUSaZmmij8vRz">
          Med hänvisning till det anförda önskar undertecknad ställa följande
          frågor:
        </p>
        <p xml:id="i-5RBgcck6RK3NHrzMaYnyfx">
          Vilka åtgärder avser statsrådet vidta för att säkra handikappkunskapen
          i arkitektutbildningen?
        </p>
        <p xml:id="i-RLgKRmRxGrmpRVKwViJxdf">
          På vilket sätt avser statsrådet inhämta kunskap från handikapporganisationerna?
        </p>
      </div>
    </body>
  </text>
</TEI>
