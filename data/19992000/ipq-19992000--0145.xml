<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0145">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0145</head>
        <author who="i-85m2VX7KSiTFeJSnapgkxu">Ek, Lena (c) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>kvinnofrid</topic>
        <docDate when="1999-12-13">den 13 december</docDate>
        <status when="unknown" byWhom="jordbruksminister Margareta Winberg " byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GN10145</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:145 av Lena Ek (c) till jordbruksminister
          Margareta Winberg om kvinnofrid
        </IPQ_title>
      </div>
      <div type="IPQuestionBody">
        <p xml:id="i-SZW59EfZQdwoxDj1a3g6zY">
          Julen är ett välkommet avbrott i den mörka årstiden. Men denna
          ljusa högtid har en baksida med ökat våld mot kvinnor. I december
          1998 anmäldes 1 043 fall av kvinnomisshandel i hemmet, i januari
          1999 anmäldes 1 349 fall.
        </p>
        <p xml:id="i-6gFV8k6RoqWNust2V7XvXr">
          Ska man gå efter statistiken står vi alltså inför en period av
          året när vi har fler fall av kvinnomisshandel än andra månader
          på året.
        </p>
        <p xml:id="i-UrrbgXuXrrD4DWnd7zq6Kt">
          Centerkvinnorna har under hela året arbetat intensivt med frågor
          som rör våld mot kvinnor. I januari hade vi ett observatorium
          om den nya kvinnofridslagstiftningen och om misshandlade kvinnor
          i rättsprocessen. Vad som där framkom om bristen på rättstrygghet,
          dåliga larmpaket, bristande rutiner och resurser för polispatrullerna
          som rycker ut osv. har vi ställt frågor om till rikspolischefen,
          länspolismästare och andra ansvariga. Hela vår stora organisation
          har varit aktiv i detta och gensvaret har varit stort. Under allmänna
          motionstiden lade vi en motion tillsammans med företrädare för
          andra partier om våld mot kvinnor. Alla förslag har ännu inte
          behandlats i utskotten, men i justitieutskottet har socialdemokraterna
          t.ex. gått emot öronmärkta pengar till polisen och ändring av
          fridkränkningsbrottet i enlighet med motionens anda.
        </p>
        <p xml:id="i-AKrk5eoC5aZbT5Pfk6zCQ3">
          Det är viktigt att få med ungdomarna i arbetet för att förebygga
          våld mot kvinnor. Vi driver just nu ett framgångsrikt projekt
          i skolor som går ut på att bekämpa språkvåldet ungdomar emellan.
          Margareta Winberg verkar ha nöjt sig med att ordna ett seminarium
          i Stockholm. När medieintresset var som störst efter Södertäljevåldtäkterna
          slog regeringen på stora trumman. Under våren 1998 bedrev regeringen
          ett stort informationsprojekt i samband med kvinnofridspropositionen,
          men engagemanget tycks ha avtagit. Nu verkar intresset ha förskjutits
          någon annanstans, trots de tre kvinnomorden i september, trots
          den annalkande storhelgen, trots att vi har så lång väg kvar till
          kvinnofrid. Antalet anmälningar har inte minskat. Regeringens
          hittillsvarande strategi har misslyckats.
        </p>
        <p xml:id="i-HjDAu8PB5Q4QNA9UJdd7aw">
          Därför är min fråga till Margareta Winberg:
        </p>
        <p xml:id="i-KwwCGku8cRDcRyHEGjhdJn">
          På vilket sätt avser ministern arbeta för att förtydliga och
          fokusera sin strategi för att bekämpa våld mot kvinnor?
        </p>
      </div>
    </body>
  </text>
</TEI>
