<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0088">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0088</head>
        <author who="i-KNqtzTyLq88RopWq6R35xs">Olander, Ronny (s) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>lagreglering av mediet Internet</topic>
        <docDate when="1999-11-18">den 18 november</docDate>
        <status when="unknown" byWhom="justitieminister Laila Freivalds " byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GN1088</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:88 av Ronny Olander (s) till justitieminister
          Laila Freivalds om lagreglering av mediet Internet
        </IPQ_title>
      </div>
      <div type="IPQuestionBody">
        <p xml:id="i-8MEj9vCCnpQTYLuVzdeyPC">
          Internet är ett nytt medium. Ingen extern part kan kvalitetssäkra
          innehållet i Internet och det innebär att bruket av Internet måste
          omgärdas med en helt annan kritisk hållning än vad som gäller
          medier i allmänhet.
        </p>
        <p xml:id="i-LgRVuq3MWKt1vFvVkm1uwi">
          En reglering av innehållet på Internet och i andra nya elektroniska
          medier har visat sig svår.
        </p>
        <p xml:id="i-QoFXccBGEnu6YESjrCukoU">
          Nya medier
        </p>
        <p xml:id="i-FXAvnvsNaehYBFaTLFDGd3">
          Vad är Internet?
        </p>
        <p xml:id="i-Go17wBxLWFbcWDhYnrwyhv">
          Internet brukar beskrivas som ett världsomspännande nät för kommunikation
          mellan datorer.
        </p>
        <p xml:id="i-JhkVqgbo6oxstLQcE9WUtv">
          Inget eget medium
        </p>
        <p xml:id="i-ACXPvZvpXfKbKvKpKmrYfu">
          Mediekommittén, som hade i uppdrag att analysera tryckfrihetsförordningens
          och yttrandefrihetsgrundlagens tillämplighet på nya medier, fann
          att Internet inte kan betraktas som ett eget medium utan i stället
          är ett system som möjliggör olika former av datorkommunikation,
          t.ex. e-post, elektroniska anslagstavlor, informationsdatabaser
          och ljudradiosändningar. Därför föreslog kommittén inte heller
          några särskilda regler för Internet.
        </p>
        <p xml:id="i-RXTWErrXxsMC8E9Kjskf6">
          Varje användning av Internet får bedömas för sig när det gäller
          att avgöra grundlagarnas tillämplighet. Lagen om ansvar för elektroniska
          anslagstavlor däremot är en förbudslagstiftning som kommit till
          för att hindra yttranden av icke önskvärt slag.
        </p>
        <p xml:id="i-661FiiDj4Mng6UVyh6DHqx">
          Grundlagsskydd för Internet
        </p>
        <p xml:id="i-nnYL91JjnkE45TweTP28a">
          Internet anses som sagt inte vara något eget medium utan varje
          användning får betraktas var för sig när eventuellt grundlagsskydd
          prövas. De regler som kan komma i fråga är främst yttrandefrihetsgrundlagens
          regler om radioprogram, databaser eller eventuellt tryckfrihetsförordningens
          bilageregel. Kommittén kom t.ex. fram till att elektronisk post
          i vissa fall kan få grundlagsskydd med stöd av 1 kap. 6 § YGL
          (radioprogram riktade till allmänheten). Är rekvisitet "på begäran"
          uppfyllt kan å andra sidan databasregeln i 1 kap. 9 § YGL eller
          bilageregeln i 1 kap. 7 § andra stycket TF vara tillämpliga. Staten
          har t.ex. gjort det genom att lagstifta om ansvar för innehållet
          på elektroniska anslagstavlor.
        </p>
        <p xml:id="i-9WNT9hYqrwJDaiXBapUs7h">
          Lagen om elektroniska anslagstavlor
        </p>
        <p xml:id="i-Ezw3xJDP48Aev3RTcSqppA">
          Den första maj förra året trädde en ny lag om ansvar för s.k.
          elektroniska anslagstavlor i kraft (lag 1998:112) om ansvar för
          elektroniska anslagstavlor. Tillhandahållaren ska vidare vara
          skyldig att lämna användare av tjänsten viss information och att
          ta bort vissa slag av straffbara meddelanden.
        </p>
        <p xml:id="i-GJoi9Ru5xLLvpxGk75at9D">
          Vad är en elektronisk anslagstavla?
        </p>
        <p xml:id="i-BK2L4a5FRGFbF85KXrDF2x">
          En elektronisk anslagstavla är en tjänst för elektronisk förmedling
          av meddelanden, t.ex. BBS (Bulletin Board System), databastjänst
          och onlinetjänst. Denna tjänst är ett sätt att använda Internet
          och går till så att databaser upprättas med möjlighet för stora
          grupper av användare att tillföra databasen egna meddelanden och
          läsa andras meddelanden. Elektronisk post som förmedlas via Internet
          räknas inte som en elektronisk anslagstavla.
        </p>
        <p xml:id="i-R8zvMrqbGACszqn4EA8nqS">
          Straffbara meddelanden
        </p>
        <p xml:id="i-XXjQv8drfC5Tx53wfeobTL">
          Tillhandahållarens ansvar är att hålla uppsikt över tjänsten
          och tillgängligheten för andra användare. Men en civiliserad värld
          kan aldrig acceptera att Internet används i brutala ovärdiga sammanhang.
          Dessa är så avskyvärda att man inte ens kan skriva om detta. Lagstiftningen
          och regleringen ute i världen måste uppmärksammas.
        </p>
        <p xml:id="i-89EPZpF8qUhi1Qb51uvXvv">
          Sverige är redan i dag ett land som har en mycket glädjande stor
          utbyggnad av Internet och bredbandsteknik och att i svensk skola
          kunna konstatera att barnen från första klass ska ha en egen e-mailadress
          är väldigt positivt. Samtidigt kan det väcka farhågor, med tanke
          på det negativa användandet av Internet.
        </p>
        <p xml:id="i-6GEz99kFyV2rLstcifbrCu">
          Regeringen bör agera ännu mera både nationellt och internationellt
          med tanke på den världsomfattande webben. Arbetet inom EU bör
          särskilt uppmärksammas enligt min mening, likväl FN:s barnkonvention
          som världens länder har undertecknat.
        </p>
        <p xml:id="i-QZqJ4ewKeDPFWjs5portPf">
          Det torde stå klart att oaktat lagstiftning och seriöst arbete
          inom området samt diverse olika tolkningar uppstår det både vid
          nationell och internationell prövning det förhållandet att man
          inte kan tillåta gränsöverskridande medier/Internet att sprida
          våldshandling, rasism, pornografi och barnpornografi samt att
          man inte kan tillåta brist på respekt riktat mot vuxna människor,
          barn och djur. En civiliserad värld med grundvärderingar om etik
          och moralbegrepp kan aldrig acceptera ett Internet med förråande
          tema och inslag.
        </p>
        <p xml:id="i-3G7CBt71mVbk7iGkBwWgLb">
          Min fråga till justitieministern är:
        </p>
        <p xml:id="i-MHDRCBhZj3Zosz6kt2uUy3">
          Avser ministern att ta ytterligare initiativ inom Internetområdet
          i syfte att få skärpt lagstiftning för att förhindra den negativa
          användningen av Internet som ovan beskrivits i interpellationen?
        </p>
      </div>
    </body>
  </text>
</TEI>
