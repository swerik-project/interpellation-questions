<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0274">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0274</head>
        <author who="i-3TzUjUVop5GV6tpKYjGYGr">Gunnarsson, Rolf (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>bensinskatten</topic>
        <docDate when="2000-03-03">den 3 mars</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GN10274</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:274 av Rolf Gunnarsson (m) till finansminister
          Bosse Ringholm om bensinskatten
        </IPQ_title>
      </div>
      <div type="IPQuestionBody">
        <p xml:id="i-AtUtE1yafkQYcNbXrqxiPQ">
          Det höga priset på bensin @ liksom skatterna i övrigt på drivmedel
          @ håller på att utarma den del som kallas landsbygd, eller glesbygd.
        </p>
        <p xml:id="i-oeSYzTkJtuUBcxyFfRUpd">
          I en av länstidningarna här i Dalarna lyder rubriken på förstasidan:
        </p>
        <p xml:id="i-7eXcxyiS2zpMSw2oyC1Kyd">
          "Det jäser i länet igen".
        </p>
        <p xml:id="i-Khc4gWhMSGBihdnha1w21k">
          Det handlar där om en rad problem, bl.a. bensinskatten. Och det
          här är definitivt ingen moderat fråga utan de protestbrev @ som
          bl.a. sänts till finansministern från Dalarna @ kommer från de
          flesta partier, möjligen med undantag av Miljöpartiet. De politiker
          som skriver under protestbreven, till kanslihuset, representerar
          alltså nästan alla partier.
        </p>
        <p xml:id="i-9yPLdZQmPw6bX1YPZjEyby">
          Dalarnas län är ett län som blöder! Minskningarna har duggat
          tätt i befolkningsräkningarna och vi har stadigt hållit oss bland
          de tre län som minskat mest.
        </p>
        <p xml:id="i-9apeMJbKfBajNEz2xxCMft">
          Det måste vara något stort fel i Sverige då flera personer bara
          i "mitt" län nu meddelar:
        </p>
        <p xml:id="i-uoAyEY2rTpyjbWwMxJs8X">
          "Vi stannar hemma och tar bidrag i stället för att jobba. Detta
          eftersom det inte lönar sig längre att sätta sig i bilen och köra
          till arbetet. Det är för dyrt!"
        </p>
        <p xml:id="i-K8ugtAgK42t8AWQ6xZ8yhm">
          Det här är nog problem som är svåra att förstå om man sitter
          eller har jobb i centrala Stockholm. Men bor man en bit från centrum
          och dessutom har jobb på oregelbundna tider @ och där kollektivtrafiken
          inte passar @ så är det här ett stort problem.
        </p>
        <p xml:id="i-VnfJQA1nHJQDwE2ti3vbDZ">
          Någonting måste nu göras! Här har regeringen i många tal i riksdagens
          kammare berättat om höjda barnbidrag och höjda pensioner. Men
          vad spelar det för roll? Barnbidragen äts upp av höjda bensinpriser
          och därtill en skattehöjning som Socialdemokraterna och Vänstern
          ordnat till här i länet, i landstinget. Den s.k. höjda pensionen
          @ som jag haft äran att debattera tidigare med finansministern
          @ äts upp av höjd landstingsskatt och höjda bensinpriser. Många
          pensionärer får mindre i plånboken. Och det kan väl inte vara
          meningen. Också många pensionärer i glesbygden är beroende av
          sin bil.
        </p>
        <p xml:id="i-NecRnVACPcKFuRDi8ZEDyo">
          Jag såg näringsminister Björn Rosengren i TV demonstrera sitt
          beroende av Miljöpartiet då han i Rapport deklarerade att bilisterna
          "inte skulle kompenseras för de höga drivmedelspriserna." Det
          finns @ i min hemtrakt @ en väg som Vägverket döpt till "svenska
          medelvägen". Den går från Falun till min hemort Svärdsjö och vidare
          till en liten by som heter Svartnäs, på gränsen till Gävleborgs
          län. Uppgifter från Vägverket, om just denna svenska "medelväg",
          berättar att pumppriset för denna väg ökat från 38,5 miljoner
          per år räknat från januari 1995 till 46,5 miljoner per år baserat
          på dagens priser. 30 miljoner av detta är skatter! Då ska jag
          lägga till att anslagen för drift och underhåll motsvarar 3,2
          miljoner per år!
        </p>
        <p xml:id="i-SEDfqWRYVgd4TG9VkvtbJg">
          Med den av Klimatkommittén föreslagna höjningen av koldioxidskatten,
          med 0,95 kr/liter, kommer pumppriset upp till 51,5 miljoner @
          varav 35 miljoner utgör skatter!
        </p>
        <p xml:id="i-AvV9jo9cFte93xnYdVSz4A">
          Alla dessa sifferuppgifter kommer alltså från Vägverket.
        </p>
        <p xml:id="i-9mSS4ZWZfW1tqhKhfUvjik">
          Jag kallar detta för ett oblygt försök att avfolka landsbygd
          och glesbygd.
        </p>
        <p xml:id="i-WMLzqJ8fLfEejbch31cZ6z">
          Det är långt, långt från talet om att "Hela Sverige skall leva".
        </p>
        <p xml:id="i-TSdUvc1ayk8vR4BzPxLMpT">
          Regeringen måste agera snabbt!
        </p>
        <p xml:id="i-WMW9ASgK91JQSG5BeeSTgo">
          Folk i glesbygden håller på att tappa tålamodet. Det talas om
          att "Det går bra för Sverige". Men jag lovar att jag möter betydligt
          fler som känner att det inte alls går bra för dem personligen.
          Vardagen innebär bl.a. denna nya pålaga som drivmedelspriserna
          utgör.
        </p>
        <p xml:id="i-Dr9WepuWA1NXWAT1A1RdZJ">
          Det måste till en skattesänkning på drivmedel, liksom höjda avdrag
          för resor till och från arbetet.
        </p>
        <p xml:id="i-KTyifXYt1Z999C2yodhKG7">
          Det är två av de åtgärder som måste till för att konkret visa
          att regeringen menar något med att även glesbygden ska ges en
          chans!
        </p>
        <p xml:id="i-Jvea14ZSmoVDhrYjtcZyUH">
          Jag vill med anledning av ovanstående ställa följande frågor:
        </p>
        <p xml:id="i-UBvzdvy296nHmN1y9VA9V9">
          1. Ämnar finansministern sänka bensinskatten?
        </p>
        <p xml:id="i-MbW77wmCSasVgMK4yc7gMx">
          2. Ämnar finansministern höja reseavdragen?
        </p>
      </div>
    </body>
  </text>
</TEI>
