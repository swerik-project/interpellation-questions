<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0254">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0254</head>
        <author who="i-GQzX6vWx4U9VMh4ci9D9yF">Israelsson, Margareta (s) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>läkemedel till barn</topic>
        <docDate when="2000-02-22">den 22 februari</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN10254</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:254 av Margareta Israelsson (s) till
          socialminister Lars Engqvist om läkemedel till barn
        </IPQ_title>
      </div>
      <div type="IPQuestionBody">
        <p xml:id="i-ALjDTUhXMPdB34YDXB3HTs">
          Två av tre barn inom slutenvård ordineras läkemedel som inte
          godkänts för barn. Bland nyfödda i intensivvård är andelen hela
          90 %.
        </p>
        <p xml:id="i-AUdLiSaEDdRhToLQbAvPdq">
          Eftersom barn utgör en liten och relativt frisk del av befolkningen
          genomför läkemedelsföretagen oftast inte prövningar på barn innan
          preparaten släpps ut på marknaden. Det innebär att barn riskerar
          att undanhållas viktiga läkemedel eller bli felbehandlade. I dag
          saknas det kunskap om vilka doser och intervaller som ger bäst
          behandlingsresultat på barn i varje enskilt fall.
        </p>
        <p xml:id="i-UM8GGXL1sJi5Q9zXACEgTJ">
          Den europeiska studien (BMJ 2000; 320:79@81) har granskat 2 384
          läkemedelsordinationer till totalt 669 barn i åldrarna 1 vecka
          till 21 år. Studien har pågått under fyra veckor på barnmedicinska
          kliniker, i Sverige, Nederländerna, Italien, England och Tyskland,
          och visar att 67 % av barnen ordinerades icke godkända läkemedel,
          läkemedel givna på icke godkänt sätt eller vid en diagnos för
          vilket läkemedlet inte var godkänt.
        </p>
        <p xml:id="i-6XvMVJQyCLbo5gr8vakVuF">
          Enligt studien låg problemen för Sveriges del först och främst
          i dosstorlek och dosintervall. Anders Rane, professor på Huddinge
          sjukhus och ansvarig för den svenska delen av studien, menar att
          underbehandling av läkemedel är ett lika stort problem som läkemedelsbiverkningar.
          Han menar att man inte enbart kan utgå från patientens vikt vid
          doseringen om man vill vara säker på att läkemedlet ska ge full
          effekt. Ett barn i 4@8-årsåldern har exempelvis en effektivare
          nedbrytning och utsöndring än en vuxen individ, medan nyfödda
          har en mindre nedbrytning. Vi måste skapa oss en större kunskap
          om hur nedbrytningen av läkemedel i kroppen sker på barn och ungdomar
          i puberteten.
        </p>
        <p xml:id="i-7DWxujqpLwAqP2DfADSZ4A">
          Både i USA och i Storbritannien försöker man komma till rätta
          med det här problemet genom ny lagstiftning.
        </p>
        <p xml:id="i-9bQqFEMacvMKNBxHsEb67p">
          Med anledning av detta vill jag nu fråga socialministern:
        </p>
        <p xml:id="i-VHDUUpswfMn6F8zcahD2Uq">
          Avser regeringen vidta några åtgärder för att få läkemedelsföretagen
          att utföra kliniska prövningar på barn vid införandet av nya läkemedel?
        </p>
      </div>
    </body>
  </text>
</TEI>
