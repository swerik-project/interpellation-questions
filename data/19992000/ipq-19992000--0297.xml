<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0297">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0297</head>
        <author who="i-Ay6zrjzeNnZpMAPRBGZ8tC">Hökmark, Gunnar (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>statsbudgetens utgiftstak</topic>
        <docDate when="2000-03-15">den 15 mars</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GN10297</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:297 av Gunnar Hökmark (m) till finansminister
          Bosse Ringholm om statsbudgetens utgiftstak
        </IPQ_title>
      </div>
      <div type="IPQuestionBody">
        <p xml:id="i-Wn4MGbs7tqRF29ykmQmaND">
          Besluten tagna vid den nyss genomförda s-kongressen ger all anledning
          till oro. Risken att regeringen är på väg att göra om de allra
          allvarligaste misstagen från 1980-talets högkonjunktur är uppenbar.
          Genomförs de föreslagna utgiftsökningarna under pågående mandatperiod
          kommer utgiftstaken att överstigas. Regeringen har då gjort exakt
          tvärtemot det som den nya budgetprocessen syftar till, nämligen
          att hålla igen utgiftsökningarna vid högkonjunktur.
        </p>
        <p xml:id="i-F1YmgWiAERREeSMyMbLrua">
          Den höga konjunkturdrivna tillväxten och överskottet i de offentliga
          finanserna har i många fall lett till uppfattningen att vi nu
          plötsligt sitter på stora frigjorda ekonomiska resurser, och att
          vi därmed har "råd" att öka utgifterna. Efter hårda åtstramningar
          ska det nu alltså vara dags att spendera.
        </p>
        <p xml:id="i-W93sUhBKVGogi6KswThv9i">
          Denna uppfattning är mycket farlig, och får den fotfäste inom
          regeringen kommer den leda till att misstagen från tidigare högkonjunkturer
          upprepas. Regeringens båda stödpartier, Vänsterpartiet och Miljöpartiet,
          har redan tidigare klart deklarerat att de vill höja det av riksdagen
          beslutade utgiftstaket. Detta gör regeringens hållning i frågan
          än viktigare. Ståndpunkten att beslut om nya utgifter kan tas
          "när utrymmet så tillåter" är vagt och kan leda till en mängd
          olika tolkningar. En pessimistisk, men tyvärr relevant, tolkning
          är att regeringen är på väg att vackla. Därmed vacklar också förtroendet
          för regeringens förmåga att upprätthålla en stram budgetpolitik.
          Om de utgiftsökningar som kongressen beslutade om, plus de utgiftsökningar
          som tidigare prognostiserats, blir verklighet under innevarande
          mandatperiod @ det handlar i runda tal om uppemot 80 miljarder
          kronor @ kommer utgiftstaken att överskridas.
        </p>
        <p xml:id="i-7tDDjTbZQ2qahNXZaa3Ded">
          Att regeringen dessutom tagit en allt större del av budgeteringsmarginalerna,
          som är till för att täcka oförutsedda utgifter, i anspråk för
          planerade utgiftsökningar är illavarslande. Till detta ska även
          läggas det budgetmässiga tricksande som regeringen ägnat sig åt.
          Utan de budgetförstärkande engångseffekterna, exempelvis överföringar
          från AP-fonden och planerade försäljningar av statliga företag,
          uppvisar årets budget ett underskott på över 40 miljarder kronor,
          enligt budgetpropositionen för innevarande år. Nästa år växer
          underskottet till över 50 miljarder.
        </p>
        <p xml:id="i-YRpRyeSvhey9g5WuMD8HsW">
          Uppfattningen att högkonjunkturen och budgetöverskottet ger oss
          skäl och utrymme att öka utgifterna och därmed överstiga utgiftstaken
          är helt bakvänd. I stället är det så att det just under högkonjunktur
          är viktigt att hålla utgifterna under stark uppsikt. Det är det
          utgiftstaken är till för. Det är under högkonjunkturen som de
          nödvändiga strukturella åtgärderna ska vidtas. Åtgärder som gör
          att den svenska ekonomin står mer rustad inför den konjunkturnedgång
          som förr eller senare kommer.
        </p>
        <p xml:id="i-JP5bC3bxME1wGbRUYPtVq3">
          Regeringens utgiftsökningar, både de beslutade och de planerade,
          riskerar emellertid att cementera de svenska förhållandena med
          en mycket konjunkturkänslig budget. Att regeringen avstår från
          strukturella reformer och i stället går på med utgiftsökningar
          i sann "socialdemokratisk anda" ökar således risken att vi på
          nytt drabbas extra hårt när konjunkturen vänder nedåt.
        </p>
        <p xml:id="i-2dBzZMSN2ZNRbKZcF2ynnV">
          För att bryta trenden och för att stärka det redan vacklande
          förtroendet måste regeringen en gång för alla klargöra att de
          av riksdagen bestämda utgiftstaken ligger helt fast. Det betyder
          att alla utgiftsökningar som riskerar att spräcka utgiftstaken
          måste avvisas. Det betyder också att redan aviserade utgiftsökningar
          måste dras tillbaka om det visar sig att utgiftstaket är på väg
          att överskridas. Så länge detta klargörande från finansministern
          saknas kommer farhågorna om att regeringen är beredd att gå förbi
          beslut fattade av riksdagen att fortleva.
        </p>
        <p xml:id="i-21sPfCWRXaypsaCuSeCMcc">
          Med hänvisning till ovanstående vill jag fråga finansminister
          Bosse Ringholm:
        </p>
        <p xml:id="i-KoybnjsNCbXVzxfDYpV6kc">
          1. Kommer regeringen att tillåta att de av riksdagen bestämda
          utgiftstaken överskrids?
        </p>
        <p xml:id="i-2mGgYomEocPFnMvXuFUVpU">
          2. Kommer regeringen att dra tillbaka redan beslutade utgiftsökningar
          om utgiftstaken hotas?
        </p>
      </div>
    </body>
  </text>
</TEI>
