<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0180">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0180</head>
        <author who="i-Wi3g62hUDzMcGRj3oM1KNu">Egervärn, Erik Arthur (c) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>decentraliserad tingsrättsorganisation</topic>
        <docDate when="1999-12-23">den 23 december</docDate>
        <status when="unknown" byWhom="justitieminister Laila Freivalds " byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GN10180</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:180 av Erik Arthur Egervärn (c) till
          justitieminister Laila Freivalds om decentraliserad tingsrättsorganisation
        </IPQ_title>
      </div>
      <div type="IPQuestionBody">
        <p xml:id="i-VTpPLWLzhmKggBMZu7oWKK">
          Samhället blir alltmer komplext och sammansatt. Behoven av specialisering
          och kompetenshöjning gör sig allt starkare gällande inom olika
          samhällssektorer. Den ökade internationaliseringen sätter tydliga
          avtryck även för rättsväsendets vidkommande. Ett öppet och gränslöst
          Europa innebär att även kriminaliteten rör sig alltmer över gränserna.
          Den svenska rättsbildningen och rättstillämpningen har också successivt
          europeiserats, i och med att Sverige sedan några år är bundet
          av Europarådets konvention om de mänskliga fri- och rättigheterna
          och till följd av medlemskapet i Europeiska unionen.
        </p>
        <p xml:id="i-BMiq1bhyAbBEkkFNE3DX3E">
          EU-medlemskapet har även resulterat i ett allt ökande samarbete
          mellan rättsväsendena i de olika länderna på olika områden. Den
          s.k. tredje pelaren i EU, samarbete i inrikesrättsliga frågor,
          utvecklas och Sverige har tagit en ledande roll för att lyfta
          upp brottsförebyggande arbete som ett viktigt samarbetsområde
          på den europeiska agendan.
        </p>
        <p xml:id="i-FPryDZCdS6Y8YwdgqsMhDy">
          Alla dessa utvecklingstendenser har inneburit att stora delar
          av rättsväsendet på senare år genomgått kraftiga omorganisationer
          och strukturförändringar, för att moderniseras och anpassas till
          att klara av den nya tidens förutsättningar, behov och krav. Omorganisationerna
          har i flera fall skett parallellt med kraftiga besparingar, vilket
          tagit tid och kraft i anspråk.
        </p>
        <p xml:id="i-25mhvGKCd7NdoyJzjDrSLn">
          Behovet av modernisering och reformering av domstolsväsendet
          kvarstår dock. Centerpartiet är oroat över det sätt på vilken
          en sådan förändring nu genomdrivs, nämligen genom centraliseringen
          av inskrivningsverksamheten och Domstolsverkets sparkrav. Vi befarar
          att sparkravet kommer att gå ut över de mindre tingsrätterna och
          leda till en centraliserad tingsrättsorganisation. Vår oro förstärks
          av att besparingarna inte riktar sig mot något bestämt håll.
        </p>
        <p xml:id="i-24TFtEvbDg4A1bhw4SCoRX">
          Den 15 % besparing som många små tingsrätter utsätts för är "nådastöten",
          därför att personal är det enda som går att spara på. Domare är
          livstidsanställda och kan ej friställas, alltså blir det övrig
          personal som får gå och på dessa villkor går det inte att bedriva
          en tingsrätt.
        </p>
        <p xml:id="i-LRScmRJgSYNxahN4bEf2SV">
          Närheten och tillgängligheten till hela rättsväsendet, inklusive
          domstolarna, är en central trygghetsfråga för medborgarna. En
          centraliserad tingsrättsorganisation skulle vara olycklig ur en
          rad aspekter. Genom ett väl utbyggt nät av tingsrätter kan onödiga
          resor och tidsspillan undvikas. Detta är viktigt också för rättssäkerheten.
          Ett mer centraliserat domstolsväsende riskerar att redan alltför
          långa handläggningstider blir än längre, med konsekvenser t.ex.
          för vittnesmålens trovärdighet när lång tid gått. Lokalt förankrade
          tingsrätter har ett betydande värde för rättsskipningen, bl.a.
          tack vare den person- och lokalkännedom som de små tingsrätterna
          besitter. Förtroendet och respekten hos medborgarna för domstolarnas
          avgöranden ökar med vetskapen om att det är lokalt verksamma domare
          och nämndemän som deltar i dömandet. Lokalt förankrat dömande
          motverkar anonymitet och ger offentlighetsprincipen ett reellt
          innehåll.
        </p>
        <p xml:id="i-WQQFFvtLGkixTEbcvpgbSR">
          1. Vilka åtgärder avser justitieministern vidta för att bibehålla
          en decentraliserad tingsrättsorganisation?
        </p>
        <p xml:id="i-vUekiPpdVyvXfmbGWGGpu">
          2. Vilka åtgärder avser justitieministern vidta för att bibehålla
          den kompetens som övrig domstolspersonal besitter?
        </p>
      </div>
    </body>
  </text>
</TEI>
