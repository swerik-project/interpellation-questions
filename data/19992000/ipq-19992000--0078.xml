<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0078">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0078</head>
        <author who="i-UDXM9dqeHhySJV3ZevrZPw">Ericsson, Dan (kd) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>det ekologiska samhället</topic>
        <docDate when="1999-11-10">den 10 november</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GN1078</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:78 av Dan Ericsson (kd) till miljöminister
          Kjell Larsson om det ekologiska samhället
        </IPQ_title>
      </div>
      <div type="IPQuestionBody">
        <p xml:id="i-9iXidpmRNqnwKLTfodRYDX">
          Under sjuttiotalet lärde vi oss att hålla Sverige rent genom
          städkampanjer genomförda av Stiftelsen Håll Sverige Rent. I dag
          arbetar denna stiftelse fortfarande med utbildning, kampanjer
          och information till skolor, organisationer och näringsliv för
          ett ökat miljöansvar. Stiftelsen leder och utvecklar miljöarbetet
          i ca 500 s.k. Grön Flagg-skolor och förskolor. Denna verksamhet
          är i dag väl förankrad i skolor och förskolor och projektet har
          en lång erfarenhet av miljöarbetet. För att förenkla det administrativa
          och samtidigt förstärka miljöarbetet i skolorna bör Grön Flagg-projektet
          samordnas med Skolverkets miljöskolaprojekt.
        </p>
        <p xml:id="i-W7dJE77VyPp9ZrZCYhvX1V">
          Det är viktigt att ha regler och riktlinjer för hur vi ska ta
          hand om vårt växande avfall. Som konsument eller producent måste
          man veta vad som är miljömässigt riktigt. Gemensamma regler, information,
          vilja och incitament måste finnas för strävan mot ett ekologiskt
          hållbart samhälle.
        </p>
        <p xml:id="i-7srfirqx3pFedQj1KGTeZ4">
          Kristdemokraternas kvinnoförbund i Örebro län har väckt frågan
          om våra sopor och hanterandet av vårt skräp. Det föranleder mig
          att fråga:
        </p>
        <p xml:id="i-3JnUYGcyxebnMk7uUxdKGw">
          Är det självklart att det blir en minskning av avfallsströmmen
          i och med att vi konsumenter källsorterar? Är det framgångsrik
          källsortering vi talar om när en konsument måste sortera en restprodukt
          i tre fraktioner? Har konsumenten haft något val vid inköpet,
          nämligen valet av miljöanpassad förpackning, då en komplicerad
          förpackning oftast erbjuder ett lägre pris på produkten? Konsumenten
          måste få en chans att själv få välja förpackning till sin produkt
          utan att behöva välja en dyrare förpackning.
        </p>
        <p xml:id="i-XGEjAUYNScSgLvcTNJyxji">
          En möjlighet för att underlätta för konsumenten är att ha enhetliga
          förpackningar eller förpackningar med anvisningar om hur den ska
          sorteras. Det skulle vara ett alternativ för att få utvecklingen
          att gå mot rätt håll.
        </p>
        <p xml:id="i-EPujihHjK7SzyXRWqoQSVk">
          Om vi ska ha en ekologiskt hållbar avfallshantering med långsiktigt
          perspektiv måste detta kopplas till kemikaliehanteringen och det
          faktum att det i våra produkter ingår en mängd med kemikalier
          som måste tas om hand. Industrins källsortering fungerar bra och
          industrin har tagit på sig ansvaret att arbeta för ett ekologiskt
          hållbart samhälle. Men omställningstiden för industrin är lång
          och anpassning samt hänsynstagande till andra länder och dess
          kunder kräver tid och resurser. Vi kristdemokrater menar att incitamenten
          till industriernas omställning måste öka. Ska vi kunna fortsätta
          att vara framgångsrika inom miljöområdet måste det finnas möjlighet
          för utveckling och forskning. Vi har i Sverige hög kompetens och
          mycket stor vilja att driva vårt samhälle mot det ekologiskt hållbara.
          Detta är ett område där vi kan vara ett föregångsland.
        </p>
        <p xml:id="i-2rGd4Dvgr2fgWQAsM9f7Cv">
          Mina frågor till miljöministern är:
        </p>
        <p xml:id="i-WAKZHjsVphRWkuZDbzpVVx">
          Kommer åtgärder att vidtas för att samordna Grön Flagg-projektet
          med Skolverkets miljöskolaprojekt?
        </p>
        <p xml:id="i-52ozd9hVr2YiogacipHGwu">
          Vilka åtgärder kommer ministern att vidta för att ånyo lyfta
          frågan om att hålla Sverige rent hos allmänheten, skolor och organisationer?
        </p>
        <p xml:id="i-JCNT38bF1g8doJBBVHWA5t">
          Vilka åtgärder kommer ministern att vidta för att producenten
          ska kunna erbjuda en produkt med en mer miljöanpassad förpackning
          till ett överkomligt pris så att konsumenten verkligen får möjlighet
          att välja en miljömässigt riktig förpackning?
        </p>
        <p xml:id="i-Q2JhbZXhapR4Jy6TNtEdGK">
          Kommer ministern att vidta åtgärder för att sorteringsanvisningar
          ska finnas på förpackningar?
        </p>
        <p xml:id="i-UDnMqn27M1tZ4YQWoyCUt1">
          Vilka åtgärder kommer ministern att vidta för att öka incitamenten
          för industriernas omställning till det ekologiskt hållbara samhället?
        </p>
      </div>
    </body>
  </text>
</TEI>
