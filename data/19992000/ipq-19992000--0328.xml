<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0328">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0328</head>
        <author who="i-T9dFBJ1pv742mQeG3uLBtA">Viklund, Margareta (kd) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>PSA-screening</topic>
        <docDate when="2000-03-31">den 31 mars</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GN10328</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:328 av Margareta Viklund (kd) till socialminister
          Lars Engqvist om PSA-screening
        </IPQ_title>
      </div>
      <div type="IPQuestionBody">
        <p xml:id="i-7NydAybw8cWdRrcVFxZzQv">
          Drygt 6 000 män får varje år diagnosen prostatacancer. Ca 2 300
          män dör årligen i sjukdomen. Den är den vanligaste cancerformen
          bland män i Sverige. Ändå talas det litet om detta problem. Skälet
          till det låga intresset för sjukdomen tycks vara, bl.a. att döma
          av experter som uttalat sig i massmedierna, att man inte i onödan
          vill skapa oro. Förutom bristfällig information kan konstateras
          att även forskningen inom detta område är eftersatt.
        </p>
        <p xml:id="i-CauLxRkbdJQ3Nt2GdN21AD">
          Prostatan är en körtel som omsluter urinrörets övre del. Körteln
          hos män producerar ett sekret, som är avgörande för mannens fertilitet.
          Bland män över 50 år är förstoring av prostata en vanlig åkomma.
          Den medför vissa svårigheter att kasta vatten men är relativt
          ofarlig. Prostatacancer däremot är lömsk eftersom tumören ofta
          inte ger några symtom under många år men kan sprida sig till lymfkörtlar,
          skelett och inre organ. Den blir då i allmänhet obotlig.
        </p>
        <p xml:id="i-NXasTDAEs4anU4wFSQiHte">
          Ett enkelt blodprov, som mäter den s.k. PSA-halten, är tillräcklig
          för att få indikation om prostatakörteln angripits av cancer.
          Analysen kan göras vid en årlig hälsokontroll, då man också samtidigt
          brukar få värden för kolesterol, järn, socker m.m.
        </p>
        <p xml:id="i-NMSiXGieaz7oFnpxyoGu9w">
          Det ligger nära till hands att dra paralleller med kvinnornas
          vanligaste cancersjukdomar i underliv och bröst. Det finns sedan
          många år omfattande hälsokontroller som mammografi och cellprovtagning.
          Kvinnor över en viss ålder kallas till mammografiundersökning
          med jämna mellanrum. Informationen är omfattande och ingen kvinna
          lär vara ovetande om detta. Dessa hälsokontroller har varit framgångsrika
          enligt forskningsrapporter, som Socialstyrelsen nyligen presenterat.
        </p>
        <p xml:id="i-3GW42mtseQ5sD3sVdgLJQ9">
          Det borde vara en självklarhet att alla män över 50 år informeras
          om vilka enkla möjligheter det finns att kontrollera förekomsten
          av cancer i prostatan.
        </p>
        <p xml:id="i-4GZXhorwFQGdR5bXp4nsfL">
          Min fråga till socialministern är:
        </p>
        <p xml:id="i-RW7UPoY6vFeLLEz4tgq1gU">
          Vilka åtgärder avser ministern vidta för att initiera hälsoupplysning
          och hälsokontroll riktad till män i riskgruppen för att få prostatacancer?
        </p>
      </div>
    </body>
  </text>
</TEI>
