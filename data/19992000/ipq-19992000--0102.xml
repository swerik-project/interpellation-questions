<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0102">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0102</head>
        <author who="i-HuA2xXt8AknKvizfMoSFQt">Furubjelke, Viola (s) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>utvidgning av EU</topic>
        <docDate when="1999-11-19">den 19 november</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GN10102</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:102 av Viola Furubjelke (s) till utrikesminister
          Anna Lindh om utvidgning av EU
        </IPQ_title>
      </div>
      <div type="IPQuestionBody">
        <p xml:id="i-JbPPwzJeoJ8KSmcPMn8uUz">
          Den i särklass viktigaste frågan för Europeiska unionen, ja för
          hela Europa, gäller hur utvidgningen till länderna i Central-
          och Östeuropa kommer att gå.
        </p>
        <p xml:id="i-Evakcpi9pKWQkZ7mgsb62a">
          Den 13 oktober kom kommissionen med ett förslag om att förhandlingar
          ska inledas med alla återstående kandidater som respekterar demokrati,
          lag och rätt, mänskliga rättigheter och minoriteters rätt, i stort
          de s.k. Köpenhamnskriterierna som antogs av EU:s toppmöte 1993.
        </p>
        <p xml:id="i-U94zCuoKHwzGN2gF9mQRe3">
          De länder som nu avses är Bulgarien, Lettland, Litauen, Malta,
          Rumänien Slovakien. Tidigare har Polen, Ungern, Tjeckien, Estland,
          Slovenien och Cypern fått klartecken. Efter en sådan här s.k.
          regattastart, ska förhandlingarna föras efter varje lands egna
          förutsättningar och efter hur de följer upp Köpenhamnskriterierna.
        </p>
        <p xml:id="i-2H7XvyETSYfkPrXFMh5HSB">
          Samtidigt med kommissionens förslag om en gemensam start presenterades
          rapporter om hur långt varje ansökarland har kommit i sin harmonisering
          till EU:s redan antagna krav.
        </p>
        <p xml:id="i-QvTotH86a1a98mqH3bLJQR">
          Två av länderna har fått särskilda ålägganden. Förhandlingarna
          med Bulgarien startar inte om man inte presenterar en avvecklingsplan
          för kärnkraftverket i Kozloduy, och att ekonomiska reformer sätts
          i verket.
        </p>
        <p xml:id="i-78bkX17zX9JzMYqMKUHk2G">
          I Rumänien gäller det att landet kommer till rätta med de förfärliga
          omständigheterna på barnhemmen, samt visar realism i att omsätta
          ekonomiska reformer i praktiken.
        </p>
        <p xml:id="i-82GEgVhApE7dvA5pjxvbH6">
          För Sveriges del är det av särskild vikt att de tre baltiska
          länderna blir medlemmar i EU. Det finns säkerhetspolitiska aspekter,
          det handlar om EU som fredsobjekt. Med en fast förankring i EU
          blir de baltiska ländernas frihet och självständighet ytterligare
          befäst, vilket är av stor betydelse också för vårt land. Det är
          grannländer med vilka vi också har handel och turism, som skulle
          underlättas och öka om de vore medlemmar i EU.
        </p>
        <p xml:id="i-GKiQzunjUirExj4t3ZkLeh">
          Med anledning av detta vill jag fråga utrikesministern följande:
        </p>
        <p xml:id="i-RA3XwxGCxKWF3WJjU2cBzG">
          Avser ministern vidta några åtgärder så att alla de nytillkomna
          sex länderna verkligen kommer att starta förhandlingar samtidigt?
        </p>
        <p xml:id="i-BzvPrnDAjKEvPvKTjUZwRf">
          Vad anser utrikesministern om de landsbedömningar som kommissionen
          tagit fram?
        </p>
        <p xml:id="i-EgkMb8n8M2rKUA5AuvnHF">
          Vilken bedömning gör man på Utrikesdepartementet av realismen
          i att Bulgarien och Rumänien lyckas med de krav kommissionen ställer
          upp?
        </p>
        <p xml:id="i-6Y1E3prYZKzwt4Jc3w4Xrk">
          Vad avser ministern ytterligare göra från svensk sida för att
          underlätta Lettlands och Litauens medlemskapsförhandlingar?
        </p>
      </div>
    </body>
  </text>
</TEI>
