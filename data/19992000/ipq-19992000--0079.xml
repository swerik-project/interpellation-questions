<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0079">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0079</head>
        <author who="i-NAAZv6GeNG6UKYzSr8WGFB">Lindström, Olle (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic> situationen i Sverige</topic>
        <docDate when="1999-11-10">den 10 november</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GN1079</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:79 av Olle Lindström (m) till näringsminister
          Björn Rosengren om situationen i Sverige
        </IPQ_title>
      </div>
      <div type="IPQuestionBody">
        <p xml:id="i-GNHY4NFyyAKxSktZ9QFUce">
          Det går bra för Sverige. Det växer så det knakar. Det har skapats
          100 000 nya jobb i år och prognosen för år 2000 är i stort densamma.
          Det är det budskap som upprepas av näringsministern och andra
          regeringsföreträdare vid varje tänkbart tillfälle.
        </p>
        <p xml:id="i-FXbmDex5MT92rd7ZGbSmL">
          Det är bra att den gynnsamma konjunkturen fortsätter och att
          statens finanser förbättras, men tyvärr svävar orosmolnen över
          oss. Årets upplaga av Nordisk statistisk årsbok, utgiven av Nordiska
          ministerrådet, visar att Sverige är det fattigaste landet i Norden,
          mitt i högkonjunkturen.
        </p>
        <p xml:id="i-Tk5Up6nVxud7ohGZw9ASC7">
          Oljenationen Norge är givetvis det nordiska land som har högst
          BNP per person, mätt i köpkraft.
        </p>
        <p xml:id="i-8VJA5wDEq3LfxZ3JLu9bwJ">
          Mer uppseendeväckande är det att mellan 1997 och 1998 har svenskarna
          ersatt finländarna som Nordens fattigaste folk. Sverige ligger
          nu 25 % lägre än Norge, 17 % lägre än Danmark och 3 % lägre än
          Finland. Således går det väsentligt bättre för våra nordiska grannar.
        </p>
        <p xml:id="i-J3DfNAGVrp1q94SNDjmmo3">
          I många län och kommuner har ingen märkt av den oöverträffade
          ljusblåa bild över Sveriges ekonomi som näringsministern ständigt
          kablar ut över medierna. Trots utlovade extra miljarder till kommuner
          och landsting står de nu i kö hos kommunakuten och bostadsakuten.
        </p>
        <p xml:id="i-Gr3obvpKkMQ4UeAm2b1zEY">
          I de glest bebyggda delarna av vårt land är arbetslösheten fortfarande
          mycket hög och t.o.m. ökar i vissa områden. Företagsflykten fortsätter
          till stor del beroende på den företagarfientliga politik som alltjämt
          förs, trots löften om förbättringar. Tillverkningen av Albinpannan
          i Kalix flyttas nu till Finland, några mil över gränsen. Fullföljs
          dessutom regeringens förslag om borttagande av de nedsatta arbetsgivaravgifterna
          för tillverkande företag i stödområdet blir företagsklimatet ytterligare
          försämrat.
        </p>
        <p xml:id="i-Sb7chuXsQZ8HcNqvVs4RU">
          Regeringens politik @ en omvänd regionalpolitik @ leder till
          ökade regionala skillnader och utarmar på sikt glesbygden. Regeringens
          politik tillåter inte att hela Sverige ska leva. Regeringens politik
          tillåter inte att hela Sverige ska försvaras.
        </p>
        <p xml:id="i-8RdSZ7Rw1B3r1XVbfCa7Cc">
          Sverige har kantrat!
        </p>
        <p xml:id="i-GXYMFUZxbygXLWUbypVUTT">
          Vilka åtgärder ämnar näringsministern vidta för att hela Sverige
          ska kunna leva vidare?
        </p>
      </div>
    </body>
  </text>
</TEI>
