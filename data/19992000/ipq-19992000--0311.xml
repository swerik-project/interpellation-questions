<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0311">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0311</head>
        <author who="i-2aZQBvMx8o6ihusfvExbt8">Åström, Alice (v) </author>
        <recipient who="i-4CwyNH4xXJhZj5wdBAzmSY">justitieminister Laila Freivalds </recipient>
        <topic>Echelon</topic>
        <docDate when="2000-03-21">den 21 mars</docDate>
        <status when="unknown" byWhom="justitieminister Laila Freivalds " byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GN10311</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:311 av Alice Åström (v) till justitieminister
          Laila Freivalds om Echelon
        </IPQ_title>
      </div>
      <div type="IPQuestionBody">
        <p xml:id="i-Uv24GNWiVD6S5QHGd4cCni">
          Den senaste tiden har såväl svenska som utländska medier varit
          fulla av rapporter om det s.k. Echelon-samarbetet. Samarbetet
          har bl.a. bekräftats av CIA-chefen George Tenet (Le Monde den
          10 mars 2000). Fler och fler regeringar runtom i världen tar hotet
          på allvar och arbetar för att vidta åtgärder mot det omfattande
          spionage som bedrivs. Dessa regeringar har inte ansett sig behöva
          skriftliga bevis för att kunna ta hotet på allvar.
        </p>
        <p xml:id="i-K4xM9NC4bue78fUQMX81g8">
          I Europaparlamentet har en rapport tagits fram om hotet från
          Echelon vilken lett till att en särskild debatt med anledning
          av de uppgifter som framkommit kommer att hållas i slutet av mars.
          Man har även tidigare hållit utfrågningar med kommissionen och
          deras kunskaper om spionaget. Från den svenska regeringens sida
          är det dock fortfarande tyst.
        </p>
        <p xml:id="i-D5odFY1qTQ3F4FcrPpEFCj">
          Frågan blir ytterligare mera allvarlig och angelägen då SÄPO
          i sin senaste verksamhetsberättelse redovisar att avlyssning av
          kommunikation sker och att det gäller såväl ekonomisk som politisk
          kontroll. Man konstaterar också att det under de senaste åren
          framkommit information som visar att signalspaningshotet samt
          svårigheten att värja sig mot andra tekniska inhämtningsmetoder
          som dataintrång, buggning, illegal telefonavlyssning etc. är avsevärt
          större än vad som tidigare varit känt. SÄPO konstaterar också
          att säkerhetsnivån vad gäller IT är mycket låg i Sverige. Enligt
          SÄPO:s verksamhetsberättelse är den främsta aktören på området
          USA, även om Ryssland också bedriver teknisk inhämtning i betydande
          omfattning.
        </p>
        <p xml:id="i-T4qYyZpzFVePAK23wsL9a8">
          En organiserad avlyssning som den som bedrivs inom Echelon är
          illegal på alla plan. Dels gäller det, som justitieministern påpekade
          i sitt svar på en fråga om Echelon i höstas, brytande av post-
          och telehemlighet men också många andra konventioner och lagar
          som åsidosätts.
        </p>
        <p xml:id="i-FZF9genRtKdTcgkCMTb94u">
          Att avlyssna och kontrollera privatpersoners privata korrespondens
          är ett brott mot såväl Europakonventionen (art 8) som Internationella
          konventionen om medborgerliga och politiska rättigheter (art 17).
        </p>
        <p xml:id="i-VYvYCtDk46J37A6idLzn38">
          Det ekonomiska spionaget torde konstituera brott mot lagen om
          skydd för företagshemligheter. Detta ger mycket allvarliga följder,
          inte minst för ett litet land som Sverige som är mycket beroende
          av sin exportindustri. Stora ekonomiska värden står på spel. Denna
          lagstiftning är dock nationell och torde behöva förstärkas exempelvis
          genom en internationell konvention som behandlar frågor om företagsspionage.
        </p>
        <p xml:id="i-RVdrjfkaLQmPRQ9nrizRrQ">
          Jag utgår dels med hänvisning till SÄPO:s verksamhetsberättelse
          och dels med hänvisning till det europeiska samarbetet från att
          justitieministern känner till åtminstone en del av omfattningen
          av Echelons verksamhet.
        </p>
        <p xml:id="i-7tozT1U4bwoFzcux88mnZf">
          Med hänvisning till ovanstående vill jag ställa följande frågor
          till justitieministern:
        </p>
        <p xml:id="i-Lcvkv2aMStG11WstQN9TRY">
          1. Vilken bedömning gör regeringen av hotet mot individers integritet
          och svenska företag med hänvisning till Echelon?
        </p>
        <p xml:id="i-2oVdy4JnZuMrvcrr9TFj8y">
          2. Vilka åtgärder avser regeringen att vidta för att skydda svenska
          intressen mot övervakning genom Echelon?
        </p>
        <p xml:id="i-2Rv5DmN8q4HCnYUHSx96uL">
          3. Avser regeringen att initiera ett samarbete inom FN för att
          skapa ett internationellt skydd för individer och företag mot
          intrång genom olaglig avlyssning och övervakning?
        </p>
      </div>
    </body>
  </text>
</TEI>
