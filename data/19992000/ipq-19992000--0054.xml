<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0054">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0054</head>
        <author who="i-2mNEN1Zszf1P35pk3WZQhH">Hagberg, Michael (s) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>skyddsjakt på varg</topic>
        <docDate when="1999-11-01">den 1 november</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GN1054</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:54 av Michael Hagberg (s) till miljöminister
          Kjell Larsson om skyddsjakt på varg
        </IPQ_title>
      </div>
      <div type="IPQuestionBody">
        <p xml:id="i-NEHAyLWtQGjtnvfGUUrnfQ">
          Det borde vara självklart att vi ser det som en tillgång och
          att vi har ett gemensamt ansvar för att Sverige har en livskraftig
          rovdjursstam. Men ska vi få en bred uppslutning kring detta måste
          vi samtidigt vara beredda att diskutera de problem som utan tvivel
          är förknippade med förekomsten av rovdjur. Efter att ha besökt
          de flesta områden som har etablerade rovdjursstammar är det uppenbart
          för mig att vi nu på allvar måste ta itu med de problem som många
          som bor i de här områdena har.
        </p>
        <p xml:id="i-RzV6u2cjeohZeyR3YECBnY">
          Konflikterna i renbetesland är väl kända. Vi har ett ersättningssystem
          och skyddsjakt på flera av rovdjursarterna. Men kraven växer på
          ytterligare åtgärder eftersom det som görs i dag inte är tillräckligt.
        </p>
        <p xml:id="i-5jRCfULLxNcLEZh7ZQeue1">
          Också utanför renbeteslandet kommer nu krav på åtgärder. Också
          i många av dessa områden är enligt min uppfattning problemen med
          de allt större rovdjursstammarna så stora att de måste tas på
          allvar.
        </p>
        <p xml:id="i-NBsyd4WtntoYtE7TEC76Gq">
          Riksdagens miljö- och jordbruksutskott har insett problemen och
          begärde därför att regeringen skulle tillsätta en rovdjursutredning.
          Utredningen har påbörjat sitt arbete och ska lämna sitt förslag
          vid årsskiftet 1999-2000. Det innebär att förslag rimligen bör
          kunna komma vid halvårsskiftet 2000 efter en remissomgång.
        </p>
        <p xml:id="i-KctBvBbfmqM2itekLL1gzZ">
          Den 23 juli 1998 beslutade regeringen om tilläggsdirektiv att
          med förtur utreda frågan om utvidgad skyddsjakt och nödvärnsjakt
          så att den också omfattar varg. Delbetänkandet i denna fråga lämnades
          till regeringen i april i år.
        </p>
        <p xml:id="i-CTJvf8S5WaqXxXBj4ep68p">
          Mot bakgrund av det anförda vill jag fråga:
        </p>
        <p xml:id="i-NBtydpWW1gwsr8CfwqjVHM">
          När avser regeringen att ta ställning till delbetänkandet om
          utvidgad skyddsjakt och nödvärnsjakt på varg?
        </p>
      </div>
    </body>
  </text>
</TEI>
