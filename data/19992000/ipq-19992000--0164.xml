<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0164">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0164</head>
        <author who="i-ErVmo7eYu7oehJQsJSwD6t">Landgren, Per (kd) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>region Västra Götaland</topic>
        <docDate when="1999-12-20">den 20 december</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GN10164</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:164 av Per Landgren (kd) till näringsminister
          Björn Rosengren om region Västra Götaland
        </IPQ_title>
      </div>
      <div type="IPQuestionBody">
        <p xml:id="i-7Roxx7SrntW2mejPD7LQSX">
          Sveriges riksdag har tidigare fattat beslut om den nya regionen
          Västra Götaland. Meningen var att regionen skulle få en ökad självständighet
          genom att ansvar och resurser överfördes från statens länsstyrelser
          till den nya regionens egna organ. Uppgiften med långsiktig regional
          utveckling med ansvar för regionalpolitiska och andra utvecklingsmedel
          har således decentraliserats och kommit närmare regionens invånare.
          Detta är fullt i linje med EU:s intentioner vad gäller regionernas
          plats och betydelse i Europa.
        </p>
        <p xml:id="i-V6QPDGLQuGXe822AcLDsm4">
          Enligt uppgift fattade regeringen den 16 december beslut om administrationen
          av EU:s strukturfondsprogram för åren 2000 till 2006. Västra Götaland
          (med Halland) uppfyller som region kraven för ett eget strukturfondsområde
          NUT-2), men av outgrundliga skäl har den nya regionen med sin
          försöksverksamhet förts samman med Värmland och Närke. Regeringen
          har dessutom beslutat att såväl förvaltningsmyndigheten för strukturfonderna
          som den beslutande strukturfondsdelegationen ska ligga i Örebro,
          trots att den regionala försöksverksamheten för långsiktig utveckling
          äger rum i Västra Götaland och trots att regionen är den i särklass
          största av de tre länen. Vidare ska strukturfondsdelegationen
          ledas av landshövdingen i Örebro län med samma läns landshövdingsersättare
          som vice ordförande. Utöver landshövdingen i delegationen hämtas
          fyra ledamöter från de tre länen vardera. Fyra kommer således
          från Västra Götaland, där en hämtas från länsstyrelsen, en från
          länsarbetsnämnden, en från kommunerna i Västra Götaland och enbart
          en från det av riksdagen beslutade regionala självstyrelseorganet.
        </p>
        <p xml:id="i-2hQHqfBhsS7VLGqXEUeXRw">
          Sammantaget kan inte regeringsbeslutet betraktas som något annat
          än en ren provokation. Provokationen synes riktad mot såväl Sveriges
          riksdag som regionen Västra Götaland. Riksdagen har fattat beslutet
          om den regionala försöksverksamheten med regionen i Västra Götaland
          och regionen ska bära ansvaret. Dessutom såväl administreras som
          styrs nuvarande strukturfonder, som upphör i och med årsskiftet,
          i Västra Götaland. I den nya regionen har sedan länge såväl rutiner
          som kompetens byggts upp för regional utveckling och strukturfondshantering.
        </p>
        <p xml:id="i-KUDvTQnvPT4qATPeRUm3ec">
          Mot denna bakgrund vill jag fråga följande:
        </p>
        <p xml:id="i-2SAYdYbtDyHXaNZn7a23rP">
          Anser statsrådet att regeringsbeslutet om strukturfonderna, vilket
          refererats ovan, är i enlighet med riksdagens fattade beslut om
          försöksverksamhet i Västra Götaland?
        </p>
        <p xml:id="i-3Vv3AerH3oS3VG5er6JPQN">
          Hur tänker sig statsrådet nu att samordning ska ske vad gäller
          regional utveckling, utvecklingsstrategi och tillväxtavtal i Västra
          Götaland med enbart en representant från regionen i den beslutande
          styrelsen på 13 ledamöter?
        </p>
        <p xml:id="i-TWZmtDKKnydchTK1NJLpVd">
          Kan statsrådet förstå att besluten ovan uppfattas som en provokation
          mot Västra Götaland och regionförsöken?
        </p>
      </div>
    </body>
  </text>
</TEI>
