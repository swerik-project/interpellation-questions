<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0122">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0122</head>
        <author who="i-TBWJgK7R6pzsE6Ap5PiEb4">Näslund, Ingrid (kd) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>arresterade iranska judar</topic>
        <docDate when="1999-12-01">den 1 december</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GN10122</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:122 av Ingrid Näslund (kd) till utrikesminister
          Anna Lindh om arresterade iranska judar
        </IPQ_title>
      </div>
      <div type="IPQuestionBody">
        <p xml:id="i-EQ6JQgiGUQCMuRPx9s75dn">
          I slutet av mars arresterades 13 judar i Iran, anklagade för
          spioneri för Israels och USA:s räkning. USA har avvisat anklagelserna
          som helt grundlösa och Israels utrikesminister har deklarerat
          att ingen av de 13 arresterade är spioner. De har inte heller
          haft någon som helst förbindelse med den israeliska säkerhetstjänsten.
          Anklagelserna för spioneri har inte på något sätt styrkts eller
          dokumenterats av de iranska myndigheterna.
        </p>
        <p xml:id="i-LziPUhHEqMRChtrxrbS55q">
          Sedan fallet med de 13 iranska judarna blev allmänt känt den
          första veckan i juni har regeringar, politiker och olika organisationer
          över hela världen reagerat på olika sätt och till regeringen i
          Iran uttryckt stark oro för det faktum att dessa judar hålls i
          arrest utan rättegång och dom. Enligt Amnesty International är
          risken för en orättvis rättegång och dom stor, eftersom de 13
          iranska judarna enligt de iranska myndigheterna, är anklagade
          för spioneri och ska ställas inför rätta i en revolutionsdomstol.
          I en sådan domstol får varken advokater eller observatörer närvara
          vid rättegång. Detta innebär att en sådan rättegång inte når upp
          till internationell minimistandard. Det är dödsstraff för spioneri
          enligt islamsk lag och risken för att de 13 iranska judarna ska
          dömas till döden är överhängande.
        </p>
        <p xml:id="i-5j5FfA3CXijtoJKWZ987Bm">
          Flera av de 13 iranska judarna är rabbiner och religiösa lärare.
          De kommer från städerna Shiraz och Isfahan. Från iranska myndigheters
          sida förnekas att deras religion skulle ha något med arresteringen
          att göra. Den iranska regeringen har reagerat starkt på olika
          regeringars reaktioner på arresteringen av judarna och betecknar
          det som inblandning i Irans interna affärer.
        </p>
        <p xml:id="i-EoCDVceEBUUyozG8wbfoTN">
          Den 18 november antogs en resolution i FN:s generalförsamling,
          som fördömde förtryck av mänskliga rättigheter i Iran. Resolutionen
          uppmanar Iran att ge de 13 iranska judarna, arresterade och anklagade
          för spioneri i Iran, en rättvis dom och full insyn i rättegångsförfarandet.
          Resolutionen uttrycker också oro över Irans restriktioner när
          det gäller yttrandefrihet och inskränkt pressfrihet efter studentdemonstrationerna
          i juli. Det är beklagligt att Iran trots allt får stöd från så
          pass många länder och att ännu fler vägrar att ta ställning i
          en fråga som rör mänskliga rättigheter.
        </p>
        <p xml:id="i-9rCtQS1D9uQCry3av8wAyL">
          Den svenska regeringen har också, enligt vad som framkommit som
          svar på frågor i riksdagen, agerat både bilateralt och via EU
          i juni och i augusti. Nu har de 13 spionanklagade judarna hållits
          i arrest i åtta månader. Det är enligt min mening oerhört viktigt
          att den iranska regeringen inte lämnas någon ro från det internationella
          samhället. Om det blir tyst omkring de 13 anklagade är risken
          stor att de glöms bort, döms till döden utan juridisk hjälp och
          någon insyn och sedan avrättas.
        </p>
        <p xml:id="i-RLLvvDgcjA4ovVc3kq9Jua">
          Med anledning av den allvarliga situation de 13 judarna befinner
          sig i vill jag ställa följande frågor till utrikesministern:
        </p>
        <p xml:id="i-MrxjLdtmHuDtCSJQb9oNHa">
          1. Vad har den svenska regeringen gjort sedan augusti för att
          efterforska de 13 iranska judarnas öde?
        </p>
        <p xml:id="i-JSK5io2GbCLi4T5PCahVKd">
          2. Vad har regeringen gjort den senaste tiden för att till Irans
          regering ytterligare lyfta frågan om en rättvis och öppen rättegång
          med tillgång till advokater för de anklagade?
        </p>
        <p xml:id="i-UUkc7tysQYkUwBeeFNmdoU">
          3. Vad avser utrikesministern göra för att på nytt ta upp frågan
          med Irans regering?
        </p>
        <p xml:id="i-W4QEzCP8wQ9ZNDqZasCVu1">
          4. Vad avser den svenska regeringen göra för att ytterligare
          driva frågan i EU och andra internationella fora?
        </p>
        <p xml:id="i-Td5R9VsPEMZV5aGJNV8Wjw">
          5. Vad avser den svenska regeringen göra för att använda sitt
          inflytande i muslimska länder för att förmå dem att agera gentemot
          Iran i denna människorättsfråga?
        </p>
      </div>
    </body>
  </text>
</TEI>
