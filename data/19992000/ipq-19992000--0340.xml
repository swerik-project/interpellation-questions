<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0340">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0340</head>
        <author who="i-GSfuaZB2iKY7EQ9cNr63sp">Daléus, Lennart (c) </author>
        <recipient who="i-6qjD2tsSCtsrmXQjy7mtCJ">statsrådet Lars-Erik Lövdén </recipient>
        <topic>en stad med mänskliga värden</topic>
        <docDate when="2000-04-05">den 5 april</docDate>
        <status when="unknown" byWhom="statsrådet Lars-Erik Lövdén " byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GN10340</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:340 av Lennart Daléus (c) till statsrådet
          Lars-Erik Lövdén om en stad med mänskliga värden
        </IPQ_title>
      </div>
      <div type="IPQuestionBody">
        <p xml:id="i-Qn1YAEY1EoJFj1rVk2bVL4">
          Storstädernas snabba tillväxt leder till bostadsbrist, trafikträngsel
          och miljöproblem. Den snabba omfördelningen av befolkningen från
          landsorten till Stockholm som pågår är på många sätt olycklig.
          I framför allt Stockholmsområdet har bostadsbristen återkommit
          som en viktig politisk fråga.
        </p>
        <p xml:id="i-QXdR3kfS8JrGLVA97pdJL">
          För att få fart på byggandet uppdrog regeringen i september i
          fjol åt landshövding Ulf Adelsohn att överlägga med kommunerna
          i länet vad som skulle fordras för att öka byggandet. I de mycket
          knapphändiga direktiven till Adelsohn pekades två frågeställningar
          särskilt ut: Den ena var mark- och planberedskapen, den andra
          vilka andra hinder för ett ökat byggande som kunde identifieras.
          I de betänkanden Adelsohn har redovisat finns dock inte mycket
          av nya idéer. En anmärkningsvärd detalj är att Adelsohn förespråkar
          att möjligheterna att överklaga beslut om detaljplaner och andra
          planbeslut ska begränsas.
        </p>
        <p xml:id="i-EzdF5b9rPPEaLZUj3QMSdV">
          Frågan är dock om inte den snabba expansion vi nu bevittnar är
          något av det mest Sockholmsfientliga som man kan föreställa sig.
          Den leder till att bostads- och markpriser trissas upp till orimliga
          nivåer och den tvingar framför allt unga människor till ett osäkert
          och dåligt boende. En god stadsmiljö handlar inte enbart om goda
          tekniska och fysiska miljöer. Lika viktigt är att ställa sociala
          kvalitetskrav. Staden måste vara byggd för människor, på människors
          villkor.
        </p>
        <p xml:id="i-MkqPVz3v6Wd7TeRBxUknZJ">
          Bostadsbristen i de större orterna är i dag stor och byggandet
          av bostäder måste komma i gång. Ny bostadsbebyggelse bör dock
          inte ske i grönområden och i parker. Däremot bör kontoriserade
          innerstadsfastigheter på lämpligt sätt åter bostadiseras. Det
          skapar mer levande stadskärnor och skapar dessutom fler och attraktivare
          boendemiljöer. Redan exploaterade ytor som gamla industritomter,
          nedlagda hamnområden, tomma p-platser osv. är utmärkta platser
          för ny och miljöinriktad bostadsbebyggelse där livskvaliteten
          sätts främst.
        </p>
        <p xml:id="i-PzKVTjQ126ddy8APRysfyH">
          Genom Centerpartiets engagerade insatser fick Stockholm år 1994
          världens första nationalstadspark. Genom att ett så stort område
          kunnat ges skydd och status som helhet finns förutsättningar för
          att förvalta denna tillgång för staden i framtiden. Det är viktigt
          att det inte tillåts några undantag för storskalig nybyggnation
          inom nationalstadsparken. Någon uppluckring av nationalparksinstitutet
          får inte komma i fråga.
        </p>
        <p xml:id="i-E791XazvBLmB7pENUhjEED">
          Under 70- och 80-talen beräknas varje år i genomsnitt ett par
          kvadratkilometer av de gröna kilarnas områden ha tagits i anspråk
          för exploatering. Att befolkningen växer innebär i sig att den
          tillgängliga arealen oexploaterad natur per invånare minskar.
          Om man dessutom fortsätter att bygga på ny mark, minskar invånarnas
          tillgång till naturmarker ytterligare. Det här är en process som
          redan pågår och som kommer att accelerera om man satsar på en
          trångsynt expansion av bostadsbyggandet. Nuvarande lagstiftning
          är alldeles uppenbart helt otillräcklig för att förhindra detta.
        </p>
        <p xml:id="i-LgHnoZ7Aq4XgxPyx81ouKc">
          Natur-, kultur- och miljövärden får inte åsidosättas i utvecklingens
          namn. Tätortsutvecklingen får inte ske på ett sådant sätt att
          riksintressen och friluftslivet skadas. Stora och sammanhängande
          grönområden måste i vissa fall få ett lagfäst skydd i enlighet
          med exempelvis naturresurslagen. En förtätad stadsmiljö ställer
          också krav på mer konsekventa genomgångar av kommunala översikts-
          och detaljplaner. Ur folkhälsosynpunkt är det oerhört viktigt
          att tillgång till primärvård och social omsorg är med redan från
          början i ett områdes planering.
        </p>
        <p xml:id="i-Nz5e5tyyLdBy6M1J7kGEzT">
          En annan fråga är hur det nya byggandet kommer att se ut. Men
          hur kommer våra nya bostäder att se ut? Ska det vara möjligt att
          få till stånd energisnåla och transporteffektiva lösningar @ då
          måste detta prägla planeringen redan från början. Att bygga i
          panik som Socialdemokraterna gjorde under miljonprogrammens dagar
          leder till det omvända, dvs. att strukturerna blir allt mindre
          miljöanpassade och mindre mänskliga.
        </p>
        <p xml:id="i-9JRuNdBP8EcE5PA8pPTn3J">
          Ingen av dessa aspekter @ vare sig skyddet för naturvärdena i
          regionen eller hur man säkrar att de nya hus och bostadsområden
          som byggs gynnar en ekologiskt hållbar utveckling @ nämns i direktiven
          till Adelsohn och följaktligen inte heller i hans rapporter till
          regeringen.
        </p>
        <p xml:id="i-Dip2eTsEZExMhZnX63Uqg5">
          En annan oroande utveckling är segregationen av bostäder i Stockholm.
          Det viktiga är att gynna ett varierat byggande, med olika upplåtelseformer
          som hyresrätt, bostadsrätt, radhus eller egnahem. Särskilt viktigt
          är det att områden som helt domineras av hyresrätter får ett ökat
          inslag av bostadsrätter. En inriktning mot billiga smålägenheter
          som kan bli attraktiva alternativ bör också prioriteras. Ombyggnation
          inom befintliga områden kan därmed både handla om förtätningar,
          rivningar och förändringar av upplåtelseformen. En ombyggnad bör
          inte heller ske storskaligt utan på längre sikt och med många
          olika aktörer. Kommunerna måste få rätt att själva bestämma om
          rätten att sälja kommunala fastighetsbolag. Dessutom måste kommunerna
          själva få besluta om ombildning till bostadsrätter utan att regeringen
          lägger hinder i vägen. Det är människorna som själva ska få välja
          om de vill friköpa sina lägenheter eller inte, inte staten eller
          kommunen.
        </p>
        <p xml:id="i-SQ4eobLTXcP2zRXESBAcxR">
          Jag vill mot denna bakgrund fråga biträdande finansminister Lars-Erik
          Lövdén:
        </p>
      </div>
    </body>
  </text>
</TEI>
