<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0281">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0281</head>
        <author who="i-3p3w5Vw2i74gEMeqzABeEG">Elinderson, Lars (m) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>destruktion av slakteriavfall</topic>
        <docDate when="2000-03-07">den 7 mars</docDate>
        <status when="unknown" byWhom="jordbruksminister Margareta Winberg " byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GN10281</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:281 av Lars Elinderson (m) till miljöminister
          Kjell Larsson om destruktion av slakteriavfall
        </IPQ_title>
      </div>
      <div type="IPQuestionBody">
        <p xml:id="i-JuJkGnerYEybJnbQbE26d9">
          Konvex anläggning i Stenstorp i Falköpings kommun är i dag den
          enda destruktionsanläggning i landet som utöver slakteriavfall,
          självdöda eller sanitetsslaktade djur från jordbruket m.m. också
          har permanent tillstånd att omhänderta och destruera salmonellasmittat
          kött och annat högriskmaterial.
        </p>
        <p xml:id="i-2keg8dn92pwYBG7i7P2Zc8">
          Anläggningen har funnits i drygt 30 år, och har under den tiden
          haft koncession att omhänderta 16 000 ton slakteriavfall etc.
          Den ursprungliga koncessionen avsåg 2 000 ton riskavfall. Både
          genom ny lagstiftning, EU-direktiv och bl.a. förändrad praxis
          från slakterinäringens sida har både volymen avfall ökat och restriktionerna
          för hur framför allt högriskavfall bör eller får hanteras skärpts.
          I dag utgör merparten av de 16 000 ton avfall som omhändertas
          i Stenstorp högriskavfall.
        </p>
        <p xml:id="i-U5bYndpQCdHRxnoYWJXBXk">
          Konvex fabrik ligger olämpligt placerad i Stenstorp. Avståndet
          till närmaste bostadshus är endast ca 100 meter och till närmaste
          sammanhängande bostadsbebyggelse ca 200 meter. Klagomål på lukt
          och andra olägenheter har förts fram från befolkningen i Stenstorp
          under många år.
        </p>
        <p xml:id="i-RuwB7GJ8rjAegJ7nouhhQW">
          Företaget har haft svårt att klara sina villkor enligt gällande
          tillstånd. Miljö- och byggnämnden i Falköping har under 1997 och
          1998 åtalsanmält företaget för en rad överträdelser av villkor
          för utsläpp. Samtidigt har företaget ett stort behov att öka sin
          kapacitet. Volymmässigt finns i dag t.ex. ingen beredskap i landet
          för t.ex. epidemier eller större smittutbrott.
        </p>
        <p xml:id="i-WSFk6ucXG2vehrrCdEqJFx">
          För att kortsiktigt lösa problemen har Konvex ansökt om att få
          öka koncessionen att omhänderta avfall vid anläggningen i Stenstorp
          till 24 000 ton. Samtidigt har företaget förhandlat med tre kommuner
          i Småland om lokalisering av en helt ny anläggning. Avsikten har
          varit att kunna avveckla verksamheten i Stenstorp under 2001.
        </p>
        <p xml:id="i-BZLDvpeoPQfvkxGqyBya1W">
          Etableringen av en ny anläggning prövas med betydligt större
          krav på åtgärder för att minska miljöpåverkan och olägenheter
          för kringboende än de som gäller för nuvarande verksamhet. Bl.a.
          ska skyddsavståndet från bostadsbebyggelse vara minst 1 500 meter.
          Trots detta har alla de berörda kommunerna avslagit företagets
          begäran om tillstånd för en sådan anläggning.
        </p>
        <p xml:id="i-VwMie3SdnsDwxiPBt7RQhV">
          I nuläget finns således ingen lösning på miljöproblemen i Stenstorp,
          och inte heller en långsiktig lösning på kapacitetsfrågan. Kommunen
          och befolkningen befarar att detta kommer att leda till att problemen
          kommer att permanentas.
        </p>
        <p xml:id="i-Cox7MFxTytZSWWfMLxwVrt">
          Falköpings kommun är mycket angelägen om att den s.k. Konvexfrågan
          snarast får en lösning, dvs. att den nuvarande anläggningen i
          Stenstorp läggs ned. Kommunen är beredd att medverka till en annan
          lokalisering av fabriken. Samtidigt konstaterar man att frågan
          i sin helhet är av sådan art, att den förutsätter insatser på
          nationell nivå.
        </p>
        <p xml:id="i-HhrEYzRdKiFw48hiWpAGmV">
          Mot bakgrund av ovanstående vill jag fråga miljöministern:
        </p>
        <p xml:id="i-CSUSvoio2uVPen7h3GRtPz">
          Är statsrådet beredd att vidta åtgärder för att skapa en långsiktig
          lösning av omhändertagande/destruktion av slaktavfall m.m. och
          s.k. riskavfall, för att därigenom möjliggöra en nedläggning av
          den nuvarande anläggningen i Stenstorp?
        </p>
        <p xml:id="i-4zXks5NY8rNPcZH2sjADDE">
          Är statsrådet i så fall beredd att medverka till att detta kan
          ske på ett sådant sätt, att företagets tidsplan för avvecklingen
          av den nuvarande verksamheten kan hållas?
        </p>
      </div>
    </body>
  </text>
</TEI>
