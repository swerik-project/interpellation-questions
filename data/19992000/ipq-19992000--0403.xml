<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0403">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0403</head>
        <author who="i-NXNY6RqNuERrrfDVTJBFkt">Eriksson, Ingvar (m) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>svensk binäring</topic>
        <docDate when="2000-04-28">den 28 april</docDate>
        <status when="unknown" byWhom="jordbruksminister Margareta Winberg " byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GN10403</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:403 av Ingvar Eriksson (m) till jordbruksminister
          Margareta Winberg om svensk binäring
        </IPQ_title>
      </div>
      <div type="IPQuestionBody">
        <p xml:id="i-MdssqgVJAEsYr6tqJhS6as">
          I början av 1980-talet fanns ca 19 600 biodlare i Sverige. Under
          en 20-årsperiod har antalet bisamhällen sjunkit från över 160
          000 till ca 70 000 som handhas av ca 11 500 biodlare.
        </p>
        <p xml:id="i-CVebCen4gziqh3wB6EzDdk">
          En av orsakerna kan antas vara varroakvalstrets intåg i Sverige
          i slutet av 1980-talet då kvalstret genom @ av allt att döma smuggling
          @ "importerats" till Sverige. Myndigheterna gav tidigt upp i kampen
          mot kvalstret. Man talade om att det var omöjligt att förhindra
          utbredningen med de kända metoder som använts i kampen mot andra
          bisjukdomar och att varroan snabbt bedömdes sprida sig över landet.
        </p>
        <p xml:id="i-L1DL8jFzZbFTBgbkUhSbZd">
          Nu över 10 år senare kan konstateras att spridningen trots allt
          inte gick så snabbt som man då bedömde. Mot bakgrund av detta
          finns stark anledning att med eftertanke analysera huruvida det
          ändå inte funnits möjligheter att förhindra utbredningen och kanske
          t.o.m. utrota kvalstret.
        </p>
        <p xml:id="i-HGmkeMpctpVmE9iWYV3Qq4">
          Jag konstaterar med beklagande att det är första gången svenska
          myndigheter givit upp i kampen mot en smittsam husdjurssjukdom.
          Under flera år har inte tillsynen av bitillsynsmän överallt fungerat
          som avsetts. I SJVFS nr 1992:38 42 § står att läsa "I bigård där
          varroakvalster förekomer skall bitillsynsmannen ge föreläggande
          om bekämpning av varroakvalster i bigårdens samtliga samhällen".
          Detta har inte tillämpats.
        </p>
        <p xml:id="i-N8hw2tdt3KziGAbZ1meLL6">
          Biodlare slår nu dessutom larm om att det är för få bin i Sverige
          för att klara dels pollineringsbehovet som jordbruket, trädgårdsnäringen
          och naturen i övrigt har. En annan för binäringen oroande utveckling
          är den nu snabbt minskande oljeväxtodlingen i landet. Skälet är
          att många bönder på grund av låg lönsamhet slutat odla raps. 1990
          odlades 150 000 hektar raps i Sverige. I år har odlingen sjunkit
          till 50 000 hektar.
        </p>
        <p xml:id="i-GYNKuSfTw1gZqMuKuqKocF">
          Rapsen som blommar under huvudsakligen vår/sommartid, har de
          första blommorna som i stor skala ger nektar i början av sommaren.
          De allt färre rapsfälten kommer långsiktigt att drabba binäringen
          hårt. Bristen på bin kan i sin tur få allvarliga konsekvenser
          för såväl jordbruk som trädgårdsodling, men också den vilda floran.
          Finns det inte tillräckligt med bin blir växtligheten sämre. 70
          % av den vilda floran behöver pollineras. Av allt att döma skulle
          det behövas dubbelt så många bin @ för att pollineringen ska bli
          lyckad @ än vad som finns i dagens Sverige. Därmed måste också
          rekryteringen av biodlare uppmärksammas.
        </p>
        <p xml:id="i-CNNQxJJKCFegzPRcRoc9uu">
          Mot bakgrund av det anförda vill jag ställa följande frågor till
          jordbruksministern:
        </p>
        <p xml:id="i-MD9jEv1pN8skwnqhHrprSi">
          Vilka åtgärder planerar jordbruksministern vidtaga i syfte att
          återupprätta svensk biodling till den nivå som är nödvändig för
          att jordbrukets och naturens behov ska kunna tillgodoses?
        </p>
        <p xml:id="i-68u3n97jYnwj7rSusXgNNa">
          Vilka åtgärder avser jordbruksministern vidtaga för att gällande
          lagar för bitillsyn och bisjukdomsbekämpning bättre ska efterlevas
          framöver?
        </p>
      </div>
    </body>
  </text>
</TEI>
