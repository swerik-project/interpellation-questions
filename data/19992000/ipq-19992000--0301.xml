<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0301">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0301</head>
        <author who="i-KdNZEf7wb1MAJv58QEHYrr">Lindblad, Göran (m) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>donationer av läromedel till skolan</topic>
        <docDate when="2000-03-17">den 17 mars</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GN10301</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:301 av Göran Lindblad (m) till statsrådet
          Ingegerd Wärnersson om donationer av läromedel till skolan
        </IPQ_title>
      </div>
      <div type="IPQuestionBody">
        <p xml:id="i-JQDpsg6MGVAMKs3XV1312C">
          Undervisningen i skolorna bedrivs i dag ofta med undermåligt
          undervisningsmaterial. I denna situation kan det i förstone verka
          positivt när andra intressenter bidrar med t.ex. böcker. Aftonbladet
          har valt att distribuera 100 000 exemplar av sin bok 1900-talet
          till samtliga elever i årskurs 1 i gymnasiet. Kostnaden för det
          allmänna stannar vid 450 000 kr som Skolverket betalar för distributionen.
          Författare som Herman Lindqvist, Gunnar Fredriksson, Olle Svenning,
          Yrsa Stenius, Staffan Heimersson och Jan Guillou ger sina bilder
          över det 1900-tal som just flytt, inom vitt skilda områden som
          politik, ekonomi, kultur, mode, idrott och trender. Syftet är
          primärt att väcka intresset för historia hos eleverna uppger Skolverket,
          vilket myndigheten fått i uppdrag att göra av regeringen. Därtill
          ska boken användas i andra samhällsorienterade ämnen. Med tanke
          på de skribenter som deltar torde de flesta finna något intresseväckande
          i denna skrift och sålunda kommer nog många elever finna ett intresse
          i att studera historia i framtiden.
        </p>
        <p xml:id="i-4oVoRcBpbxESix1rEQDqbJ">
          Det vällovliga syfte som boken antagligen kommer att uppfylla
          medför dock principiella problem. I en situation där resurserna
          för läromedel är begränsade öppnas möjligheterna för skolan att
          åtgärda denna brist genom donationer från intresseorganisationer,
          företag och andra. Detta är en möjlighet som vi moderater välkomnar,
          men det ställer dock krav på ett nöjaktigt svar på några viktiga
          principiella frågor.
        </p>
        <p xml:id="i-B4KsgYHkGE31mg9XEc9b1B">
          En situation kan uppkomma där organisationer väljer att distribuera
          läromedel som stöder organisationens religiösa eller politiska
          budskap. Ska det finnas en möjlighet för religiösa samfund att
          distribuera material som motsäger evolutionsläran eller politiska
          rörelser som förnekar alla människors lika värde?
        </p>
        <p xml:id="i-9y98PeBBFapcAh2VyJkfzQ">
          Nästa fråga som infinner sig är om givaren av läromedel i sig
          är godtagbar, men vill förfoga över möjligheten att redigera innehållet.
          Aftonbladet kanske vill framföra sin historiebeskrivning i enlighet
          med den politiska åskådning tidningen förfäktar. Skolverket har
          en skyldighet att säkerställa en godtagbar objektivitet och saklighet
          i undervisningsmaterialet som skolor ska använda sig av. När möjligheten
          finns för organisationer och företag att skänka undervisningsmaterial
          till skolor minskar möjligheterna för Skolverket att påverka materialet
          i ett ekonomiskt trängt läge.
        </p>
        <p xml:id="i-41h2v1ufDYuSDmc5sPSKoC">
          Med anledning av ovanstående frågar jag statsrådet Ingegerd Wärnersson
          följande.
        </p>
        <p xml:id="i-K4qmPpzYT5WEACxhguUtra">
          Har statsrådet för avsikt att se över principerna som ska gälla
          vid distribution av undervisningsmaterial till skolorna?
        </p>
        <p xml:id="i-M2uLZSPMU96UaLEDstXiDY">
          Avser statsrådet att vidta några åtgärder för att hindra att
          Skolverket distribuerar s-märkt journalistiskt material utan att
          ha tillfrågat skolenheterna om vilka behov som föreligger?
        </p>
      </div>
    </body>
  </text>
</TEI>
