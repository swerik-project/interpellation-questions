<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0248">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0248</head>
        <author who="i-SKjAmNScZ7eZ3a8Xy1J8hs">Larsson, Maria (kd) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>utjämning av kostnader för LSS-verksamheten</topic>
        <docDate when="2000-02-21">den 21 februari</docDate>
        <status when="unknown" byWhom="statsrådet Lars-Erik Lövdén " byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GN10248</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:248 av Maria Larsson (kd) till socialminister
          Lars Engqvist om utjämning av kostnader för LSS-verksamheten
        </IPQ_title>
      </div>
      <div type="IPQuestionBody">
        <p xml:id="i-PmmjevyzkBwbWTiopGWHP9">
          Ds 1999:72 om Förslag till utjämning mellan kommuner av kostnader
          för LSS-verksamheten har varit ute på remiss hos Sveriges kommuner.
          Promemorian innehåller förslag om statsbidrag för utjämning mellan
          kommuner av kostnader för verksamhet enligt lagen (1993:387) om
          stöd och service till vissa funktionshindrade (LSS).
        </p>
        <p xml:id="i-WsAoQKMSqhjHFq9L99CsK6">
          Lagen om stöd och service till vissa funktionshindrade är en
          svår lag att tillämpa. Svårigheterna beror dels på att en ramlagstiftning
          alltid ska fyllas med vägledande rättsfall, dels beror det på
          ett delat huvudmannaskap mellan landsting och kommuner. Det förekommer
          stora skillnader mellan kommuner i övertagna kostnader. Det finns
          också betydande skillnader i verksamheternas utformning, kvalitet
          och effektivitet, samtidigt som vissa verksamheter etablerats
          för insatser av regional eller nationell karaktär på grund av
          att dessa vänder sig till mindre diagnosgrupper och kräver särskilda
          resurser och kompetens.
        </p>
        <p xml:id="i-7LronZSJR9WQYZvQs6eyZa">
          I samband med kommunaliseringen gjordes länsvisa överenskommelser
          om kostnadsutjämning inom respektive län. Dessa överenskommelser
          som sker med stegvis förändringar årligen pågår fortfarande. Detta
          innebär att verksamhet sakta byggs upp i vissa kommuner medan
          andra trappar ned på verksamheten. Skulle det nationella utjämningssystemet
          beslutas inom en snar framtid innebär det att dessa mellankommunala
          överföringar och överenskommelser bryts. Att ändra spelreglerna
          under resans gång måste alltid anses vara det minst önskvärda
          sett ur alla aktörers synvinkel.
        </p>
        <p xml:id="i-6JDddxUym1XDpvgpj1Rc7n">
          Om ett nationellt utjämningssystem ska konstrueras bör det bygga
          på sakliga och för de enskilda kommunerna opåverkbara faktorer.
          Detta står också i direktiven till utredningen. Detta har också
          varit ledstjärnan för strukturfaktorerna i det kommunala skatteutjämningssystemet.
        </p>
        <p xml:id="i-SaNNNPjbJhGUsjvpe9RTFh">
          Utredningen konstaterar dock, på s. 9, att "Arbetsgruppen har
          inte kunnat finna någon grund för en kostnadsutjämning som utgår
          från strukturella faktorer då kostnadsutjämningen i första hand
          beror på individuella behov och att verksamheten har koncentrerats
          till vissa kommuner." Utredningen har inte kunnat redovisa något
          förslag på ett utjämningssystem som innefattar enhetlighet mellan
          kommunerna vad gäller redovisning och uppgiftslämning. Det enda
          som finns är en förhoppning att det nya systemet för individbaserad
          omsorgsstatistik som Socialstyrelsen utarbetar, kommer att fungera
          som ett acceptabelt mätinstrument.
        </p>
        <p xml:id="i-DQWqGhr9ZezZDsRdiq5j7q">
          Vilka åtgärder avser ministern vidta för att de länsvisa och
          mellankommunala överenskommelserna ska få fortlöpa tidsperioden
          ut innan ett nationellt utjämningssystem träder in?
        </p>
        <p xml:id="i-e8vopdbXJsLH1H26bNgjw">
          Hur avser ministern agera för att de utjämningsfaktorer som ska
          ligga till grund för ett nytt nationellt utjämningssystem ska
          vara för kommunerna opåverkbara faktorer?
        </p>
        <p xml:id="i-TxmGqeTkX5E1W2H8Xg5Z7c">
          Vilka åtgärder avser ministern vidta för att ta fram underlag
          om andra ansvars- och finansieringsmodeller än de nu skisserade?
        </p>
        <p xml:id="i-EW8drJGUdHdXaxeTZw3Lfy">
          Avser socialministern att lägga förslag i vårpropositionen om
          nytt nationellt utjämningssystem för LSS?
        </p>
      </div>
    </body>
  </text>
</TEI>
