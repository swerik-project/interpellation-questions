<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0222">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0222</head>
        <author who="i-6kLJbGLpwB9hYxDrVrkcqF">Pilsäter, Karin (fp) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>förutsättningar för långsiktig tillväxt</topic>
        <docDate when="2000-02-09">den 9 februari</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GN10222</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:222 av Karin Pilsäter (fp) till finansminister
          Bosse Ringholm om förutsättningar för långsiktig tillväxt
        </IPQ_title>
      </div>
      <div type="IPQuestionBody">
        <p xml:id="i-Mhkqhu8xWLedVdnqMaTGNo">
          Just nu går det mycket bra för svensk ekonomi. Tillväxten för
          föregående år ser ut att överträffa även de uppreviderade prognossiffrorna.
          Statsfinanserna har förbättrats, utgiftstaken verkar inte brytas
          igenom och skatteintäkterna ökar. Börsen når nya höjder, arbetslösheten
          går också den ned, även om sysselsättningsökningen inte alls är
          lika kraftig som vi skulle önska och behöva.
        </p>
        <p xml:id="i-USupd1p2RSZ6ccJASWDCbm">
          Samtidigt tyder det mesta på att statsfinanserna fortfarande
          är västvärldens mest konjunkturkänsliga. Budgetsaldot ligger på
          plus genom mer eller mindre extraordinära engångsinsatser och
          överskottet i statsfinanserna består i praktiken av våra pensionspengar
          i pensionssystemets premiereserv.
        </p>
        <p xml:id="i-XQAgdp2LGmDv8goxuychQ8">
          Den nuvarande goda internationella konjunkturen får särskilt
          stor utväxling i Sverige. Detta är naturligtvis bra, mycket bra.
          Det gör att vi kan återhämta en hel del förlorat välstånd. Sverige
          har mycket att hämta igen. Från att ha haft en inkomstnivå bland
          de tre-fyra främsta bland OECD-länderna 1970 ligger vi nu på 15@18
          plats. När vi säger att vi inte vill vara ett låglöneland betyder
          det att vi vill tillbaka till en topposition bland de utvecklade
          ekonomierna. Detta kräver dock en hög och stabil tillväxt, inte
          bara att vi som på 80-talet under ett par högkonjunkturår får
          en tillfällig uppgång.
        </p>
        <p xml:id="i-TqYP5Ye7KKsmt1yBUhy17F">
          Det finns en del positiva inslag som verkar i den riktningen.
          Ett antal strukturreformer har genomförts under det senaste decenniet:
          skattereform, kreditavreglering, avregleringar på tele, energi-
          och transportmarknaderna, EU-medlemskap, ett reformerat pensionssystem,
          en självständig riksbank etc. Oftast har detta skett mot ett i
          varje fall inledande socialdemokratiskt motstånd. Dessa åtgärder
          får nu successivt effekt samtidigt som dåligt utnyttjad kapacitet
          i olika sektorer kommer i användning. Ändå kan man inte slå sig
          till ro med detta. Konjunkturer går upp och ned, men den långsiktiga
          tillväxtbanan måste växlas upp. Vi kan inte nöja oss med en tillfällig
          topp, utan behöver en mycket lång period av varaktigt högre tillväxt.
          För att återfå en position med en god inkomstnivå krävs en långsiktig
          och uthållig tillväxt. Går vi i stället in i nästa lågkonjunktur
          med de strukturella problemen kvar och med en hög arbetslöshetsnivå
          så kommer resultatet säkerligen att bli en ny stor kris.
        </p>
        <p xml:id="i-T2L16sPQFoxJMgVT1j1gBL">
          Konjunkturinstitutets nyligen framlagda bilaga till Långtidsutredningen
          visar att basscenariet är att vi kommer få 1,9 % genomsnittlig
          tillväxt till år 2015. Detta skulle inte förbättra vår position.
          Det skulle enligt Konjunkturinstitutet "@ @ @ bli fråga om en
          viss ytterligare eftersläpning i fråga om utvecklingen av BNP
          per capita." Detta vore en oacceptabel utveckling. Sysselsättningsmålet
          på 80 % skulle inte nås ens till år 2015. Samtidigt visar man
          att en tänkt arbetstidsförkortning skulle få förödande konsekvenser
          för samhällsekonomi och välstånd. Till detta ska fogas de ökade
          kraven på ekonomisk tillväxt som kommer ur det positiva faktum
          att vår medellivslängd ökar, vilket innebär att pensionsavsättningarna
          måste bli större och pensionsåldern högre om inte ålderspensionen
          ska bli mycket låg för framtidens pensionärer. I basscenariet
          kommer varken arbetslöshet eller skattetryck ned i nivåer som
          är förenliga med en långsiktig tillväxt av genomsnittskaraktär.
          Sverige kan bättre än så.
        </p>
        <p xml:id="i-6LfzgYXVPQq8vvaEG6d8Xy">
          Det är därför i hög grad oroande att Sveriges regering tycks
          göra mycket lite åt att skapa de förutsättningar för långsiktigt
          god tillväxt som Sverige behöver. Arbetet med en bred och väl
          förankrad skattereform är helt nedlagt. Detta ska också ses mot
          bakgrund av att samtliga de strukturreformer som genomförts sedan
          den stora ekonomiska krisen i slutet av 80-talet (med överhettning,
          stoppaket och regeringskris) har tillkommit trots socialdemokraternas
          motstånd, sedermera i de flesta fall omsvängt till passivt stöd.
          Folkpartiet har däremot på område efter område aktivt, i polemik
          med s, förespråkat förändring i syfte att skapa friare ekonomi,
          bättre villkor för jobb och företagande och därmed förutsättningar
          för ökat välstånd.
        </p>
        <p xml:id="i-SnVjCfY6Ysup2PikBzyb9K">
          Det som nu krävs är aktiva strukturreformer för ett internationellt
          konkurrenskraftigt skattesystem, lägre skattetryck, reformerad
          arbetsmarknadslagstiftning, mindre krångel och rent spel på marknaden,
          EMU-medlemskap, reformerade socialförsäkringar och mycket annat.
          Vi behöver ett företagsklimat som gör att företagen startar, växer
          och stannar i Sverige. Vi behöver en handlingsplan @ Fördel Sverige.
        </p>
        <p xml:id="i-TAnCq89RZL8gHpSH8HFRmf">
          Mot bakgrund av detta vill jag fråga finansministern:
        </p>
        <p xml:id="i-FcssCMSnGsEZv7rYDJ43hn">
          1. Vilka åtgärder planerar finansministern för att förbättra
          företagsklimatet i Sverige?
        </p>
        <p xml:id="i-M8Ns3ahB89uf88qq9RnGFA">
          2. Vilka åtgärder planerar finansministern för att utan ökade
          offentliga utgifter höja arbetsutbudet, höja sysselsättningsgraden
          och öka den faktiska pensionsåldern?
        </p>
        <p xml:id="i-PzvhFxnAX1dCH8TA5nZKPN">
          3. På vilket sätt avser finansministern skapa ett internationellt
          konkurrenskraftigt skattesystem?
        </p>
        <p xml:id="i-XXTbjuP8P3P2PjHSNDhzKg">
          4. Vilka övriga ekonomiska strukturreformer planerar finansministern
          för att Sverige ska komma in i en period av varaktigt högre ekonomisk
          välståndsökning?
        </p>
      </div>
    </body>
  </text>
</TEI>
