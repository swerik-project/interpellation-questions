<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0391">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0391</head>
        <author who="i-PsSysCdjrkuVBAo163T4KM">Gylling, Johnny (kd) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>import av entusiastfordon</topic>
        <docDate when="2000-04-28">den 28 april</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GN10391</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:391 av Johnny Gylling (kd) till miljöminister
          Kjell Larsson om import av entusiastfordon
        </IPQ_title>
      </div>
      <div type="IPQuestionBody">
        <p xml:id="i-ESguhTdTWBN1xrrjTjXZUy">
          Sverige har en restriktiv hållning till import av bilar av årsmodellerna
          1989@1992 från övriga EU-länder. Bakgrunden till detta är att
          Sverige införde krav på katalysator redan från 1989 års modell
          medan flera EU-länder avvaktade. De som i dag vill importera en
          sådan bil utan katalysator får mycket svårt att göra det utan
          att i efterhand bygga om bilen med modern avgasrening. Naturvårdsverket
          hävdar i sin rapport Environmental consequenses of private car
          import into Sweden of used passenger cars of year models 1989@1992
          from other countries within the European Union att det skulle
          importeras 3 000 bilar varje månad av dessa årsmodeller om det
          skulle bli fritt fram. Vidare hävdas i rapporten att luftföroreningarna
          skulle öka med 60 % från den svenska bilparken.
        </p>
        <p xml:id="i-2xKkP94j5hU2iHbmWTCPmG">
          I Sverige finns det hundratusentals bilentusiaster och tusentals
          bilrelaterade klubbar. Många av bilentusiasterna ägnar sin tid
          och sitt intresse åt att renovera, vårda och ställa ut sina bilar.
          De flesta av dessa entusiastfordon används inte som bruksbilar
          utan körs till och från utställningar och liknande. Enligt min
          mening är det inte dessa bilar man ska jaga som "miljöbovar" utan
          det handlar i stället om att få bort de äldre, orenade bruksbilarna
          som finns på våra vägar. Höjd skrotningspremie kan vara en väg
          att gå. Naturvårdsverket ägnar uppenbarligen stor energi åt att
          försöka hindra enskilda bilister att importera enstaka bilar som
          inte uppfyller bilavgasförordningen.
        </p>
        <p xml:id="i-WvgWbosXpCS2e5yucyTjva">
          Om man exempelvis vill importera en bil av årsmodell 1988 som
          råkar lämnat fabriken 1989 så faller den under kraven på katalysatorrening
          i Sverige. Det finns i dag exempel på att bilägare vägrats dispens
          trots att fordonets tillverkare intygar att årsmodellen är 1988.
          Det finns också exempel på beslut i länsrätten att bilägare måste
          få importera en sådan bil utan att Sverige kan ställa krav på
          restriktioner med hänvisning till artikel 30 i Romfördraget. Slutligen
          finns det exempel på att Naturvårdsverket överklagat sådan dom,
          trots att man vet att det handlar om entusiastbilar som knappast
          körs mer än ett par hundra mil om året. I sin överklagan skriver
          verket att "bilavgaser är en dominerande källa till utsläpp av
          luftföroreningar i Sverige" trots att det är allmänt känt att
          både svavel- och koldioxidutsläpp orsakas till största del av
          andra källor än bilismen.
        </p>
        <p xml:id="i-VmUm1nhXEuqfwwM53xGSqc">
          Jag menar att vi måste ta bilismens miljöhot på allvar och övergå
          till icke-fossila bränslen så snart som möjligt. Men om svenska
          myndigheter ägnar stor kraft åt att förhindra bilimport så bidrar
          detta negativt till förståelsen för miljöproblemen hos bilentusiasterna.
          Förmodligen är utsläppen från en vanlig gräsklippare under en
          säsong betydligt värre än de 100-tal mil en entusiastbil avverkar
          på ett år.
        </p>
        <p xml:id="i-3hd7iNA7T9tXECnft3SDx2">
          När det gäller Naturvårdsverkets påstående om att importen skulle
          öka till 3 000 per månad så vill jag hänvisa till följande statistik:
        </p>
        <p xml:id="i-VG8LBDWpC8QrbQvRLt4957">
          Det fanns i februari i år 28 544 privatimporterade personbilar
          i Sverige av årsmodell 1988 och tidigare. År 1999 privatimporterades
          2 039 sådana bilar. Totalt privatimporterades drygt 40 000 personbilar
          år 1999. Naturvårdsverket antar alltså att privatimporten skulle
          fördubblas om man släppte avgasrestriktionerna för årsmodellerna
          1989@1992.
        </p>
        <p xml:id="i-P1GjpMzWDF3DTQP17Au9w9">
          Jag anser att det är tämligen uppenbart att privatimport av tio
          år gamla bilar inte kan vara intressant ur ett ekonomiskt perspektiv.
          Det handlar naturligtvis mera om speciella bilar som entusiaster
          i Sverige drömt om att äga och köra. Naturvårdsverket avslutar
          nämnda rapport med följande mening (fritt översatt från engelska):
          "Allmänintresset för årsmodell 1989@1992 kommer att avta inom
          några år och därmed kommer den tänkta negativa miljöpåverkan att
          gradvis försvinna".
        </p>
        <p xml:id="i-XkuBL6XQD1L8rcKoU1YyoA">
          Miljöministern har tidigare besvarat min fråga 1999/2000:240
          i liknande ärende med att det inte är motiverat att underlätta
          import av dessa fordon utan modern avgasrening. Med anledning
          av ovanstående fakta undrar jag då följande:
        </p>
      </div>
    </body>
  </text>
</TEI>
