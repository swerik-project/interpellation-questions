<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0090">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0090</head>
        <author who="i-R9MuNkxgtjYredKHhh6ujV">Bill, Per (m) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>elevers utanförskap</topic>
        <docDate when="1999-11-18">den 18 november</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GN1090</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:90 av Per Bill (m) till statsrådet Ingegerd
          Wärnersson om elevers utanförskap
        </IPQ_title>
      </div>
      <div type="IPQuestionBody">
        <p xml:id="i-RDLbWUtbeTjfyPaWApuCVw">
          Sverige ser i dag inte ut som det gjorde för 30 år sedan. Det
          svenska samhället präglades tidigare av homogenitet. Sverige hade
          en homogen kultur och ett gemensamt språk. I dag hörs många språk
          på våra skolgårdar och vårt samhälle formas av ännu fler kulturer.
          Detta ställer ännu högre krav på den svenska skolan att lyckas
          lära alla elever att kunna läsa och skriva korrekt svenska.
        </p>
        <p xml:id="i-BxhK3YScBtwHH3FQqXjydo">
          Sverige håller på att delas upp i områden som präglas av stor
          framtidstro respektive betydande oro och resignation inför framtiden.
          Detta märks inte minst i skolan. Många elever ger uttryck för
          en känsla av utanförskap. Detta syns också i faktiska siffror
          redovisade av Skolverket.
        </p>
        <p xml:id="i-9DxPweWmPiaig791iLGdRk">
          Skolverkets rapporter visar att 43 % av de elever som antingen
          är födda i ett annat land eller har två föräldrar som är födda
          utomlands inte har fullföljt sina gymnasiestudier inom fyra år.
          Skolverkets statistik bygger på de elever som påbörjade sina gymnasiestudier
          höstterminerna år 1992, 1993 och 1994. Avhoppen från gymnasieskolan
          gällande dessa elever är 25, 35 respektive 43 % fyra år senare.
        </p>
        <p xml:id="i-7CSXz44tchSv1nPmumqMvL">
          I grunden handlar detta om att dessa elever upplever ett utanförskap.
          Många av dessa elever känner att de inte har något val och att
          skolan inte är till för dem. De ges inte chansen att välja skola.
          Och många lärare orkar inte i längden med att ge dessa elever
          det stöd som måste till för att resultatet ska bli bra.
        </p>
        <p xml:id="i-UirPURXwvLaAk91xXcW1Ri">
          Ahmet Önal, ordförande i Turkiska ungdomsförbundet säger: "Det
          vi ser är Sveriges nya underklass. Jag pratade turkiska hemma,
          turkiska i skolan och obegriplig svenskturkisk slang med kompisarna".
          För att lyckas vända denna trend krävs att alla, invandrare som
          svenskar, förstår att: "vägen heter utbildning".
        </p>
        <p xml:id="i-WRRorBgSch3p51oPBTKUK1">
          Skolans betydelse kan inte överskattas. Samtidigt är det så att
          elevernas bakgrund och olika fallenhet för svenska språket betyder
          att skolan, om den ska lyckas med sin uppgift, måste möta varje
          enskild individ för sig. För alla har vi olika språkliga bakgrunder
          som formats i mycket olikartade miljöer. Sett ur elevens perspektiv
          framstår då den hittills förda socialdemokratiska skolpolitiken,
          med sin inriktning mot likriktning och enhetlighet, som totalt
          felaktig.
        </p>
        <p xml:id="i-2ZsN6PuTQUNhinnjGiqqmA">
          Vad som krävs är i stället en skolpolitik inriktad på att skapa
          valfrihet och mångfald, konkurrens och tydligt ledarskap. En skolpolitik
          som sätter fokus på elevernas resultat genom kontinuerlig utvärdering
          av skolan.
        </p>
        <p xml:id="i-TwX7vGM6jvQjkxCo8BXsc1">
          Med hänvisning till ovanstående vill jag ställa följande fråga
          till statsrådet Ingegerd Wärnersson:
        </p>
        <p xml:id="i-M96qkWq4HkU9RHSorwfiK2">
          Vilka konkreta åtgärder avser statsrådet vidta för att minska
          avhoppen från gymnasieskolan i allmänhet och gällande elever med
          invandrarbakgrund i synnerhet?
        </p>
      </div>
    </body>
  </text>
</TEI>
