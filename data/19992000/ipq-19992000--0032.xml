<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0032">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0032</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-6qjD2tsSCtsrmXQjy7mtCJ">statsrådet Lars-Erik Lövdén </recipient>
        <topic>bostadslösa studenter</topic>
        <docDate when="1999-10-19">den 19 oktober</docDate>
        <status when="unknown" byWhom="statsrådet Lars-Erik Lövdén " byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GN1032</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:32 av Ulla-Britt Hagström (kd) till
          statsrådet Lars-Erik Lövdén om bostadslösa studenter
        </IPQ_title>
      </div>
      <div type="IPQuestionBody">
        <p xml:id="i-CHUmaXAwLJoAqkbMmQ89sd">
          Bostadssituationen för ungdomar och studenter fortsätter att
          försämras. Studentbostäder finns endast för en fjärdedel av heltidsstudenterna.
          Enbart i Stockholm står 14 000 studenter i bostadskö. En konsekvens
          av att 250 000 ettor försvann under 1980-talet är att ungdomsbostadsbristen
          blivit katastrofal. Alltfler studenter flyttar till högskoleorterna.
          Flera tvingas ta en bostad långt från högskolan eller skaffa bostad
          i det vanliga bostadsbeståndet med höga hyror. Studenterna får
          ibland tränga ihop sig så att studiemiljön blir ohållbar. Vissa
          studenter lockas in på en svart hyresmarknad.
        </p>
        <p xml:id="i-FYJ6F7KTaKmAdYz3G72dJx">
          Studenter med funktionshinder har inte enbart att brottas med
          att universitets- och högskolelokaler i flera fall inte är handikappanpassade.
          De har också att brottas med att inte finna en handikappanpassad
          bostad. En del högskoleorter, t.ex. Stockholm, saknar helt handikappanpassade
          studentlägenheter. Enligt Sveriges Förenade Studentkårer finns
          endast 300 handikappanpassade studentbostäder i hela landet.
        </p>
        <p xml:id="i-K4XyBP38au36ANryPd8HdN">
          En bostadssocial beredning följer utvecklingen på det bostadssociala
          området med syftet att föreslå åtgärder att stödja särskilt utsatta
          grupper på bostadsmarknaden. I direktiven 1998:56 saknas generellt
          direktiv att föreslå särskilda åtgärder för grupper med funktionshinder.
          Direktiv finns för en särskilt utsatt grupp på bostadsmarknaden,
          de psykiskt störda, men saknas för grupper i övrigt med olika
          funktionshinder. Beredningen ska vara verksam t.o.m. utgången
          av år 2000. Det är viktigt att Högskoleverket ser över arkitektutbildningarna
          avseende handikapp. Arkitekter, byggherrar, byggingenjörer och
          beslutsfattare måste få mera information och kunskap om olika
          funktionshinder.
        </p>
        <p xml:id="i-SF5jmqHe6cZDoCbD6LWigT">
          Med hänvisning till det anförda vill jag ställa följande frågor
          till statsrådet Lars-Erik Lövdén:
        </p>
        <p xml:id="i-BMy2tdos7NY27XwbfuZBy2">
          Vilka åtgärder avser statsrådet vidta för att förbättra bostadssituationen
          för studenter i allmänhet?
        </p>
        <p xml:id="i-JMzPGRRcJYYKGqRxJhwjxe">
          Vilka åtgärder avser statsrådet vidta för att tillgodose behovet
          av bostäder för studenter med olika funktionshinder?
        </p>
      </div>
    </body>
  </text>
</TEI>
