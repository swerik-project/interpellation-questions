<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0351">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0351</head>
        <author who="i-FhvoeBduW7oVaiorj7G8jz">Brendt, Agneta (s) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>Tobinskatt</topic>
        <docDate when="2000-04-13">den 13 april</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GN10351</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:351 av Agneta Brendt (s) till finansminister
          Bosse Ringholm om Tobinskatt
        </IPQ_title>
      </div>
      <div type="IPQuestionBody">
        <p xml:id="i-HHCGv7MLUne8EAeSMw7RV">
          I dag globaliseras ägandet alltmer och aktiekapital strömmar
          över gränserna. Dagligen omsätts enormt stora valutabelopp på
          de internationella kapitalmarknaderna. Endast en liten del av
          de vinster som görs används till varor och tjänster.
        </p>
        <p xml:id="i-VPe16yENmmkbhGVK7vikWV">
          Det finns anledning att vara oroad och kritisk till de finansiella
          marknadernas politiska makt och den instabilitet som valutamarknaden
          skapar, eftersom det är av högsta samhällsekonomiska intresse
          att både de nationella och internationella finansmarknaderna är
          stabila. Konkurrensen på marknaderna måste vara god och de olika
          typer av risker som finns i nationell och global finansverksamhet
          måste vara kontrollerbara och hållas under uppsikt.
        </p>
        <p xml:id="i-4zxNAVCFVj65FoYrottsFt">
          Kraven på att FN ska medverka eller spela en huvudroll i konfliktförebyggande
          och fredsbevarande operationer växer. Tyvärr har inte FN:s medlemsländer
          givit organisationen ekonomiska möjligheter att leva upp till
          kraven. Det internationella biståndet har t.o.m. minskat och FN
          lider svårt av underfinansiering. Problemet måste i första hand
          lösas genom att medlemsländerna betalar sina avgifter, men därutöver
          behövs nya finansieringskällor.
        </p>
        <p xml:id="i-2QWLE23wUx4H72SJBiwcVa">
          Tobinskatten, uppkallad efter Nobelpristagaren och ekonomen James
          Tobin, är ett förslag som dels syftar till att åstadkomma en bromsande
          effekt på de globala finansiella transaktionerna, dels bidra med
          finansiering till den globala offentliga sektorn, dvs. FN:s verksamhet.
        </p>
        <p xml:id="i-RBx5qNTCNuGB76pj8v8MDv">
          Många ekonomer har uttalat sig positivt om den ekonomiska och
          institutionella möjligheten att genomföra en sådan beskattning.
          Det kanadensiska parlamentet har antagit ett förslag om att den
          kanadensiska regeringen ska verka internationellt för genomförandet
          av skatt på finansiella transaktioner.
        </p>
        <p xml:id="i-LzUbDYoE8m9N8XgcVjMtMD">
          Avser finansministern att inom EU eller tillsammans med den kanadensiska
          regeringen internationellt verka för ett genomförande av Tobinskatten
          eller ett förslag med liknande målsättning?
        </p>
      </div>
    </body>
  </text>
</TEI>
