<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-19992000--0015">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-19992000--0015</head>
        <author who="i-EFJ93MgPh6dJrzDB1Tt657">Andersson, Yvonne (kd) </author>
        <recipient who="i-JchxQfU1zc3XVbvadFgBSn">kulturminister Marita Ulvskog </recipient>
        <topic>hantverket</topic>
        <docDate when="1999-09-23">den 23 september</docDate>
        <status when="unknown" byWhom="kulturminister Marita Ulvskog " byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GN1015</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1999/2000:15 av Yvonne Andersson (kd) till kulturminister
          Marita Ulvskog om hantverket
        </IPQ_title>
      </div>
      <div type="IPQuestionBody">
        <p xml:id="i-EEEaEPUrAeYNAdSfqCNotr">
          Hantverket står inför en kris. Ett exempel kan Föreningen Svenska
          spetsar i Östergötland utgöra. De bedriver ett internationellt
          erkänt hantverk som har fötter i östgötsk kultur sedan flera sekel.
          En kunnig knypplerska är bärare av ett kulturarv, men kommer hon
          att få någon efterföljerska? Var finns de som stimulerats i sina
          praktiska intressen, som lärt knypplingens konst?
        </p>
        <p xml:id="i-AiU2oD6zawuWkHtZLRLXQT">
          Jag delar den människosyn som gäller för vårt skolsystem, västerländsk
          @ humanistisk människosyn. Den innebär att människor är olika,
          de kan och har förmåga att tillsammans med andra utvecklas. En
          del människor har mer av praktisk begåvning andra mer av teoretisk
          och många en god mix av dem båda. Konsekvenserna av denna syn
          är att var och en äger rätt att utvecklas efter sin förmåga så
          långt som möjligt.
        </p>
        <p xml:id="i-SDJA85PzVmNSpUahpERFPY">
          En tillbakablick visar att för endast några årtionden sedan dominerades
          vårt samhälle av den praktiska kunskapen. Nu har pendeln slagit
          över och vi har en dominans av den teoretiska. I dag är den teoretiska
          kunskapen tillgänglig för alla men den praktiska finns knappt
          att tillgå. Ska någon ta på sig ansvaret för den praktiska kunskapens
          tillgänglighet?
        </p>
        <p xml:id="i-PJeHfVUUgZqd6MutaCMZvB">
          I samhället saknas tillflöde från den yngre generationen till
          yrken som sadelmakare, skräddare och svetsare när den äldre går
          i pension. Hantverket inom det område som vi hänskjuter till kulturen
          tycks sällan uppskattas med sitt rätta värde förrän det håller
          på att försvinna. Tendensen att undervärdera praktisk kunskap
          är förkastlig för samhällets välstånd och den enskildes välbefinnande.
          Samhället har ansvar för att praktiska och teoretiska intressen
          stimuleras och utvecklas i människors kunnande.
        </p>
        <p xml:id="i-Fe2Dx3CvBx1uoW27tEEDFH">
          Att handens kunskap är på väg att bli bortglömd är inte enbart
          hantverkets problem. Det är en del av ett större problem, ett
          samhällsproblem som måste finna sin lösning. För det krävs kunskap
          och reflexion om sammanhangen och om konsekvenserna för ett framtida
          samhälle. Det är dagens aktörer som bär ansvar för morgondagens
          samhälle.
        </p>
        <p xml:id="i-WAxj7EuNhbaTZvsV3zJowx">
          Tänker kulturministern vidta några åtgärder för att uppvärdera
          den praktiska kunskapen och därigenom förstärka hantverkets möjligheter
          till överlevnad?
        </p>
      </div>
    </body>
  </text>
</TEI>
