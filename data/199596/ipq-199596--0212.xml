<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0212">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:212</head>
        <author who="unknown">Eva Zetterberg (v)</author>
        <minister who="unknown">utrikesministern</minister>
        <topic>mänskliga rättigheter i Colombia</topic>
        <docDate when="1996-05-15">Inkom den 15 maj</docDate>
        <status inProtocol="199596/prot-199596--103.xml" when="1996-05-31" status="answered">Besvarad den 31 maj, Prot. 1995/96:103</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:212 av Eva Zetterberg (v) till utrikesministern om mänskliga
          rättigheter i Colombia
        </IPQ_title>
        <submission_info>
          Inkom den 15 maj Besvarad den 31 maj Prot. 1995/96:103
        </submission_info>
      </div>
      <div type="IPQuestionBody">
        <p>
          Det är väl känt att situationen i Colombia är utomordentligt
          allvarlig när det gäller brott mot mänskliga rättigheter. Frågan
          har vid flera till­fällen varit uppe till behandling i den svenska
          riksdagen.
        </p>
        <p>
          Praktiskt taget dagligen mördas politiker och aktivister som
          tillhör oppositionen i landet. 3 000 medlemmar ut vänsteralliansen
          Union Patriotica (UP) har mördats under en period av elva år.
          Alldeles särskilt hårt drabbad är bananregionen Urabå. Den 3 april
          mördades tio perso­ner i ett bostadsområde i staden Apartadö,
          där UP har ett stort inflytan­de.
        </p>
        <p>
          Den 19 april i år varnade UP:s ordförande Aida Avella och andra
          framträdande medlemmar ur Colombias kommunistiska parti vid en
          uppvaktning hos försvarsministern Juan Carlos Esguerra om att
          det förelåg mordplaner mot ledningen i UP och kommunistpartiet.
          Den colombianska regeringen fäste dock inget avseende vid dem.
          Sedan dess har två ledande medlemmar ur kommunistpartiet mördats
          - orga- nisationssekreteraren Miller Chacön och senatorn Manuel
          Copeda. Telefonterror, skuggning och förföljelser hör till ordningen
          för dagen.
        </p>
        <p>
          Den 6 maj mördades två kommunalråd i Urabåregionen och följan­de
          dag var det Alda Avellas tur att utsättas för attentat. Beväpnade
          män - sannolikt ur landets säkerhetspolis - sökte att mitt i rusningstrafiken
          i Bogotå skjuta ihjäl oppositionens ledare UP-ordföranden Alda
          Avella med granatgevär. Attentatet misslyckades. Avella undkom
          mirakulöst och tack vare ett rådigt ingripande av hennes chaufför.
          Människor i närheten fick dock allvarliga skador.
        </p>
        <p>
          Colombias folk genomlider en av sina svåraste perioder i sin
          mo­derna historia. Läget i landet är kaotiskt. Regeringen är korrumperad,
          kriminaliteten omfattande. De politiska skandalerna avlöser varandra.
          För närvarande sitter försvarsministern och justitiekanslern fängslade
          för sitt samröre med narkotikakartellerna i landet. Det finns
          uppgifter som visar att presidenten Ernesto Sampers valkampanj
          finansierades med 45 miljoner dollar i knarkpengar från Calikartellen.
        </p>
        <note type="margin">
          Interpellationer1995/96:1 -261
        </note>
        <note type="pageNumber">
          221
        </note>
        <pb facs="PDF:220"/>
        <note type="margin">
          Interpellationer1995/96:1-261
        </note>
        <p>
          De personer som är aktiva inom vänstern, fackföreningsrörelsen
          el­ler MR-organisationer riskerar livet.
        </p>
        <p>
          Vänsterpartiet har tidigare motionerat och interpellerat när
          det gällt MR-situationen i Colombia. I en flerpartimotion i januari
          1995 före­slogs bl.a. att regeringen - liksom i fallet Kuba -
          skall verka för att FN utser en MR-rapportör när det gäller Colombia.
          I fallet Colombia torde en sådan åtgärd vara mer uppenbar än när
          det gäller Kuba. Brotten är fler och Colombia är inte utsatt för
          någon blockad eller annan typ av handelspolitisk diskriminering.
        </p>
        <p>
          Utrikesutskottet och riksdagen har hösten 1995 ställt sig bakom
          uppmaningen att regeringen i samband med FN-konferensen om MR-
          frågor i Geneve i vår skulle kräva en särskild MR-rapportör från
          FN i Colombia, om situationen i Colombia skulle förvärras. Läget
          i Colom­bia är katastrofalt vad gäller respekten för mänskliga
          rättigheter, men FN-konferensen beslöt ändå inte att tillsätta
          en MR-rapportör.
        </p>
        <p>
          Jag vill fråga utrikesministern:
        </p>
        <p>
          1. Varför var det inte möjligt att få igenom kravet på en MR-
          rapportör vid konferensen i Geneve?
        </p>
        <p>
          2. På vilket sätt har den svenska regeringen agerat inom EU-kretsen
          för att få ett gemensamt agerande i fallet Colombia?
        </p>
        <p>
          3. Vilka andra åtgärder avser regeringen framgent att vidta för
          att förbättra MR-situationen och förstärka demokratin i Colombia,
          när nu riksdagens krav på tillsättandet av en särskild MR-rapportör
          inte kunnat uppfyllas?
        </p>
        <pb facs="PDF:221"/>
      </div>
    </body>
  </text>
</TEI>
