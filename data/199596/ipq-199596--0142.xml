<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0142">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:142 av Per Unckel (m) till arbetsmarknadsministern om
          ar­betsmarknadspolitiken
        </IPQ_title>
        <submission_info>
          Inkom den 26 marsBesvarad den 23 april Prot. 1995/96:84
        </submission_info>
      </div>
      <div type="IPQuestionBody">
        <p>
          Sverige är på väg att fastna i massarbetslösheten. Trots goda
          kon- junkturella villkor de senaste åren har arbetslösheten inte
          minskat. Det är regeringen Carlssons allvarligaste misslyckande.
        </p>
        <p>
          Det är uppenbart att det nu behövs en radikal omprövning av den
          hittills förda politiken om fler jobb skall skapas.
        </p>
        <p>
          Bakgrunden
        </p>
        <p>
          Arbetslösheten uppgår i dag till 543 000 personer. Av dessa är
          313 000 öppet arbetslösa, medan 230 000 är föremål för arbetsmark­nadspolitiska
          åtgärder.
        </p>
        <p>
          Den verkliga arbetslösheten är emellertid ännu högre. Om också
          de som förtidspensionerats av arbetsmarknadsskäl samt flyktingarna
          in­räknas uppgår arbetslösheten till åtminstone en miljon människor
          eller ca 20 % av arbetskraften.
        </p>
        <p>
          Av den prognos Arbetsmarknadsverket i dag presenterat om ar-
          betsmarknadsutsikterna för det kommande året framgår följande:
        </p>
        <p>
          Läget på den svenska arbetsmarknaden kommer att förvärras ytter­ligare
          under året. Den öppna arbetslösheten och omfattningen av de arbetsmarknadspolitiska
          åtgärderna ökar från 12,1 % av arbetskraften 1995 till 12,6 %
          1996. Antalet nya arbeten under innevarande år be­döms bli mycket
          litet.
        </p>
        <p>
          Inför 1997 är Arbetsmarknadsverket mer optimistiskt och tror
          på en förbättring till 11,9 %, vilket alltså motsvarar en minskning
          med bara 0,2 procentenheter i förhållande till 1995. För denna
          blygsamma för­bättring sätter Arbetsmarknadsverket sitt hopp till
          en osäker uppgång i den europeiska konjunkturen.
        </p>
        <p>
          Arbetsmarknadsverket, vars prognoser under senare tid tenderat
          ligga i underkant, gör sålunda en bedömning som accentuerar proble­men
          i den förda politiken. Inför sådana perspektiv kan ingen regering
          förbli overksam.
        </p>
        <p>
          Den svenska arbetslösheten doldes länge av en snabbt växande
          of­fentlig sektor. Just denna tillväxt visar sig nu också vara
          ett av Sveriges allra allvarligaste problem. Det rykte Sverige
          under 1970- och 1980-
        </p>
        <pb facs="PDF:145"/>
        <p>
          talen tillvann sig internationellt för förmågan att hålla arbetslösheten
          nere visade sig - dess värre - vara illa underbyggt.
        </p>
        <p>
          I följande figur har Sveriges arbetslöshet justerats med antagandet
          att den offentliga sektorn i vårt land utvecklats på samma sätt
          som genomsnittet i EU. Det visar sig då att den tidigare låga
          arbetslösheten i hög grad varit fiktiv.
        </p>
        <note type="margin">
          Interpellationer1995/96:1-261
        </note>
        <p>
          Under den borgerliga regeringsperioden 1991-1994 genomfördes
          en rad åtgärder i syfte att bryta den trend som under lång tid
          pekat mot en allt högre arbetslöshet. Väsentligast bland dessa
          var lägre skatter på arbete och företagande och de första stegen
          på en nödvändig avregle­ring av arbetsmarknaden. Det gav också
          resultat. Medan Sverige vid regeringsskiftet 1991 förlorade ett
          tusen arbeten i veckan vann Sverige tre år senare lika mycket
          varje vecka.Efter 1994
        </p>
        <p>
          Den socialdemokratiska regeringen, som tillträdde hösten 1994
          har med stor målmedvetenhet återställt de åtgärder som under den
          tidigare regeringen bidrog till att bryta trenden mot allt högre
          arbetslöshet.
        </p>
        <p>
          Skatterna på arbete och företagande har höjts med sammanlagt
          mer än 50 miljarder. Arbetsrätten har återförts till de gamla
          och oflexibla villkoren. Småföretagen har drabbats av helt orimliga
          skatteförhållan- den bl.a. genom de nya villkoren för uppbörd
          av moms. Den allmänna arbetslöshetsförsäkringen har avvecklats
          till förmån för en försäkring under facklig kontroll.
        </p>
        <p>
          Arbetsmarknadspolitiken har samtidigt utövats på ett nästintill
          de­struktivt sätt. Hugskottsliknande åtgärder har avlöst varandra.
          Åtgär­dernas nackdelar har ofta övervägt jämfört med fördelarna.
        </p>
        <p>
          Inte ens det arbetsmarknadspolitiska utredandet har regeringen
          för­mått sköta på ett tillfredsställande sätt. Utredningar som
          skulle ha kun­nat bidra med ett kvalitativt gott resultat har
          tvingats leverera sina för­slag i förtid, uppenbarligen för att
          ge underlag, inte till regeringen, utan till det socialdemokratiska
          partiets just avhållna kongress.
        </p>
        <note type="pageNumber">
          147
        </note>
        <pb facs="PDF:146"/>
        <note type="margin">
          Interpellationer1995/96:1 -261
        </note>
        <p>
          Den arbetsmarknadspolitiska kommitténs förslag, de sannolikt
          mest centrala för en ny arbetsmarknadspolitik, är enligt utredningens
          egna experter så illa underbyggda att de aldrig borde ha lagts
          fram.
        </p>
        <p>
          Det är knappast förvånande att arbetslösheten inte ger vika.
        </p>
        <p>
          Den nya regeringen
        </p>
        <p>
          Den nytillträdda regeringen har knappast givit skäl för förhopp­ningar
          om någon mera betydande omorientering. Regeringsförklaringen är
          tom på förslag. Löftet om att regeringen ”kommer att ytterligare
          förbättra företagandets villkor” framstår snarast som hotfullt
          mot bak­grund av vad regeringen gjort de senaste ett och ett halvt
          åren.
        </p>
        <p>
          I den nytillträdda socialdemokratiska partiordförande Göran Pers­sons
          s.k. programtal diskuterade han över huvud taget inte företagens
          arbetsvillkor. Skatter och arbetsrätt föreföll inte ens upptäckta
          när den nyvalda partiordföranden sade sig ha ambitionen att göra
          något åt ar­betslösheten. Det är svårt att undgå slutsatsen att
          regeringen faktiskt inte vet vad den skall göra.
        </p>
        <p>
          Likväl anser sig socialdemokraterna kunna utlova att den öppna
          ar­betslösheten skall kunna halveras till år 2000. Hoppet sätts
          till utbild­ningsinsatser, till vilka det enligt sakkunniga uppgifter
          inte ens finns kompetenta lärare.
        </p>
        <p>
          Regeringen säger sig fästa stora förhoppningar till vad en s.k.
          sys- selsättningsunion inom EU skall kunna åstadkomma. Bortsett
          från att en sådan union aldrig kan frånta medlemsstaterna huvudansvaret
          för de konkreta åtgärderna framstår det som egenartat att detta
          för socialde­mokraterna uppenbarligen centrala EU-projekt anförtrotts
          EU- motståndaren Margareta Winberg.En ny politik
        </p>
        <p>
          Det är uppenbart att en ny politik måste till om jobben skall
          kunna bli flera och arbetslösheten lägre. Dagens AMS-prognos understryker
          vikten av att en sådan politik introduceras snabbt och med stor
          mål­medvetenhet.
        </p>
        <p>
          De nya arbetena måste skapas i privata företag. Det är en ofantlig
          utmaning Sverige står inför, men där inga alternativ finns. Följande
          exempel ger en bild av vad som måste åstadkommas i fråga om före-
          tagstillväxt och nyetableringar om den verkliga arbetslösheten
          skall kunna halveras.
        </p>
        <p>
          Om hälften av den nödvändiga tillväxten av arbeten klaras av
          de fö­retag som finns i dag innebär detta en nettoökning på åtminstone
          250 000 arbeten.
        </p>
        <p>
          Om nyetablerade företag härutöver skall kunna klara en motsvaran­de
          uppgift innebär detta närmare 100 000 nya och bestående företag
          med åtminstone tre anställda.
        </p>
        <p>
          En sådan företagsexpansion har Sverige inte klarat i modern tid.
          Likväl är det just detta som nu måste ske. Den offentliga verksamhetens
          expansion är ett avslutat kapitel i Sveriges historia.
        </p>
        <p>
          En politik för fler riktiga arbeten måste bygga på följande fyra
          komponenter:
        </p>
        <p>
          • En dynamisk lönebildning• Lägre skatter på arbete och företagande•
          En flexibel arbetsrätt
        </p>
        <note type="pageNumber">
          148
        </note>
        <pb facs="PDF:147"/>
        <p>
          • En effektiv arbetsmarknadspolitikÅtgärder på alla de fyra områdena
          måste genomföras samtidigt och med stor kraft. Regeringen måste
          ge ett så entydigt besked om avsikten att sätta företagstillväxten
          främst att det blir uppenbart för alla som har att svara för de
          konkreta insatserna att det är nya - och långsiktigt håll­bara
          - villkor som nu gäller.
        </p>
        <p>
          Mot den här angivna bakgrunden ber jag till arbetsmarknadsminis­tern
          få ställa följande frågor:
        </p>
        <p>
          • Vilka konkreta åtgärder avser regeringen vidta för att göra
          det möjligt för företagen att klara en nödvändig tillväxt av arbeten?
        </p>
        <p>
          • Vilken bedömning gör arbetsmarknadsministern i fråga om den
          europeiska unionens möjligheter att skapa riktiga arbeten i Sverige?
        </p>
        <p>
          • Hur avser regeringen genomföra den förespråkade utbildningsin­satsen
          om det saknas såväl kompetenta lärare som riktiga arbeten att
          utbilda de arbetslösa för?
        </p>
        <pb facs="PDF:148"/>
      </div>
    </body>
  </text>
</TEI>
