<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0232">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:232</head>
        <author who="unknown">Ingrid Näslund (kds)</author>
        <minister who="unknown">statsrådet Pierre Schori</minister>
        <topic>avvisning till Iran</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:232 av Ingrid Näslund (kds) till statsrådet Pierre Schori
          om avvisning till Iran
        </IPQ_title>
        <submission_info>
          Inkom den 21 majBesvarad den 3 juniProt. 1995/96:104
        </submission_info>
      </div>
      <div type="IPQuestionBody">
        <note type="pageNumber">
          240
        </note>
        <p>
          Förra året fattade regeringen beslut om avvisning till Iran av
          en per­son som konverterat till kristendomen trots omfattande
          internationell och även svensk dokumentation om att konvertiter
          blivit förföljda, torterade och dödade i Iran. Som en följd av
          detta pilotfall har Utlän­ningsnämnden hittills under 1996 fattat
          beslut om avvisning till Iran av fem konvertiter.
        </p>
        <p>
          Samtidigt som regering och utlänningsnämnd kom fram till att
          kon­vertiter kunde skickas tillbaka till Iran, varnade USA i en
          s.k. Travel Warning konvertiter för att resa till Iran på grund
          av risken att bli avrät­tade där.
        </p>
        <p>
          Australien, Kanada, England, USA och Tyskland har mellan 1980
          och 1995 gett kristna från Iran asyl. Ungefär hälften av dessa
          uppges ha blivit kristna efter det de lämnat Iran.
        </p>
        <p>
          Det är omvittnat av många människorättsorganisationer att det
          kan innebära stor fara för en iranier som konverterat till kristendomen
          att återvända till Iran. I ett yttrande i februari 1996 nämner
          Carl von der Esch vid Amnesty International i Sverige ett antal
          enskilda fall, där konvertiter blivit fängslade och i vissa fall
          dömda till döden för avfall från den islamska läran.
        </p>
        <p>
          Human Rights Watch World Report 1993 tar upp flera fall av för­följelse
          mot enskilda kristna i Iran. Värst utsatta är de som konverterat
          från islam.
        </p>
        <p>
          Organisationen Iranian Christian International, INC, rapporterar
          att flera kyrkor har utsatts för att regimen kontrollerar gudstjänstbesökares
          identitetskort för att se om muslimer kommer till kyrkan. Några
          konver­terade muslimer har under tortyr tvingats avsäga sig sin
          kristna tro, andra har hotats med att deras barn kommer att förlora
          livet om de inte avsäger sig sin kristna tro. Enligt INC har den
          iranska regimen, efter mordet på prästen Haik Hovsepian-Mehr i
          januari 1994, alltmer kon­centrerat sig på muslimer som konverterat.
          I januari 1996 gav INC ut ytterligare en rapport ”The Continued
          Escalation of Persecution of Christian Minorities in the Islamic
          Republic of Iran”, där de beskriver ännu fler fall av konvertiter
          som gripits och torterats för att få dem att rekonvertera.
        </p>
        <p>
          Svenska Irankommittén skrev i januari 1996 till invandrarministern,
          Invandrarverket och Utlänningsnämnden och hävdade i samråd med
          Amnesty International att människor som konverterat inte borde
          avvi­sas till länder där principiellt dödsstraff gäller för muslimer
          som kon­verterar. Man krävde också att de avvisningsbeslut som
          fattats avseen­de konverterade iranier skulle upphävas.
        </p>
        <p>
          Även i en rapport från den svenska ambassaden i Iran görs följande
          förbehåll: ”Den reservation som dock ständigt måste göras är att
          sharia- rätten, inklusive dödsstraffet för apostasi, formellt
          styr det iranska samhället och därför alltid kan åberopas som
          grund för ingripanden
        </p>
        <pb facs="PDF:239"/>
        <p>
          mot enskilda. Någon garanti emot detta kan inte utfärdas så länge
          Iran förblir en islamisk republik av nuvarande slag”.
        </p>
        <p>
          När det gäller kriminella invandrare eller asylsökande, som begått
          brott, kan de avvisas från Sverige. Även om det gäller ett mycket
          all­varligt brott verkställs dock inte avvisningen, om det finns
          risk att per­sonen kan drabbas av dödsstraff i det land han i
          så fall skulle avvisas till.
        </p>
        <p>
          Det förefaller mig orimligt att man från regeringens sida inte
          är be­redd att visa samma humanitära hänsyn mot människor som
          inte begått något brott utan bara begär att få utöva sin religion
          och därför riskerar förföljelse, tortyr och i värsta fall dödsstraff
          enligt sitt lands lagar.
        </p>
        <p>
          Mot denna bakgrund vill jag ställa följande frågor till invandrarmi-
          nistem:
        </p>
        <p>
          Vad tänker invandrarministern göra för att inte konvertiter skall
          avvisas till Iran, där de enligt många rapporter från humanitära
          organi­sationer, löper stor risk att utsättas för förföljelse,
          trakasserier, tortyr och dödsstraff?
        </p>
        <p>
          Vad tänker invandrarministern göra för att de avvisningsbeslut
          som redan föreligger inte skall verkställas?
        </p>
        <pb facs="PDF:240"/>
      </div>
    </body>
  </text>
</TEI>
