<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0126">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:126</head>
        <author who="unknown">Inger Lundberg (s)</author>
        <minister who="unknown">statsrådet Maj-Inger Klingvall</minister>
        <topic>det ökande narkotikamissbruket</topic>
        <docDate when="1996-03-22">Inkom den 22 mars</docDate>
        <status inProtocol="199596/prot-199596--084.xml" when="1996-04-23" status="answered">Besvarad den 23 april, Prot. 1995/96:84</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:126 av Inger Lundberg (s) till statsrådet Maj-Inger Klingvall
          om det ökande narkotikamissbruket
        </IPQ_title>
        <submission_info>
          Inkom den 22 marsBesvarad den 23 april Prot. 1995/96:84
        </submission_info>
      </div>
      <div type="IPQuestionBody">
        <p>
          Det är dags att på nytt ta tag i narkotikafrågorna i vårt land.
          Under 8O-talet kunde vi med fog känna stolthet över att narkotikan
          trängts tillbaka i Sverige på ett sätt, som framstår som ganska
          unikt vid en jämförelse med flera europeiska stater.
        </p>
        <p>
          Det hade kunnat vara helt annorlunda. Vid slutet av 70-talet
          kom flera rapporter om ökat narkotikamissbruk bland unga. Det
          tog sig uttryck i narkotikaförsäljning på skolor, en allmänt drogförhärligande
          kultur och många ungdomar som drabbades hårt av narkotikamissbru­ket.
          Föräldraföreningen mot narkotika med P.P. Heineman i spetsen kom
          tillsammans med Hasselarörelsen att bilda spjutspetsar i en ofta
          intensiv offentlig debatt mot narkotikamissbruket.
        </p>
        <p>
          Sannolikt spelade den breda folkliga mobilisering, som följde
          i nar­kotikadebattens spår en viktig roll för att bryta utvecklingen.
          Den soci­aldemokratiska regeringens narkotikakommission visade
          på ett brett angreppssätt i narkotikafrågorna. Målet att hålla
          Sverige narkotikafritt hade bred politisk förankring. Insatser
          från Polis och Tull parades med en skärpt lagstiftning. Socialtjänsten
          utvecklade sina arbetsmetoder. Regionala narkotikagrupper i samverkan
          mellan kommuner, polis, socialtjänst, kriminalvård och landsting
          bildades. Ungdomens syssel­sättning prioriterades. Föreningslivet
          gavs resurser för att engagera de unga.
        </p>
        <p>
          Sällan har en bred politisk aktion givit så tydliga resultat.
          Trots att Sverige ingalunda varit skonat från narkotikamissbruket
          har situationen varit radikalt annorlunda än i många europeiska
          stater. 80-talets och det tidiga 90-talets ungdomsgenerationer
          var förhållandevis förskonade från narkotika. Den försäljning
          av hasch och amfetamin på skolorna, som var vanlig i början av
          80-talet var ovanlig i början av 90-talet och ungdomarnas attityd
          till narkotikan var nästan undantagslöst negativ. Narkotikan hörde
          inte till den svenska ungdomskulturen.
        </p>
        <pb facs="PDF:129"/>
        <p>
          Nu kommer allt fler signaler om att situationen snabbt är på
          väg att förändras. Den raljans polisen möts med på Docklands är
          bara ett ex­empel på det. I allt större ungdomsgrupper börjar
          ett ”socialt” narkoti­kamissbruk bli accepterat. Det förefaller
          som om narkotika i betydligt större utsträckning än tidigare strömmar
          in över gränserna. Uppgifter från enskilda ungdomar tyder på att
          det börjar bli vanligare med hasch- försäljning på skolorna -
          till det bidrar inte minst de allt lägre priserna på t.ex. amfetamin
          och den allvarliga arbetslösheten bland ungdomar.
        </p>
        <p>
          Det finns en allvarlig risk om samhället för sent ser den utveckling,
          som är på gång. Mycket talar för att det är dags för en ny bred
          folklig mobilisering mot narkotikan. På regional nivå återupptas,
          bl.a. i Örebro län, de narkotikagrupper, som i början av 8O-talet
          bedrev ett fram­gångsrikt arbete för att hindra att narkotikamissbruket
          bet sig fast.
        </p>
        <p>
          Är statsrådet beredd att ta initiativ på nationell nivå i syfte
          att för­hindra att narkotikan får fäste i Sverige?
        </p>
        <pb facs="PDF:130"/>
      </div>
    </body>
  </text>
</TEI>
