<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0078">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:78</head>
        <author who="unknown">Tomas Eneroth (s)</author>
        <minister who="unknown">statsrådet Jan Nygren</minister>
        <topic>krigs- materielexport</topic>
        <docDate when="1996-02-08">Inkom den 8 februari</docDate>
        <status inProtocol="199596/prot-199596--063.xml" when="1996-03-05" status="answered">Besvarad den 5 mars, Prot. 1995/96:63</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:78 av Tomas Eneroth (s) till statsrådet Jan Nygren om
          krigs- materielexport
        </IPQ_title>
        <submission_info>
          Inkom den 8 februari Besvarad den 5 mars Prot. 1995/96:63
        </submission_info>
      </div>
      <div type="IPQuestionBody">
        <p>
          Den 18 november 1994 deklarerade utrikeshandelsminister Mats
          Hellström att han avsåg att driva en restriktivare vapenexportpolitik
          än den tidigare borgerliga regeringen. Detta var ett välkommet
          besked, eftersom den svenska exportpolitiken hade liberaliserats
          avsevärt under förra regeringsperioden. Många kritiker menade
          att Sveriges dåvarande regering försökte lösa försvarsindustrins
          problem genom att underlätta krigsmaterielexporten.
        </p>
        <p>
          Mats Hellström skärpte exportpolitiken inledningsvis, men drygt
          ett halvår senare övertogs ansvaret för denna politik till samordningsminis-
          ter Nygren i stället. Principiellt borde detta inta ha någon betydelse
          eftersom statsrådet Hellströms uttalanden rimligtvis borde vara
          hela regeringens mening, men jag vill för säkerhets skull ändå
          avkräva den nya ansvarige ministern ett antal ställningstaganden.
        </p>
        <p>
          Min utgångspunkt, som socialdemokrat, är givetvis den senaste
          so­cialdemokratiska partikongressens beslut om krigsmaterielexport.
          Par­tikongressen fattade en rad långtgående beslut:
        </p>
        <p>
          • Att Sverige, som en del av utrikespolitiken, skall verka för
          en minskad svensk, europeisk och internationell vapenhandel.
        </p>
        <note type="pageNumber">
          84
        </note>
        <pb facs="PDF:83"/>
        <p>
          • Att socialdemokratiska partiet aktivt skall arbeta för en skärpning
          av den svenska vapenexportlagstiftningen och produktionen.
        </p>
        <p>
          • Att det generella förbudet mot krigsmaterielexport kompletteras
          med en lagfäst begränsning av möjligheterna till dispens. Samt
          att där­vid följande ovillkorliga hinder för svensk vapenhandel
          (export, licens­försäljning eller samarbetsavtal) skall gälla,
          så att militär materiel med svenskt ursprung inte skall kunna
          säljas till:
        </p>
        <p>
          - stat som befinner sig i, eller kan befaras komma i, väpnad
          konflikt inom eller utom landet
        </p>
        <p>
          - stat som undertrycker mänskliga rättigheter- stat med egna
          militära styrkor, som är engagerade i stridshandling utanför det
          egna territoriet eller som hålls kvar där efter det att strider­na
          har upphört, såvida stationeringen inte är en följd av beslut
          i FN.
        </p>
        <p>
          Ovanstående kongressbeslut måste rimligtvis få genomslag i rege­ringens
          exportpolitik på en mängd områden, och jag nämner nedan några
          av dessa.
        </p>
        <p>
          1. Riksdagens riktlinjer för krigsmaterielexport säger att det
          inte bör ske export till stater där det förekommer ”omfattande
          och grova” kränkningar av mänskliga rättigheter. Under hösten
          1992 drev social­demokraterna i utrikesutskottet igenom ett tillägg
          att detta exportvillkor skall tillämpas med ”särskild stor restriktivitet”.
          Därför borde det vara möjligt för regeringen att redan med nuvarande
          riktlinjer tillämpa den mer restriktiva formulering som antogs
          av partikongressen, att ingen export skall ske till ”stat som
          undertrycker mänskliga rättigheter”.
        </p>
        <p>
          2. Partikongressen tog beslut med innebörden att ingen ”militär
          materiel med svenskt ursprung” skall kunna säljas till stater
          i konflikt eller som undertrycker mänskliga rättigheter. Trots
          det beslutet har vi i dag en ordning som inte avkräver köparen
          av krigsmaterielkomponen- ter ett slutanvändarintyg. I stället
          används ett intyg som garanterar att materielen inte skall säljas
          vidare utan att ha genomgått en substantiell bearbetning och kommit
          att ingå i ett nytt vapensystem. Detta för att underlätta samtillverkning
          mellan svenska och utländska företag. Ett tydligt uttalande att
          export av krigsmaterielkomponenter inte får ske utan slutanvändarintyg
          skulle enligt min mening vara en naturlig tolk­ning av kongressbeslutet.
        </p>
        <p>
          3. För något år sedan breddades krigsmaterielbegreppet, så att
          fler produkter klassades som krigsmateriel. Samtidigt infördes
          begreppet ”övrig krigsmateriel”, till vilken exportreglerna inte
          är lika restriktiva som för krigsmateriel. Exempelvis får export
          av övrigt krigsmateriel ske även om mottagarlandet är indraget
          i konflikt som kan befaras leda till krig. Det enda exportvillkor
          som kan hindra export är om mottagar­landet är i direkt väpnad
          konflikt eller bedriver ”omfattande och grova” kränkningar av
          mänskliga rättigheter.
        </p>
        <p>
          Övrigt krigsmateriel kan, som jag förstått det, vara spaningsradar,
          bandvagnar, lysbomber och vapensimulatorer. Bör dessa verkligen
          kunna exporteras till länder som befinner sig i konflikter som
          befaras leda till krig? Partikongressen beslöt ju att ingen ”militär
          materiel med svenskt ursprung” skall kunna säljas till stat ”som
          befinner sig i, eller kan befaras komma i, väpnad konflikt inom
          eller utom landet”. Om regeringens ambition är att, som Hellström
          tidigare uttalat, bedriva en
        </p>
        <note type="margin">
          Interpellationer1995/96:1 -261
        </note>
        <note type="pageNumber">
          85
        </note>
        <pb facs="PDF:84"/>
        <note type="margin">
          Interpellationer1995/96:1 -261
        </note>
        <note type="pageNumber">
          86
        </note>
        <p>
          mer restriktiv exportpolitik än den förra, bör rimligtvis en
          skärpning gälla även övrig krigsmateriel.
        </p>
        <p>
          4. Kongressen ansåg att ”det generella förbudet mot krigsmateriel­export
          kompletteras med en lagfäst begränsning av möjligheterna till
          dispens”. Exportvillkoren bör alltså lagfästas, så att inte villkoren
          drunknar i den ”totalbedömning” som regeringen gör i varje enskilt
          exportärende.
        </p>
        <p>
          Ovanstående frågeställningar aktualiserar dessutom behovet av
          att ånyo utreda krigsmaterielexporten. En sådan utredning har
          nämnts i några sammanhang, men ännu inte aviserats.
        </p>
        <p>
          Med anledning av ovan anförda frågeställningar vill jag ha statsrå­dets
          svar på följande frågor:
        </p>
        <p>
          1. Avser statsrådet att tillämpa kongressens mer restriktiva
          princip att inte godkänna export av krigsmateriel till ”stat som
          undertrycker mänskliga rättigheter”?
        </p>
        <p>
          2. Avser statsrådet att införa slutanvändarintyg även för export
          av krigsmaterielkomponenter?
        </p>
        <p>
          3. Avser statsrådet att spaningsradar och bandvagnar, dvs. övrig
          krigsmateriel, skall kunna exporteras till stater som befinner
          sig i, eller kan befaras komma i, väpnad konflikt inom eller utom
          landet?
        </p>
        <p>
          4. Avser statsrådet, i likhet med kongressen, att riktlinjernas
          ovill­korliga exportvillkor bör lagfästas?
        </p>
        <p>
          5. Avser statsrådet att tillsätta en utredning om krigsmaterielexpor­ten?
        </p>
        <pb facs="PDF:85"/>
      </div>
    </body>
  </text>
</TEI>
