<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0114">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:114</head>
        <author who="unknown">Dan Ericsson (kds)</author>
        <minister who="unknown">miljöministern</minister>
        <topic>införandet av en avfallsskatt</topic>
        <docDate when="1996-03-15">Inkom den 15 mars</docDate>
        <status status="lapsed">Förfallen</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:114 av Dan Ericsson (kds) till miljöministern om införandet
          av en avfallsskatt
        </IPQ_title>
        <submission_info>
          Inkom den 15 mars Förfallen
        </submission_info>
      </div>
      <div type="IPQuestionBody">
        <p>
          Frågan om hur vi i framtiden skall hantera vårt avfall har varit
          ak­tuell länge. Den tid då intresset för soporna tog slut i samma
          stund som man stängde locket till sopnedkastet är definitivt passerad.
          I dag finns en stor medvetenhet om vikten av att vi lägger om
          livsstil och förändrar dagens avfallshantering. Sopberget kan
          inte få fortsätta växa. Om detta råder det en stor samstämmighet
          över partigränserna.
        </p>
        <p>
          Ett viktigt instrument för att komma bort ifrån att sopor deponeras
          är en särskild avfallsskatt. I juli 1993 tillkallades en särskild
          utredare med uppdrag att utreda vissa frågor rörande beskattning
          av avfall. Ut­redaren överlämnade sitt betänkande i juni 1994.
          I detta betänkande gavs det tydliga förslag på hur man kan använda
          sig av ekonomiska styrmedel för att minska mängden deponerat avfall.
        </p>
        <p>
          Kristdemokraterna föreslog också i sin budgetmotion i januari
          1995 att en avfallsskatt skulle införas fr.o.m. den 1 juli 1995.1
          stället tillsatte regeringen en särskild utredare. Bl.a. skulle
          möjligheterna till succes­sivt införande av en skatt med avseende
          på olika avfallsslag övervägas. Utredaren skulle redovisa sitt
          uppdrag senast den 31 mars, med sikte på att en lag om införande
          av avfallsskatt kunde träda i kraft fr.o.m. års­skiftet 1996/97.
        </p>
        <p>
          Nu har det framkommit att utredningen har fått förlängd tid på
          sig och att betänkandet skall lämnas senast den 30 september.
          Fattas beslut om avfallsskatt skulle enligt nuvarande tidsplan
          denna kunna införas tidigast vid årsskiftet 1997/98. Det vill
          säga att lagen försenas ytterliga­re, medan sopberget fortsätter
          att växa.
        </p>
        <p>
          Att processen på detta sätt tillåts försenas är mycket allvarligt.
          Om vi inte får en lag om avfallsskatt så avväpnar vi därmed kommunernas
          möjligheter att kunna driva frågan på ett önskvärt sätt. För kommuner­na
          saknas det ofta möjligheter att i egen kraft driva fram en process,
          utan det är beslut fattade på nationell nivå som kan ge möjlighet
          för kommunerna att verkställa de beslut om målsättningar som finns
          inom miljöområdet.
        </p>
        <p>
          Frågan om avfallsskatt har också bäring på ett tidigare interpella-
          tionsämne från min sida. Nämligen möjligheten att komma bort från
          förbränning av importerat avfall från Tyskland. I den debatten
          anförde miljöministern att förslaget om en avfallsskatt skulle
          kunna vara ett viktigt instrument i arbetet för att minska kostnadsskillnaden
          i omhän­dertagande mellan Tyskland och Sverige. Om avfallsskatten
          nu fördröjs så minskar möjligheterna att snabbt komma till rätta
          med avfallsimpor- ten från Tyskland.
        </p>
        <p>
          Vi har vid flera tillfällen den senaste tiden haft anledning
          att disku­tera den mycket dåliga måluppfyllelsen när det gäller
          mål och utfall
        </p>
        <pb facs="PDF:117"/>
        <p>
          inom miljöområdet. Här är risken uppenbar att vi får ytterligare
          ett tråkigt exempel.
        </p>
        <p>
          Jag har full förståelse för att det kan finnas delmoment i en
          avfalls- lagstiftning som kan vara komplicerade och kräva ytterligare
          fördjupad analys, men samtidigt så finns det många delar där det
          inte behöver finnas några frågetecken. Frågan har blivit grundligt
          utredd och vi vet tämligen väl åt vilket håll vi måste gå. Med
          tanke på att det i direktiven står tydligt uttalat att utredaren
          skall överväga möjligheten att succes­sivt införa en avfallsbeskattning
          med avseende på olika avfallsslag är det märkligt hur man kan
          tillåta hela utredningen fastna beroende på att det tycks finnas
          vissa moment som hakar upp sig.
        </p>
        <p>
          På de områden där det inte finns någon större tveksamhet borde
          det finnas en mognad för att kunna gå till beslut. Vi har inte
          råd att i ytter­ligare en viktig miljöfråga tappa värdefull tid.
        </p>
        <p>
          Med anledning av ovanstående vill jag fråga miljöministern:
        </p>
        <p>
          1. Vad är det som har gjort att frågan om införandet av avfallsskatt
          tillåts bli försenad med minst ett år?
        </p>
        <p>
          2. Är miljöministern beredd att lyfta ut de mer okomplicerade
          de­larna ur Avfallsskatteutredningen för att riksdagen skall kunna
          ta ett beslut i syfte att en avfallsskatt blir införd fr.o.m.
          årsskiftet 1996/97?
        </p>
        <pb facs="PDF:118"/>
      </div>
    </body>
  </text>
</TEI>
