<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0226">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:226 av Dan Ericsson (kds) till miljöministern om kalkning
          av sjöar
        </IPQ_title>
        <submission_info>
          Inkom den 21 majBesvarad den 3 juni Prot. 1995/96:104
        </submission_info>
      </div>
      <div type="IPQuestionBody">
        <p>
          Man brukar ibland säga om felsatsningar att pengarna kastas i
          sjön. Sällan har väl det uttrycket passat så bra som när vi hör
          talas om rege­ringens intentioner om att sänka anslaget för kalkning
          till 80 miljoner.
        </p>
        <p>
          Vi har positiva erfarenheter av kalkning. De resurser som har
          sat­sats har gett goda resultat, sjöar och vattendrag har återhämtat
          sig och växt- och djurliv har återkommit.
        </p>
        <p>
          Genom kalkningen tar vi ett ansvar för bevarandet av den biologis­ka
          mångfalden och hushållar med naturresurserna. Det ger möjlighet
          för kommande generationer att njuta av ett rikt naturliv. Utöver
          de rena miljövårdsskälen finns det dessutom ekonomiska argument
          varför vi skall kalka. Tack vare kalkningen har det skapats nya
          förutsättningar för fiske i sjöar och vattendrag som förut varit
          döda.
        </p>
        <p>
          Det finns beräkningar som visar att samhället får tillbaka inkomster
          på ca 700 miljoner kronor årligen på kalkningen. Varje satsad
          krona har gett 3,50 kr tillbaka. Fisketurismen är en viktig men
          ofta bortglömd näring som har haft stor glädje av kalkningsinsatserna.
        </p>
        <p>
          Om regeringens förslag på att sänka nivån till 80 miljoner kronor
          blir verklighet innebär det att många sjöar och vattendrag som
          i dag kalkas inte kommer att omkalkas. Resultatet blir förödande
          ur ekolo­gisk synvinkel. Allt arbete som har lagts ned kommer
          då att spolieras och pengarna är då bokstavligen kastade i sjön.
        </p>
        <p>
          Regeringen har beställt en utredning som skulle visa på konsekven­serna
          av en neddragning till 80 miljoner kronor, och dess arbete visar
          tydligt vilka negativa konsekvenser förslaget skulle få. Experterna
          dömer ut förslaget helt. T.ex. säger Fiskeriverket att vi kommer
          att få 3 000 läkta eller delvis läkta sjöar och 5 000 rinnande
          vatten försurade på nytt.
        </p>
        <p>
          Vi har aldrig kommit upp till den nivå som vi egentligen borde
          lig­ga på, man räknar med att medelsbehovet för att häva försurningen
          i alla drabbade sjöar och vattendrag ligger i storleksordningen
          600 mil­
        </p>
        <pb facs="PDF:233"/>
        <p>
          joner kronor. Även om vi inte klarar av att nå ända dit, så borde
          grän­sen gå vid att man inte behöver avbryta kalkningen i några
          av de sjöar och vattendrag där restaureringsarbetet har påbörjats.
        </p>
        <p>
          Jag har tidigare haft kalkningsdebatter med miljöministern, då
          hon hänvisat till den nämnda utredningen och till förebyggande
          insatser. Jag har inget emot det förebyggande arbetet men nu är
          det ”skarpt läge” för att rädda vad som räddas kan.
        </p>
        <p>
          Mot bakgrund av ovanstående vill jag fråga miljöministern:
        </p>
        <p>
          Är regeringen beredd att lyssna på den kritik som riktats mot
          redan genomförda sänkningar av kalkninganslagen och framför allt
          avskriva den halvering av kalkningsinsatserna som nu planeras?
        </p>
        <pb facs="PDF:234"/>
      </div>
    </body>
  </text>
</TEI>
