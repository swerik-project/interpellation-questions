<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0139">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:139 av Gun Hellsvik (m) till socialministern om åtgärder
          mot segregation
        </IPQ_title>
        <submission_info>
          Inkom den 26 marsBesvarad den 23 april Prot. 1995/96:84
        </submission_info>
      </div>
      <div type="IPQuestionBody">
        <p>
          Sverige håller på att bli ett alltmer segregerat land. Många
          männi­skor lever i utanförskap beroende på att de inte ges möjlighet
          att växa som individer. Dålig utbildning, bidragsberoende, bristfälliga
          språk­kunskaper och stelbenta regler på arbetsmarknaden bidrar
          till att skapa problem.
        </p>
        <p>
          Segregationens problem har varit kända i många år. Redan 1991
          pekade vi moderater på de problem som fanns i ett stort antal
          bostads­områden i framför allt våra storstadsregioner - områden
          som känne­tecknas av en stor andel i invandrare, hög andel socialbidragstagare,
          många förtidspensionärer, hög brottslighet och fler långtidssjukskrivna
          än i samhället i övrigt. Många tycker sig också sakna möjlighet
          att påverka sin boendesituation.
        </p>
        <p>
          Utmärkande för de flesta av dessa områden är att de i hög grad
          re­presenterar det s.k. miljonprogrammets bostadsområden. Miljonpro­grammets
          bostadsområden var kröningen av det socialdemokratiska 142
        </p>
        <pb facs="PDF:141"/>
        <p>
          ”välfärdsbygget”. Det var så det nya samhället skulle se ut.
          Men det är också här som den socialdemokratiska politiken misslyckades
          tydligast.
        </p>
        <p>
          Sverige behöver en ny socialpolitik. Därtill behövs genomgripande
          förändringar på en rad områden. Det handlar om att gå den motsatta
          vägen jämfört med den politik som nu genomförs i vårt land. Inom
          många områden måste olika förändringar genomföras för att vi skall
          kunna ge människor kraft att ta sig ur sina problem.
        </p>
        <p>
          För det första måste vi se till att det egna ansvarstagandet
          sätts i centrum. Tage Erlander uttalade efter ett långt liv i
          den sociala refor­mismens tjänst: ”Meningen var ju att hjälpa
          människor, inte att ta ifrån dem ansvaret.” Det egna ansvarstagandet
          förutsätter att det offentliga myndigförklarar människan och återlämnar
          till henne de instrument som behövs för att påverka den egna situationen.
        </p>
        <p>
          För det andra måste vi återskapa, eller stärka, de civila nätverken.
          Det är i relationerna med andra människor som man som person skaffar
          sig en identitet och får kraft att styra och hantera sin livssituation.
        </p>
        <p>
          För det tredje måste vi se till att människor tar sig ur bidragsbero­endet.
          Skattesystem och bidragssystem är utformade så att man snabbt
          och lätt fastnar i bidragsfällan. Skattesystem, socialförsäkrings-
          och bidragssystem måste därför utformas så att eget ansvarstagande
          premie­ras.
        </p>
        <p>
          För det fjärde måste arbetsmarknaden reformeras. Krångliga regler,
          stelbent arbetsrättslagstiftning, höga minimilöner och höga skatter
          gör att många människor i princip utestängs från arbetsmarknaden.
        </p>
        <p>
          För det femte måste vi sätta bildningen, utbildningen - och i
          in­vandrarnas fall särskilt svenska språket - i centrum. En god
          utbildning och goda kunskaper i svenska språket är av avgörande
          betydelse för invandrares - men även svenskars - möjligheter att
          hävda sig på ar­betsmarknaden.
        </p>
        <p>
          För det sjätte bör brottsbekämpandet sättas i centrum. Fler och
          synliga poliser som arbetar lokalt och förebyggande ger resultat.
          När­varo och synlighet är av stor vikt.
        </p>
        <p>
          Min fråga är: Vilka initiativ avser regeringen vidta för att
          få till stånd ett förändringsarbete som motverkar segregation
          och återger människor möjligheter att påverka sin egen situation?
        </p>
        <pb facs="PDF:142"/>
      </div>
    </body>
  </text>
</TEI>
