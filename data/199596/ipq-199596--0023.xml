<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0023">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:23</head>
        <author who="unknown">Mats Odell (kds)</author>
        <minister who="unknown">finansministern</minister>
        <topic>hushållstjänster</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:23 av Mats Odell (kds) till finansministern om hushållstjänster
        </IPQ_title>
        <submission_info>
          Inkom den 10 novemberBesvarad den 12 december Prot. 1995/96:36
        </submission_info>
      </div>
      <div type="IPQuestionBody">
        <p>
          Sverige behöver expandera sin tjänstesektor
        </p>
        <p>
          När vi under november 1995 betraktar svensk samhällsekonomi kan
          man objektivt konstatera att ekonomin är tudelad och att vi har
          över 10 % arbetslöshet. Inom exportindustrin har produktionsapparaten
          gått för fullt under lång tid medan hemmamarknaden fortfarande
          står och stampar efter flera svåra år. Genom regeringens politik
          får hushållen uppleva krympande disponibla inkomster.
        </p>
        <p>
          I regeringens tillväxtproposition förutspås en långsiktig tillväxttrend
          på ca 2 % av den svenska bruttonationalprodukten. Detta är inte
          på något sätt tillräckligt för att få ner den historiskt höga
          arbetslösheten.
        </p>
        <p>
          Mot denna bakgrund vill Kristdemokraterna föra en mer offensiv
          politik som bl.a. förbättrar förutsättningarna för nya jobb på
          den svens­ka hemmamarknaden. Eftersom Sverige har svårt att konkurrera
          med låglöneländernas produktion av konsumtionsvaror så kommer
          den sysselsättningsintensiva tjänsteproduktionen att i stigande
          omfattning spela en avgörande roll för att öka den totala produktionen
          och för att få ner arbetslösheten.
        </p>
        <p>
          Stimulanser för att påskynda denna utveckling skulle få påtagliga
          positiva effekter på antalet nya jobb. En sänkning av tjänstemomsen,
          vilket Kristdemokraterna förordar, skulle öka efterfrågan inom
          tjänste­sektorn, rikta sig mot såväl andra företag som hushåll
          och därmed ge många nya jobb.
        </p>
        <p>
          Socialdemokraternas hittillsvarande ideologiska bannlysning av
          tjänster riktade till hushållssektorn är dubbelt förödande. Varje
          år ut­förs mer än 2,7 miljoner heltidsjobb i den informella sektorn,
          vilket är mer än i hela det privata näringslivet och obetydligt
          mindre än i hela den formella ekonomin. Ca 45 % av allt arbete
          som utförs i Sverige utförs i hemmen. Medan allt fler går arbetslösa
          ökar arbetsbördan för andra genom bl.a. dubbelarbete i både den
          formella som den informella sektorn. Förändringar i skattesystemet
          är nödvändiga för att öppna
        </p>
        <pb facs="PDF:23"/>
        <p>
          marknaden för tjänster riktade direkt mot hushållen. Dagens höga
          skattekilar, drygt 60 %, gör att marknaden för den typ av tjänster
          som går att utföra i egen regi är fjärran från sin möjliga kapacitet
          och stor­lek. Kristdemokraterna anser därför att en sänkning av
          tjänstemomsen från 25 % till 12 % är påkallad och att den kompletteras
          med en sänk­ning av arbetsgivaravgifterna med 1,5 procentenhet.
          Dessa reformer är fullt ut finansierade i Kristdemokraternas motion
          med anledning av årets kompletteringsproposition.
        </p>
        <p>
          Redan 1993 presenterade Kristdemokraterna ett förslag om en sär­skild
          skattsedel för ungdomar under 25 som i företagsform utför tjäns­ter
          riktade åt hushållen. I Danmark pågår sedan 1994 ett lyckat försök
          med en liknande modell. Nu är det dags att införa en motsvarande
          möjlighet i Sverige. Kristdemokraterna föreslår att utöver generella
          åtgärder för att främja uppkomsten av stark tjänstesektor att
          man inför en ungdomsskattsedel som berättigar till befrielse från
          såväl tjänste- moms som skattedelen av arbetsgivaravgiften.
        </p>
        <p>
          Ovannämnda åtgärder för att öppna tjänsterna till hushållen skapar
          nya jobb och höjer den totala produktionen, men minst lika viktigt
          är att de introducerar tusentals med människor in i företagarnas
          villkor. Denna enklare form av företagande kan mycket väl bli
          den erfarenhet som tar bort de psykologiska hinder som bromsat
          många människor från att bli egna företagare.Regeringens och socialdemokratins
          obeslutsamhet
        </p>
        <p>
          Under våren 1995 antog Europaparlamentet ett omfattande betän­kande
          om en sysselsättningsstrategi för Europeiska Unionen, Coatesbe-
          tänkandet. Den svenska socialdemokratiska gruppen i Europaparlamen­tet
          tillstyrkte detta betänkande. Som en viktig punkt i detta betänkande
          återfanns uppmaningar om att främja uppkomsten av tjänster till
          hus­hållen vilket enligt samma betänkande skulle främja sysselsättning
          och tjänsteproduktion. Under kampanjen för EU-valet kunde man
          emeller­tid höra andra tongångar, i den svenska partiledardebatten
          avfärdade statsminister Ingvar Carlsson denna åtgärd som ”pigjobb”.
        </p>
        <p>
          Lundaekonomen Anne-Marie Pålsson, som starkt bidrog till att
          dra i gång hela debatten om hushållstjänster, anser att diskussionen
          har bör­jat att gå i hennes riktning i och med att den socialdemokratiska
          reträt­ten nu har påbörjats. Vid ett tillfälle nyligen sade hon
          att ”motståndet mjuknar. Det är som en droppe som urholkar stenen.”
          Verkligheten verkar snarare vara den att socialdemokratin i allmänhet
          och regeringen i synnerhet utgörs av en heterogen samling med
          stenar som urholkas olika fort. Eller hur skall man tolka att
          å ena sidan säger ministrarna Ylva Johansson och Anna Lindh ja
          till hushållstjänster, å ena sidan säger Marita Ulvskog nej och
          Margareta Winberg positionerar sig med ett nja? Till de ja-sägande
          ministerskaroma har helt nyligen även vice statsministern med
          särskilt ansvar för jämställdhet, Mona Sahlin, sällat sig med
          motiveringen att ”-------att bädda sängar hemma hos någonanses
          fruktansvärt och förkastligt. Jag har aldrig sett det fula i det.”
        </p>
        <p>
          Från att ha varit motståndare aviserade partisekreterare Leif
          Linde plötsligt för någon vecka sedan att hjälp i hemmet kan vara
          ett sätt att minska arbetslösheten. Till Göteborgsposten sade
          Leif Linde den 6 november: ”Samtidigt som vi behöver fler jobb
          visar allt fler att de är
        </p>
        <note type="margin">
          Interpellationer1995/96:1 -261
        </note>
        <note type="pageNumber">
          25
        </note>
        <pb facs="PDF:24"/>
        <note type="margin">
          Interpellationer1995/96:1-261
        </note>
        <p>
          beredda att betala vad det kostar att få olika tjänster utförda.
          Om man slår ihop de bitarna kan en hemtjänstmarknad vara en öppning.”
          Hans motstånd är emellertid inte helt urholkat eftersom han samtidigt
          betonar att subventionerad hushållshjälp skall ses som en temporär
          insats i väntan på bättre tider. Med en sådan inställning förstör
          han dock en av grundpelarna med en sådan reform nämligen att ge
          de arbetslösa deras självkänsla åter. Att klassificera ett verkligt
          och efterfrågat arbete som en temporär AMS-åtgärd devalverar hushållstjänsternas
          värde.
        </p>
        <p>
          En bättre åtgärd är i stället att verka för en högre omsättning
          av per­soner som arbetar med hushållstjänster genom att öka rörligheten
          på arbetsmarknaden och att skapa bättre incitament till att genomgå
          högre utbildning. Leif Linde har tydligen inte samma raka inställning
          som en av partiets ombudsmän, Åke Svensson från Karlskrona som
          i socialde­mokraternas elektroniska debattforum uttryckte: ”Min
          förhoppning är att detta förslag inte skall sablas ner med ryggmärgsreflexen,
          utan tas upp till seriös prövning.”
        </p>
        <p>
          Även inom Socialdemokratiska kvinnoförbundet är oenigheten lika
          markant. Riksdagsledamoten Monica Green tillika styrelseledamot
          av kvinnoförbundet är inte helt avvisande när hon i en intervju
          i Svenska Dagbladet den 3 november säger: ”------ om man skall
          vara nyanseradså är det klart att det finns någonting där som
          det går att göra arbetstill­fällen av”. Kollegan och förbundssekreteraren
          Ulla Peterssons betong­hårda inställning har däremot inte urholkats
          det minsta av något ihär­digt droppande. Hon avfärdar hushållstjänsterna
          i samma artikel med ett retoriskt ”Hellre pappor än pigor i köket”.
        </p>
        <p>
          Mot denna bakgrund vill jag fråga finansministern:
        </p>
        <p>
          Avser finansministern att påskynda framtagningen av en ekonomisk
          politik som möjliggör sysselsättning inom hushållssektorn?
        </p>
        <pb facs="PDF:25"/>
      </div>
    </body>
  </text>
</TEI>
