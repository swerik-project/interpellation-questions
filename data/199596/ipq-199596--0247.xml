<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0247">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:247 av Ulla Hoffmann (v) till statsrådet Pierre Schori
          om förföljelse på grund av kön m.m.
        </IPQ_title>
        <submission_info>
          Inkom den 21 majBesvarad den 3 juni Prot. 1995/96:104
        </submission_info>
      </div>
      <div type="IPQuestionBody">
        <p>
          Flyktingpolitiska kommittén ansåg inte att personer som utsatts
          för förföljelse på grund av könstillhörighet eller homosexualitet
          kan ges
        </p>
        <pb facs="PDF:251"/>
        <p>
          skydd inom ramen för flyktingkonventionen. Man föreslog i stället
          att en särskild skyddsbestämmelse skulle föras in i utlänningslagen
          för dessa grupper. Att hänföra dessa kvinnor och homosexuella
          som tillhö­rande konventionens begrepp ”viss samhällsgrupp” skulle
          enligt kommittén föra för långt.
        </p>
        <p>
          Flyktingpolitiska kommitténs ställningstagande överensstämmer
          med Utlänningsnämndens hittillsvarande praxis. I ett ärende som
          handlade om risk för könsstympning av en ung kvinna från Kamerun
          fastslår nämnden att underlåtenhet från statens sida att förhindra
          in­grepp av detta slag innebär att den drabbade utsätts för förföljelse
          i flyktingkonventionens mening. Nämnden anser emellertid att både
          språklighets- och rimlighetsskäl hindrar att kvinnor i allmänhet
          eller kvinnor med viss bakgrund hänförs till ”viss samhällsgrupp”
          i konven­tionens mening.
        </p>
        <p>
          UNHCR: s exekutivkommitté har emellertid i Excom Conclusion No
          39, i paragraf k slagit fast att ”States, in the exercise of their
          sove- reignty, are free to adopt the interpretation that women
          asylum-seekers who face harsh or inhuman treatment due to their
          having transgressed the social mores of the society in which they
          live may be considered as a ”particular social group” within the
          meaning of Article 1A(2)” of the 1951 United Nations Refugee Convention.
        </p>
        <p>
          Detta är UNHCR:s tolkning av konventionen och flera stater har
          också anslutit sig till detta synsätt. Det kanadensiska Immigration
          and Refugee Board utfärdade i mars 1993 riktlinjer om att dessa
          grupper skall ingå i konventionens begrepp ”viss samhällsgrupp”.
          I maj 1995 utgick liknande instruktioner till handläggarna av
          asylfrågor i USA, ”Considerations for Asylum Officers Adjudicating
          Asylum Claims from Women”.
        </p>
        <p>
          Det finns under senare år åtskilliga exempel från olika länder
          på att förföljelse på grund av kön bedömts som grund för att ge
          flykingstatus. Det har t.ex. gällt vägran att bära slöja, vägran
          att leva i enlighet med traditionella sociala mönster eller att
          tillåta en dotter att könsstympas.
        </p>
        <p>
          I Sverige är utvecklingen den motsatta. Jag skall här bara ge
          ett ex­empel, som gäller en latinamerikansk kvinna jag nyligen
          träffade. Kvinnan greps av militärer efter ett politiskt möte.
          Under tre veckor förhördes och torterades hon. Det hon skildrar
          från dessa dagar innehål­ler grovt rent fysiskt våld, sexuellt
          våld, psykologisk tortyr och utstude­rad sadism. Mycket av det
          hon utsatts för minns hon fortfarande inte. Hon lever med skräcken
          att hon en dag skall minnas mera, som kanske är ”ännu hemskare”.
          Efter de tre veckorna slängdes hon på en soptipp, antagligen trodde
          man att hon var död eller döende. Hon hittades av partikamrater
          som såg till att hon fick läkarvård.
        </p>
        <p>
          När hon någorlunda tillfrisknat återupptog hon sin politiska
          verk­samhet. Hotelserna mot kvinnan, som fortsatt under alla år,
          började från 1992 att riktas också mot hennes barn. I februari
          1994 anmälde hon hoten till åklagarmyndigheten. I mars samma år
          försvann hennes man, som verkade i samma grupp. Han är fortfarande
          försvunnen, troli­gen dödad. Vid en förstamajdemonstration samma
          år i vilken kvinnan deltog, dödades åtta av hennes kamrater, varav
          en kusin.
        </p>
        <note type="margin">
          Interpellationer1995/96:1 -261
        </note>
        <note type="pageNumber">
          253
        </note>
        <p>
          18 Riksdagen Interpellationer 1996/97:1-261
        </p>
        <pb facs="PDF:252"/>
        <note type="margin">
          Interpellationer1995/96:1 -261
        </note>
        <note type="pageNumber">
          254
        </note>
        <p>
          Utlänningsnämnden, som inte ifrågasatte kvinnans trovärdighet
          på någon enda punkt, ”bedömer övergreppet vara ett brott begånget
          av några enskilda kriminella inom armén och inte en handling utförd
          av och sanktionerad av staten som ett led i politisk förföljelse.
          Nämnden finner vidare anledning att notera att hon inte anmält
          övergreppet för myndigheterna”.
        </p>
        <p>
          Beträffande hoten och massakern vid demonstrationen säger nämn­den
          bara att hon inte inväntat myndigheternas agerande i hennes ärende
          och att hon därmed inte uttömt alla möjligheter att få erforderlig
          hjälp i hemlandet. Med dessa motiveringar slår nämnden fast att
          det varken finns asylskäl eller humanitär skäl för uppehållstillstånd.
        </p>
        <p>
          Detta beslut från Utlänningsnämnden, som dess värre inte på något
          sätt är unikt utan tvärtom ganska representativt för den praxis
          som utvecklats, är en ganska god illustration på den katastrof
          som drabbat asylrätten och därmed de mänskliga rättigheterna i
          Sverige de senaste åren.
        </p>
        <p>
          Homosexuella män och kvinnor är en annan grupp som bör inklude­ras
          i konventionens ”viss samhällsgrupp”. I Tyskland fastslog den
          Federala Administrativa Domstolen i en dom från 1986 denna tolkning
          av konventionen. Fallet gällde en iransk man som riskerade förföljelse
          på grund av sin sexuella läggning. Domstolen hänvisade till förföljelsen
          av homosexuella i de nazistiska koncentrationslägren och erkände
          sexuell läggning som grund för krav på flyktingstatus.
        </p>
        <p>
          Den tyska domstolens ställningstagande överensstämmer med UNHCR:s
          tolkning av konventionen. Numera finns det rättsfall från flera
          länder t.ex. USA, Kanada, Nederländerna och Danmark som er­känner
          homosexuella, som hyser välgrundad fruktan för förföljelse, som
          flyktingar i enlighet med konventionen.
        </p>
        <p>
          Jag vill mot denna bakgrund fråga statsrådet Schori om regeringen
          i sin kommande proposition om asyllagstiftningen är beredd att
          förorda att den som hyser välgrundad fruktan för förföljelse på
          grund av kön eller homosexualitet skall anses tillhöra ”viss samhällsgrupp”
          i enlighet med artikel 1 A(2) i 1951 års flyktingkonvention.
        </p>
        <p>
          Inkom den 2/ majBesvarad den 3 juni Prot. 1995/96:104
        </p>
        <pb facs="PDF:253"/>
      </div>
    </body>
  </text>
</TEI>
