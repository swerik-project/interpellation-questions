<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0053">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:53 av Dan Ericsson (kds) till miljöministern om handel
          med avfall över nationsgränserna
        </IPQ_title>
        <submission_info>
          Inkom den 23 januariBesvarad den 20 februari Prot. 1995/96:58
        </submission_info>
      </div>
      <div type="IPQuestionBody">
        <p>
          Det pågår en handel med avfall över nationsgränserna som har
          blivit uppmärksammad på olika sätt den senaste tiden. Utsorterade
          sopor ifrån Tyskland lastas på lastbilar och körs sedan upp till
          en av­stjälpningsplats i Skara kommun. I första hand rör det sig
          om plastav­fall. Ifrån Skara skickas sedan det tyska avfallet
          till olika förbrännings­anläggningar där man utvinner energi ur
          det.
        </p>
        <note type="pageNumber">
          63
        </note>
        <pb facs="PDF:62"/>
        <note type="margin">
          Interpellationer1995/96:1-261
        </note>
        <note type="pageNumber">
          64
        </note>
        <p>
          Sedan det hela har blivit offentligt känt har den lokala miljömyn­digheten
          i Skara fått en anmälan från den aktuelle entreprenören om att
          han vill ha en prövning av miljöskyddslagen av sin verksamhet.
          Av de fakta som hittills kommit fram finns det inget som talar
          för att verk­samheten uttalat skulle strida mot någon lagstiftning.
        </p>
        <p>
          Men det är uppenbart att en dylik hantering reser frågor och
          att det finns all anledning för oss i Sveriges riksdag att fundera.
        </p>
        <p>
          I Tyskland har man en tuff miljölagstiftning vad gäller avfallshan­tering
          och en hög ambitionsnivå för insamling och sortering av sopor.
          Man har ett omfattande återvinningssystem som innebär att tillverkare
          och handel i alla led är förpliktade att ta tillbaka använda förpackning­ar.
          Deras deponier börjar bli fulla och det finns ett stort politiskt
          mot­stånd mot att förbränna sorterade sopor som har samlats in
          i syfte att de skall återvinnas.
        </p>
        <p>
          Ur moralisk synvinkel kan man därför ifrågasätta att Sverige
          skall importera sorterade sopor ifrån Tyskland i syfte att dessa
          skall förbrän­nas. Den tyska miljörörelsen är mycket upprörd och
          menar att man punkterar intentionerna i den tyska lagstiftningen
          när man på detta sätt försöker göra sig kvitt avfallsproblemet.
          Sorteringen som sådan har skett manuellt av lågavlönad arbetskraft
          och hanteringen är förknippad med hälsorisker. Att deras mödosamma
          arbete skall resultera i att pro­dukterna sedan lastas på en lastbil,
          fraktas till Sverige, blandas ihop med andra sopor och sedan bränns
          ter sig något märkligt.
        </p>
        <p>
          Det självklara borde vara att varje land tar ansvar för sina
          sopor och inte försöker lösa problemen genom att exportera dem.
          Speciella un­dantag kan naturligtvis alltid motiveras, t.ex. om
          det gäller något miljö­farligt avfall som bara något enstaka land
          har kompetens att ta hand om eller om det visar sig vara överlägset
          kostnadseffektivt att centralisera viss avfallshantering av något
          specifikt ämne. Men i detta fall kan man knappast hänvisa till
          dylika undantag.
        </p>
        <p>
          Man glider betänkligt med språket när man kallar förbränning
          för återvinning. Atervinningssamhället innebär att det helst inte
          skall finnas sopor till förbränning utan att det skall vara ett
          materialkretslopp där förpackningar kan återuppstå i nya produkter.
        </p>
        <p>
          Av plastavfall kan man bl.a. tillverka bullerplank, blomkrukor
          och lastpallar. När man bränner avfall får man en begränsad engångsvinst
          i form av en viss mängd energi, och sedan återstår enbart lågkvalitativa
          molekylsopor som vi aldrig kommer att kunna återföra till kretsloppet.
          Av den anledningen bör vi sträva efter att minimera avfall som
          går till förbränning och deponi. Aterbruk och återvinning är de
          eftersträvans­värda vägarna.
        </p>
        <p>
          Ett grundläggande problem är det direktiv som ålägger varje EU-
          nation att minst 50 % och högst 65 % av förpackningar skall insamlas,
          och att minst 25 % och högst 45 % skall återvinnas. Både golvet
          och taket är tvingande ramar. För Tyskland som har kommit väldigt
          långt i sitt återsamlingsarbete ger detta märkliga konsekvenser.
        </p>
        <p>
          Ett annat perspektiv som förtjänar att uppmärksammas är det fak­tum
          att den bristfälliga internaliseringen från de externa effekterna
          av miljöskador, trängsel och olyckor på priset gör att det anses
          vara kost­nadseffektivt att transportera avfallet med lastbil
          genom stora delar av
        </p>
        <pb facs="PDF:63"/>
        <p>
          Tyskland och Sverige. Med den vetskap som vi har om att den tunga
          lastbilstrafiken inte står för sina samhällsekonomiska marginalkostna­der
          så är den aktuella avfallsexporten ytterligare ett exempel för
          det systemfel som föreligger i prissättningen av transporttjänster.
        </p>
        <p>
          Inom EU har medvetandet om avfallsproblemen blivit allt större.
          Man är i allt större utsträckning beredd att särskilja avfall
          från andra typer av handelsvaror och det finns många olika möjligheter
          för ett land att hindra eller avstå från handel med olika typer
          av avfall över grän­serna. Det finns därför möjlighet för Sverige
          att kunna agera i denna fråga. EU är ett projekt i ständig rörelse
          och med dynamik, vi skall därför inte tveka att försöka ändra
          och förbättra.
        </p>
        <p>
          Detta föranleder mig att ställa följande frågor till miljöministern:
        </p>
        <p>
          Förstår miljöministern den tyska miljörörelsens kritik av avfallsex­porten
          till Sverige?
        </p>
        <p>
          Hur ser miljöministern på förbränning av avfall i relation till
          visio­nerna om ett kretsloppssamhälle?
        </p>
        <p>
          Är miljöministern beredd att på EU-nivå agera för att höja minimi­gränsen
          vad gäller insamling av förpackningar och grad av återvinning
          respektive att helt ta bort den övre maximigränsen?
        </p>
        <p>
          Hur avser miljöministern att agera för att alla externa kostnader
          som den tunga lastbilstrafiken orsakar skall bli fullt internaliserade
          i priset?
        </p>
        <pb facs="PDF:64"/>
      </div>
    </body>
  </text>
</TEI>
