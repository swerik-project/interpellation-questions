<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0257">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:257</head>
        <author who="unknown">Andreas Carlgren (c)</author>
        <minister who="unknown">justitieministern</minister>
        <topic>gemen­sam vårdnad</topic>
        <docDate when="1996-05-21">Inkom den 21 maj</docDate>
        <status inProtocol="199596/prot-199596--103.xml" when="1996-05-31" status="answered">Besvarad den 31 maj, Prot. 1995/96:103</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:257 av Andreas Carlgren (c) till justitieministern om
          gemen­sam vårdnad
        </IPQ_title>
        <submission_info>
          Inkom den 21 majBesvarad den 31 maj Prot. 1995/96:103
        </submission_info>
      </div>
      <div type="IPQuestionBody">
        <p>
          Barn behöver båda sina föräldrar. Ofta innebär en skilsmässa
          inte bara en konflikt som i sig är svår för barnen, utan dessutom
          att de mis­ter kontakten med en av föräldrarna, allra oftast pappan.
          Utgångspunk­ten måste dock vara att båda föräldrarna har ett aktivt
          ansvar för en nära och vardaglig kontakt med sina barn även vid
          en skilsmässa. Det är mycket viktigt att lagar och regler, liksom
          myndigheternas agerande, tillvaratar barns rätt till kontakt med
          båda sina föräldrar och skyddar barnet från att bli utnyttjat
          i en konflikt mellan vuxna. Hur samhället bedömer barnets och
          föräldrarnas rättigheter vid en eventuell skilsmäs-
        </p>
        <note type="pageNumber">
          260
        </note>
        <pb facs="PDF:259"/>
        <p>
          sa är en mycket viktig signal till föräldrar - och även till
          dem som planerar att bli föräldrar.
        </p>
        <p>
          Familjerättslagstiftningen bygger på att gemensam vårdnad bör
          vara utgångspunkten vid skilsmässa. Lagen innebär dock att domstol
          kan tilldöma den ena eller den andra föräldern enskild vårdnad.
          Om någon av föräldrarna anser den andra parten olämplig som vårdnadshavare,
          kan man starta vårdnadstvist. Därigenom kan man nå egna fördelar
          och få hela ansvaret för vårdnaden, medan den andra parten står
          inför hotet att helt mista vårdnaden om barnet. Myndigheterna
          engageras i ett ofta fruktlöst beslut om vilken part som är mest
          lämplig som enda vård­nadshavare för barnet. På detta sätt driver
          lagar och myndigheter alltför ofta på konflikter som ytterst drabbar
          barnen, i stället för att stödja samarbete mellan föräldrarna.
        </p>
        <p>
          Det är väl belagt att enskild vårdnad i det helt överväldigande
          anta­let fall tilldöms modern. Det är ofrånkomligt att detta inverkar
          på pap­pors attityd till sina barn. Vetskapen om att faderskapet
          ytterst är på partnerns villkor, att barnet - inte på grund av
          pappans egen försum­melse mot barnet, utan på grund av skilsmässa
          - kan ryckas ifrån en, kan inverka negativt på fäders engagemang
          i sina barns liv och upp­växt.
        </p>
        <p>
          I en skilsmässa är barnet den mest oskyddade och utsatta parten.
          Utgångspunkten för lagstiftningen måste vara att tillvarata barnets
          behov och rättigheter. Samhällets uppgift måste vara att för barnets
          del begränsa de problem som kan bli följden av en konflikt mellan
          vuxna. Därför bör lagstiftningen ändras så att den endast bygger
          på gemensam vårdnad som juridiskt vårdnadsbegrepp.
        </p>
        <p>
          Det finns naturligtvis fall där den ena föräldern är uppenbart
          olämplig för att ha vårdnaden om barnet. Det kan gälla där drogmiss­bruk,
          våld eller liknande förekommer. Detta är mycket allvarliga för­hållanden
          som kan kräva ingripande från samhällets sida, oavsett om det
          gäller vid skilsmässa eller annars. Det sker då på grundval av
          ut­omstående och oberoende bedömningar. I de fall där den ena
          parten är uppenbart olämplig för att ha del i vårdnaden, bör domstol
          kunna fast­ställa ett tidsbegränsat upphävande av den gemensamma
          vårdnaden. Detta skall sedan bli föremål för kontinuerlig omprövning.
        </p>
        <p>
          Med hänvisning till ovanstående vill jag ställa följande fråga
          till justitieministern.
        </p>
        <p>
          Är regeringen beredd att föreslå en förändring av lagstiftningen
          som bygger på principen att gemensam vårdnad blir enda juridiska
          vård­nadsbegrepp?
        </p>
        <pb facs="PDF:260"/>
      </div>
    </body>
  </text>
</TEI>
