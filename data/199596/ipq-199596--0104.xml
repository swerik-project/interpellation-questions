<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0104">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:104</head>
        <author who="unknown">Inger Lundberg (s)</author>
        <minister who="unknown">statsrådet Ylva Johansson</minister>
        <topic>möjligheterna att motverka segregation i skolan</topic>
        <docDate when="1996-03-07">Inkom den 7 mars</docDate>
        <status status="lapsed">Förfallen</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:104 av Inger Lundberg (s) till statsrådet Ylva Johansson
          om möjligheterna att motverka segregation i skolan
        </IPQ_title>
        <submission_info>
          Inkom den 7 mars Förfallen
        </submission_info>
      </div>
      <div type="IPQuestionBody">
        <note type="pageNumber" xml:id="i-SoRCzLpCo18zDR9ytCaweY">
          109
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_109.pdf"/>
        <note type="margin" xml:id="i-Nidg28d3CvgL6hGHrNUBuo">
          Interpellationer1995/96:1 -261
        </note>
        <p xml:id="i-7VXRyZitTU1cUmM7B87YFf">
          Skolverket har godkänt stiftelsen El Elown Al Islamias ansökan
          om inrättande av en fristående skola för vanlig skolplikt i Örebro
          kommun. Beslutet fattades trots att kommunen avstyrkt. Skolan
          avser att fullt utbyggd ha 27 klasser med ca 675 elever. Kommunen
          har för sin del överklagat Skolverkets beslut. Detta innebär att
          rättsläget beträffande godkännande av skolan för närvarande är
          oklart.
        </p>
        <p xml:id="i-86dQdSR8WqiWiu5P65KAxW">
          Som grund för sin klagan har kommunen bl.a. anfört att skolan
          är segregerande och försvårar sina elevers integrering i det svenska
          sam­hället.
        </p>
        <p xml:id="i-CbWbwxz9FsbFLK86GdLuNd">
          Etableringen av fristående skolor på muslimsk grund har sin mot­svarighet
          i många kristna skolor. På samma sätt som ett större antal skolor
          med anknytning till Livets ord etablerats i flera svenska kommu­ner
          pågår nu en stark utbyggnad av muslimska skolor i flera kommuner
          i landet. Det finns anledning att se med oro på utvecklingen och
          skäl att ifrågasätta om detta bör stimuleras genom en generös
          bidragsgivning från samhället.
        </p>
        <p xml:id="i-8DMP6zKfRG5dz5e1eRnhKK">
          Enligt läroplanen skall skolan vara en social och kulturell mötes­plats,
          som både har en möjlighet och ett ansvar att stärka förmågan att
          förstå och leva sig in i andra människors vilja och värderingar.
          Skolan skall utveckla en social kompetens - en förmåga att hantera
          mellan- mänskliga relationer. Det är svårt att bortse från att
          en etablering i större skala av särskilda muslimska skolor i det
          svenska samhället kan komma att bidra till främlingsskap och uppdelning
          av samhället.
        </p>
        <p xml:id="i-N8eRDs3gMag1QonnsXqWML">
          En skola, som i praktiken vänder sig främst till invandrarbarn,
          ger också begränsade möjligheter för barnen att använda svenska
          språket och få den fungerande svenska, som är ett viktigt gemensamt
          kitt i vårt land. Detta förstärks av att skolorna ofta bedriver
          daghem och fritids­hem tillsammans med grundskoleverksamheten.
          Barnen kommer sålun­da från tidiga barnaår och under skoltid och
          fritid att ha få tillfällen att möta andra grupper i samhället.
        </p>
        <p xml:id="i-NQonduAJZGTXLX1M9okdSd">
          Jag är väl medveten om att många invandrarfamiljer upplever så
          stora problem i mötet med den svenska skolan att en ”egen” skola
          kan kännas trygg för dem, men tror att de långsiktiga riskerna
          med en upp­delning av den svenska skolan mellan olika grupper
          är så allvarlig att etableringen av särskilda skolor med t.ex.
          muslimsk prägel inte kan vara en god lösning på de behov invandrarbarnen
          upplever i skolan.
        </p>
        <p xml:id="i-GC8gVqiJBqB4Fx3QkPogvZ">
          I stället måste den svenska grundskolan utvecklas och finna former
          för föräldrasamverkan och anpassningar till invandrarbarnens behov,
          som gör att alla invandrarbarn kan få goda grundkunskaper och
          känna trygghet och gemenskap i den svenska skolan.
        </p>
        <p xml:id="i-Sp33sYZMwy5jFE7ABpqPKs">
          Det finns också en uppenbar risk att en omfattande etablering
          av fristående skolor urholkar utrymmet för den allmänna skolans
          möjlighe­ter att stödja de barn, som har de största behoven. Fullt
          utbyggd skulle Örebro kommuns kostnader för El Elown Alislamiaskolan
          motsvara ca 24 miljoner kronor. Det motsvarar hela grundskolans
          läromedelsanslag i kommunen. Även om kanske halva kostnaden kan
          mötas genom minskade behov i den allmänna skolan är det en så
          väsentlig kostnad att den i tider av hårda prioriteringar äventyrar
          mycket av stödet till de barn som har de största behoven.
        </p>
        <note type="pageNumber" xml:id="i-PEf1qWxwjxohvEBYfCZ2yT">
          110
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_110.pdf"/>
        <p xml:id="i-3RbFNbpfTGC2yshBDgT3Eu">
          Vi svenskar är inte ensamma om att brottas med svåra avvägningar
          mellan å ena sidan föräldrars rätt att välja skola och å andra
          sidan ett uttryckligt mål om att segregation skall motverkas.
          I Norge har rege­ringen nyligen avslagit en ansökan om statsbidrag
          till en muslimsk skola med hänvisning till att föräldrars rätt
          att välja skola i detta fall fått ge vika för principen om integrering
          och jämställdhet mellan norrmän och invandrare.
        </p>
        <p xml:id="i-MUWnhYtmhmfQferkzdpQVA">
          Jag vill fråga skolministern om hon vill verka för att behovet
          att motverka segregation i skolan och stimulera mötesplatser mellan
          barn från olika sociala och etniska grupper ges ökad tyngd i bedömningen
          av samhällsbidrag till fristående skolor.
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_111.pdf"/>
      </div>
    </body>
  </text>
</TEI>
