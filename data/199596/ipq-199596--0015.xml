<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0015">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:15</head>
        <author who="i-JKZyQwnfkbK1njmH7h7T4h">Ola Karlsson (m)</author>
        <minister who="unknown">miljöministern</minister>
        <topic>koncessionsför- farande vid industriell verksamhet</topic>
        <docDate when="1995-10-26">Inkom den 26 oktober</docDate>
        <status inProtocol="199596/prot-199596--024.xml" when="1995-11-16" status="answered">Besvarad den 16 november, Prot. 1995/96:24</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:15 av Ola Karlsson (m) till miljöministern om koncessionsför-
          farande vid industriell verksamhet
        </IPQ_title>
        <submission_info>
          Inkom den 26 oktoberBesvarad den 16 november Prot. 1995/96:24
        </submission_info>
      </div>
      <div type="IPQuestionBody">
        <p xml:id="i-5p2WqRgFuVgiU3sbGbLCG2">
          I 1969 års miljöskyddslag samlades bestämmelser till skydd för
          den yttre miljön mot vattenföroreningar, luftföroreningar, buller
          och andra störningar. En ny central myndighet inrättades - Koncessionsnämnden
          för miljöskydd - med uppgift att förprova miljöfarliga verksamheter,
          dvs. i första hand industrier och avloppsutsläpp i tätort.
        </p>
        <p xml:id="i-MXdv7MGTRecEhud9abxvDQ">
          En ansökan om tillstånd skall uppfylla vissa formkrav enligt
          § 13 miljöskyddslagen. Ansökan skall t.ex. omfatta en redogörelse
          för för­slag till försiktighetsmått, t.ex. viss reningsteknik.
          Koncessions- villkoren innehåller en rad villkor för verksamheten.
          Dels innehåller de utsläppsmängder i förhållande till mängden
          passerad luft, vatten eller annat medium, t.ex. gram per m3. Dels
          innehåller de normalt en högsta nivå för utsläppsmängden totalt,
          t.ex. ton per år, kilo per år osv. Dess­utom är ofta mängden producerad
          vara begränsad till en maximal års- volym eller massa, t.ex. 100
          000 ton rostfritt stål per år.
        </p>
        <p xml:id="i-HPFnr744oaGm9VCcWgUkej">
          Gränsvärdena per enhet processat medium är viktiga eftersom det
          annars skulle kunna leda till att fabriken skulle kunna göra stora
          tillfäl­liga utsläpp, t.ex. vid ett filterhaveri, även om man
          annars har ett lågt medelvärde. Gränsvärdena per år av skadliga
          ämnen är också de nöd­vändiga för att begränsa den totala belastningen
          på miljön av olika skadefaktorer. Men gränsvärdet för tillverkad
          vara fyller inte någon som helst funktion vad gäller skyddet för
          miljön. Miljön tar vare sig större eller mindre skada om en fabrik
          tillverkar 100 eller 110 ton vara om man i övrigt uppfyller de
          andra villkoren.
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_14.pdf"/>
        <p xml:id="i-MbjAYR7eRSedJVZrdF5vH7">
          Gränsvärdet för tillverkad vara leder i stället till dåligt resurs­utnyttjande,
          onödigt pappersarbete, förlorade intäkter och missade arbetstillfällen.
          Stålverket i Avesta fick t.ex. slå igen under åtta dygn därför
          att man slagit i taket för tillverkad vara, men inte för utsläpp.
          Degerfors stålverk tvingades att söka dispens hos Koncessionsnämnden
          därför att den totala koncessionen omfattade 260 000 ton stål,
          varav 230 000 rostfritt och 30 000 handelsstål, medan behovet
          visade sig, för 1995 och 1996, vara enbart rostfritt stål. Dessa
          ansökningar om föränd­rade koncessionsvillkor leder till ökad
          arbetsbelastning för Konces­sionsnämnden i ärenden som egentligen
          inte rör utsläpp av farliga äm­nen. Det handlar i stället om att
          öka mängden tillverkad vara. Det leder till onödigt långa handläggningstider
          samt att tid och kraft ägnas åt annat än miljöproblem.
        </p>
        <p xml:id="i-2ApebwNXSUKDGTd28LDT5q">
          Långa handläggningstider och att man inte kan utnyttja tillgänglig
          produktionskapacitet leder till att man inte snabbt kan utnyttja
          konjunk­turuppgångar och tappade marknadsandelar. Om koncessionen
          reglera­de utsläppen av skadliga ämnen och inte tillverkad vara
          skulle det vara lättare för industrin att expandera och därmed
          anställa fler, något som vi så väl behöver.
        </p>
        <p xml:id="i-WB3T9SZRw6zqr4sJzxbp9d">
          Med anledning av ovanstående skulle jag vilja ställa följande
          fråga till statsrådet:
        </p>
        <p xml:id="i-EBU1L5XtBqNUuMtHeCdv3A">
          Avser statsrådet och regeringen att föreslå sådan ändring i lagstift­ningen
          att tillståndsprövningen av industriell verksamhet ägnas åt vill­kor
          som har betydelse för miljön och inte hindrar ett effektivt resursut­nyttjande?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_15.pdf"/>
      </div>
    </body>
  </text>
</TEI>
