<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0040">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:40</head>
        <author who="unknown">Lena Klevenås (s)</author>
        <minister who="unknown">jordbruksministern</minister>
        <topic>global livsmedelssäkerhet</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:40 av Lena Klevenås (s) till jordbruksministern om global
          livsmedelssäkerhet
        </IPQ_title>
        <submission_info>
          Inkom den 3 januariBesvarad den 1 februari Prot. 1995/96:49
        </submission_info>
      </div>
      <div type="IPQuestionBody">
        <p>
          Vi lever i en värld där klyftorna mellan rika och fattiga enligt
          alla prognoser bara växer. I de industrialiserade länderna fortsätter
          en livsstil med överkonsumtion och i många avseenden resursslöseri.
          Samtidigt har 800 miljoner människor i u-länder inte mat för dagen.
          Bristen på mat och rent vatten gör att ca 40 000 barn dör i onödan
          varje dag.
        </p>
        <p>
          Befolkningsökningen i u-världen beräknas leda till att vi år
          2030 är 8,5 miljarder människor. Konsumtionsökningen i i-världen
          leder till en allt orättvisare fördelning av jordens resurser.
          Att lyfta de fattiga män­niskornas materiella standard till vår
          nivå skulle kräva 4-5 jordklot till. Jorden hotas redan nu av
          en ekologisk kollaps. Mycket måste alltså förändras.
        </p>
        <p>
          Många människor i Sverige oroas över miljöförstöringen och den
          orättvisa fördelningen i världen. Kommer vi verkligen att kunna
          produ­cera mat för en snabbt ökande befolkning när vi inte ens
          kan det nu? Kommer maten att kunna produceras med tillräcklig
          hänsyn till miljön? Kan vi bekämpa fattigdomen i framtiden? Hur
          kommer det att påverka vår egen materiella standard?
        </p>
        <p>
          Vilja saknas inte. Vid FN:s konferens i Köpenhamn om ekonomisk
          och social utveckling uttalades målsättningen att avskaffa fattigdomen
          i världen.
        </p>
        <p>
          Vid FN:s konferens om miljö och utveckling, UNCED i Rio de Ja­neiro
          antogs bl.a. dokumentet Agenda 21 samt konventionerna om biologisk
          mångfald och om klimatförändringar. Agenda 21 kräver miljöinriktade
          produktionsformer inom jordbruket, där biologiska och
        </p>
        <note type="margin">
          Interpellationer1995/96:1 -261
        </note>
        <note type="pageNumber">
          45
        </note>
        <pb facs="PDF:44"/>
        <note type="margin">
          Interpellationer1995/96:1 -261
        </note>
        <note type="pageNumber">
          46
        </note>
        <p>
          ekologiska hänsyn skall avgöra hur odlings- och djurhållningssystem
          skall utformas. Konventionen om biologisk mångfald har som mål
          att bevara, hållbart utnyttja och rättvist fördela de vinster
          som kan uppstå vid utnyttjande av genetiska resurser. Målet för
          klimatkonventionen är att globalt minska växthusgaser och därmed
          minska eller förhindra hotet om en klimatförändring.
        </p>
        <p>
          FN har också ordnat toppmöten om befolkningsfrågan, Kairo-mötet
          och om nu senast kvinnornas situation, genom toppmötet i Beijing.
          Många kloka beslut är fattade.
        </p>
        <p>
          Inom FN har också organisationen för ”food and agriculture”,
          FAO beslutat att hålla ett toppmöte om Food Security, livsmedelssäkerhet,
          i Rom i november detta år. Inför denna konferens finns dels en
          särskild kommitté, Committée for Food Security som skall hålla
          möten i början av detta år och i september. Vidare skall det hållas
          fem regionala kon­ferenser. Avsikten är att toppmötet sedan i
          november skall besluta om politiska riktlinjer och en aktionsplan
          för global livsmedelssäkerhet.
        </p>
        <p>
          Livsmedelssäkerhet eller livsmedelstrygghet skulle man kunna
          be­skriva så att varje individ oavsett ålder och oavsett var hon
          eller han bor skall ha tillgång till mat och vatten för att överleva
          och orka leka eller arbeta. För att äntligen uppnå livsmedelssäkerhet
          för varje individ, oavsett nationalitet, ålder eller kön, nu och
          i framtiden, måste vi först klara av två saker, dels höja produktionen
          och dels förbättra distribu­tion och lagringsmöjligheter. Men
          detta räcker inte som målsättning.
        </p>
        <p>
          Om vi utgår från en enskild individ, t.ex. en fattig jordlös
          mor i ett u-land, så behöver hon antingen mark att odla på eller
          pengar att köpa mat för. För en fattig u-landskvinna är rätten
          till att kunna äga och ärva mark väsentlig, liksom rätten till
          utbildning eller rätten till krediter. Liksom självklart också
          rätten till sexuell och reproduktiv hälsa.
        </p>
        <p>
          Om vi utgår från själva jorden, så behöver den för att kunna
          ge skördar, utsäde, vatten skydd mot erosion, försaltning, försurning
          och urlakning. Den odlingsbara jorden minskar i en förfärande
          takt. Vat­tentillgångarna minskar och kommer att bli kommande
          konfliktrisker. Havet fiskas ut och sjöar förgiftas. Att göda
          och använda bekämp­ningsmedel på åkermark är inte riskfritt.
        </p>
        <p>
          Om vi utgår från en annan enskild individ, oss själva, så lider
          vi av vällevnadssjukdomar, tidsbrist, dåligt samvete och dålig
          helhetssyn men kanske med kunskapen att vi som tillhör den rikaste
          miljarden gör slut på 85 % av jordens resurser medan den fattigaste
          miljarden bara får dela på 1,4 %. Och de fattiga är inte längre
          okunniga om detta. Sverker Aström har uttryckt det så här: De
          människor som törstar efter vatten ser på TV hur de rika bevattnar
          sina golfbanor.
        </p>
        <p>
          I mathänseende betyder detta att vi i den rika delen av världen,
          en­ligt beräkningar gjorda av Jordens Vänner för Hollands räkning,
          äter 180 gram kött om dagen, medan 50 gram vore lagom om man skulle
          ta hänsyn till det miljöutrymme varje människa på jorden har,
          om alla skall få sin beskärda del.
        </p>
        <p>
          I spannmålsproduktion betyder det, eftersom det går åt spannmål
          till djurfoder, att vi var och en förbrukar 606 kilo spannmål
          per person och år i i-världen och att det kommer att öka till
          ca 741 kilo, medan en människa i Afrika söder om Sahara som nu
          förbrukar 133 kilo bara
        </p>
        <pb facs="PDF:45"/>
        <p>
          kommer att öka till 143 kilo, (t.o.m. risk för att det inte blir
          ens denna ökning utan i värsta fall en minskning!). Detta betyder,
          om man grans­kar siffrorna något, att vår ökning är i det närmaste
          lika stor som deras totala konsumtion. Klyftorna fortsätter att
          öka. I Afrika söder om Saha­ra kommer antalet undernärda människor
          att öka med 100 miljoner till år 2010. (Siffrorna hämtade ur Khalili
          Lindahl, Global livsmedelsför­sörjning, 1995).
        </p>
        <p>
          Enligt World Watch Institute som tillhör de mer pessimistiska
          framtidsbedömarna kommer världens spannmålsproduktion per år att
          bli 240 kilo. Det är mer än dagens u-landsnivå, men mycket lägre
          än vår i-landsnivå. Frågan om hur mycket folk jorden kan försörja
          beror på vilken konsumtionsnivå man lägger sig på och om spannmål
          an­vänds direkt till människoföda eller används i animalieproduktionen.
          Redan nu används ca 30 % av spannmålsproduktionen till djurfoder.
        </p>
        <p>
          Enligt mer optimistiska bedömare, som t.ex. FAO, kommer tillgång
          och efterfrågan att vara i balans, man kommer att kunna öka produktio­nen
          så mycket som krävs för att möta tillväxten i effektiv efterfrågan.
          De räknar inte ens med någon större prisökning. I marknadsekonomiskt
          tänkande är det inte behovet som styr utan efterfrågan uttryckt
          i köp­kraft, skriver FAO. Prognosen uttrycker dock inte den önskade
          utveck­lingen utan den förväntade.
        </p>
        <p>
          Som politiker och medmänniskor kan vi naturligtvis inte acceptera
          denna låga ambition. Därför har också FAO beslutat anordna toppmötet
          om livsmedelssäkerhet. Flyktingströmmar, miljöförstöring, konfliktris­ker
          är annars det pris vi får betala om vi inte klarar av att ge även
          de människor som saknar köpkraft rätt till mat och vatten. I FN:s
          förkla­ring om de mänskliga rättigheterna ingår rätten till mat.
        </p>
        <p>
          Många faktorer spelar in och det behövs ett komplext samspel
          mel­lan världens länder och inom världens länder för att garantera
          livsme­delssäkerhet för alla jordens människor. Biståndspolitik,
          handelspolitik, utbildnings- och forskningspolitik, konsumentpolitik
          och miljöpolitik är några av de områden som behöver förändras
          för att möta denna enorma utmaning.
        </p>
        <p>
          Även EU:s och Sveriges jordbrukspolitik har stor betydelse. De
          metoder som vi använder i produktionen påverkar jordbruksmarkens
          uthålliga bärkraft. Det är bra att användningen av kemikalier
          minskar i Sverige och att vi har beslutat om målsättningen att
          10 % av arealen skall vara ekologiskt odlad år 2000. Det är viktigt
          att se helheten i de åtgärder som vidtas, såväl nationellt som
          globalt. Kretsloppstänkandet måste vara en utgångspunkt i all
          verksamhet. Att utifrån tillföra fossil energi till jordbruksmark
          i stället för att t.ex. utnyttja kvävets naturliga kretslopp är
          inte hållbart. Den energi som tillförs jordbruket kan inte i längden
          vara större än energimängden i den mat som produceras. Jor­dar
          får inte heller anrikas med olämpliga tungmetaller som t.ex. kadmi­um
          som alltid finns i handelsgödsel. Fattiga jordbrukare har dessutom
          sällan råd med vare sig konstgödning, bekämpningsmedel eller bevatt­ning.
          Vi måste hitta andra hållbara och billiga metoder som också be­varar
          den biologiska mångfalden.
        </p>
        <p>
          Mot bakgrund av ovanstående vill jag fråga jordbruksministern
          följande:
        </p>
        <note type="margin">
          Interpellationer1995/96:1 -261
        </note>
        <note type="pageNumber">
          47
        </note>
        <pb facs="PDF:46"/>
        <note type="margin">
          Interpellationer1995/96:1 -261
        </note>
        <p>
          Vilka åtgärder är regeringen beredd att vidta för att Sverige
          aktivt skall bidra till att förverkliga begreppet livsmedelssäkerhet
          i ett globalt perspektiv?
        </p>
        <p>
          Vilken beredskap har regeringen för att toppmötet om livsmedels­säkerhet
          i november i år i Rom, det s.k. World Food Summit skall kunna
          leda till konkreta åtaganden även för Sverige?
        </p>
        <p>
          Vilka åtgärder är regeringen beredd att vidta för att klyftorna
          mel­lan oss och de fattiga länderna skall minska och inte fortsätta
          öka?
        </p>
        <p>
          Vilken jordbrukspolitik avser regeringen att bedriva i Sverige
          så att den bidrar till fattigdomsbekämpning och samtidigt är en
          del i en ut­hållig utveckling som bevarar naturresurserna?
        </p>
        <p>
          Hur planerar regeringen för att samarbetet i EU också skall bli
          ett led i arbetet mot livsmedelssäkerhet för alla människor?
        </p>
        <pb facs="PDF:47"/>
      </div>
    </body>
  </text>
</TEI>
