<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0178">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:178</head>
        <author who="unknown">Gudrun Lindvall (mp)</author>
        <minister who="unknown">jordbruksministern</minister>
        <topic>jakt­tid för morkulla</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:178 av Gudrun Lindvall (mp) till jordbruksministern om
          jakt­tid för morkulla
        </IPQ_title>
        <submission_info>
          Inkom den 16 aprilBesvarad den 26 aprilProt. 1995/96:87
        </submission_info>
      </div>
      <div type="IPQuestionBody">
        <note type="margin">
          Interpellationer1995/96:1 -261
        </note>
        <p>
          Starttiden för morkullj akten ändrades av regeringen i maj förra
          året från första måndagen efter midsommar till den 21 augusti.
          Den gamla jakttiden innebar att morkulla jagades under häckningstid.
          Man sköt hannar under den sena parningen, morkullan lägger en
          sommarkull. Övriga nordiska länder har ingen motsvarande jakt.
          I Finland startar jakten den 20 augusti och i Norge den 10 september.
          Aland, som har egen jaktlagstiftning, har dock jakt den 1-25 maj,
          vilket torde vara under häckningstid.
        </p>
        <p>
          Miljöpartiet har i riksdagen tagit upp morkulljakten i många
          sam­manhang. Vi har då bl.a. hänvisat till EU:s fågeldirektiv,
          där det slås fast att jakt inte får förekomma under vårflytten
          och under häcknings­tid. Det viktigaste skälet har naturligtvis
          varit att det är både etiskt och biologiskt fel att jaga under
          häckningstid. De morkullor man skjuter på sommaren är de revirhävdande
          hannarna, som flyger runt och letar parningsvilliga honor. Man
          skjuter alltså de bästa hannarna, de som bör komma till parning.
          Det skulle vara samma sak att skjuta tjäder och orre på spelplatsen
          eller de största älgtjurarna strax före brunstperio­den, inte
          som nu, efter.
        </p>
        <p>
          Ändringen, som regeringen beslutade om, var mycket välkommen.
          Det har i internationella fågelskyddssammanhang varit en plump
          i pro­tokollet att Sverige hade kvar denna jakt under häckningstid.
        </p>
        <p>
          I inledningen till EU:s fågeldirektiv står ”De arter av vilda
          fåglar som förekommer naturligt inom europeiska territorium är
          till största delen flyttfåglar. Sådana arter utgör ett för medlemsstaterna
          gemensamt arv. Ett effektivt skydd av fåglar är ett typiskt gränsöverskridande
          mil­jöproblem som medlemsstaterna har ett gemensamt ansvar för.”
          I arti­kel 7 punkt 4 står ”------ särskilt se till att de arter
          på vilka jaktlagstift­ning tillämpas inte jagas under uppfödningssäsong
          eller under häck- ningens olika stadier. Beträffande flyttfåglar
          skall medlemsstaterna särskilt se till att de arter som berörs
          av jaktbestämmelserna inte jagas under häckningen eller under
          återvändandet till häckningsplatserna.”
        </p>
        <p>
          Miljöpartiet de gröna anser att dessa minimiregler för fågeljakten
          är nödvändiga. Det är svårt att tänka sig lägre minsta gemensamma
          regler än de i artikel 7 punkt 4. Tyvärr finns inga motsvarande
          regler i svensk lagstiftning, vilket vi anser att det bör finnas.
        </p>
        <p>
          Jakten på våra flyttfåglar har varit intensiv i södra Europa.
          I Italien har t.ex. småfåglar fångats på limstickor och i nät,
          en jakt som nu mins­kat väsentligt, men som kan sägas ha varit
          traditionell. Det är därför obehagligt när man i svenska jägarkretsar
          anför det traditionella som skäl för att få jaga morkulla under
          häckningssäsong igen. Om traditio­nell jakt, som strider mot direktivets
          artikel 7 skall tillåtas i Sverige, kan det öppna för många typer
          av fågeljakt i andra EU-länder, jakt, som inte bara Sveriges Ornitologiska
          förening, utan också Sverige som nation, starkt ifrågasatt tidigare.
        </p>
        <note type="pageNumber">
          187
        </note>
        <pb facs="PDF:186"/>
        <note type="margin">
          Interpellationer1995/96:1 -261
        </note>
        <p>
          Från Miljöpartiet de grönas sida har vi hälsat de svar förra
          jord­bruksministern Margareta Winberg lämnat på såväl interpellation
          om vårjakt på ejder som om starttid för morkulla med stor tillfredsställelse.
        </p>
        <p>
          Min fråga till jordbruksministern är:
        </p>
        <p>
          Avser statsrådet att driva samma linje angående jakt på morkulla
          och vårjakt på ejder, som framförts av förra jordbruksministern
          Marga­reta Winberg i ovan nämnda interpellationssvar?
        </p>
        <pb facs="PDF:187"/>
      </div>
    </body>
  </text>
</TEI>
