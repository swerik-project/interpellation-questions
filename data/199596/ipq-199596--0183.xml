<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0183">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:183</head>
        <author who="unknown">Eva Goés (mp)</author>
        <minister who="unknown">näringsministern</minister>
        <topic>Tjernobyl m.m.</topic>
        <docDate when="1996-04-18">Inkom den 18 april</docDate>
        <status inProtocol="199596/prot-199596--096.xml" when="1996-05-21" status="answered">Besvarad den 21 maj, Prot. 1995/96:96</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:183 av Eva Goés (mp) till näringsministern om Tjernobyl
          m.m.
        </IPQ_title>
        <submission_info>
          Inkom den 18 aprilBesvarad den 21 maj Prot. 1995/96:96
        </submission_info>
      </div>
      <div type="IPQuestionBody">
        <p xml:id="i-TSUJx5wrXqRRisraWbA9zH">
          Det var ett plötsligt utslag av radioaktivitet registrerat i
          Sverige da­gen efter Tjernobylolyckan som först gjorde världen
          uppmärksam på katastrofen. Tjernobyl har än så länge varit den
          tydligaste varningen om kärnenergins hot mot vår existens. Vare
          sig det sker med konstanta små mängder från ordinära verksamheter
          eller på grund av stora olyck­or som den vid Tjernobyl så ökar
          kärnkraftsteknologin konstant nivåer­na av livsförstörande radioaktivitet
          på vår planet. Hur har vi ställt oss till denna varning? Vad har
          vi gjort de här tio åren?
        </p>
        <p xml:id="i-QiNGP7FHQyo9DJxqohfCEw">
          Opinionens första reaktion var att erkänna att kärnenergi helt
          enkelt är för farligt, det finns alltid en mänsklig faktor, både
          i väst och i öst. Men läxan verkar vara glömd. Måste det bli en
          till Tjernobylkatastrof för att påminna oss? 15 RBMK-reaktorer,
          dvs. av samma typ som Tjernobylreaktorn, finns fortfarande i drift.
          Var drabbar olyckan nästa gång? Kosluduj i Bulgarien, Sosnovi
          Bor utanför Sankt Petersburg, Mochovce i Slovakien eller Ignalina
          i Litauen? Tjernobyl var inte värl­dens första kärnkraftsolycka
          och den kommer inte att vara den sista.
        </p>
        <p xml:id="i-2WseD3eSXZ98ZtB9xPQSf3">
          Tjernobyls reaktor IV brinner fortfarande under den spruckna
          be­tongsarkofagen, redo att bryta ut och släppa loss 740 000 kubikmeter
          dödliga föroreningar. 1991 stängdes Tjernobyls reaktor II på grund
          av en farlig brand, men reaktor I och III är ännu i funktion.
          Både president
        </p>
        <note type="margin" xml:id="i-V7nSPpBfqAwC6pHhy65m4b">
          Interpellationer1995/96:1 -261
        </note>
        <note type="pageNumber" xml:id="i-NypitAuww5sjfC9fHuwn1A">
          191
        </note>
        <pb facs="PDF:190"/>
        <note type="margin" xml:id="i-QwGpAKicgJLJQY9dAyWot5">
          Interpellationer1995/96:1 -261
        </note>
        <note type="pageNumber" xml:id="i-QRhBfMrcWtChysi5wv8tic">
          192
        </note>
        <p xml:id="i-KNKViXzzqqSkFmnjPaB4se">
          Leonid Kravchuk och hans efterträdare Leonid Kuchma använde sig
          av hotet om en ny katastrof för att kohandla med väst och körde
          då över ett omröstningsresultat från 1992 i det ukrainska parlamentet
          om att stänga Tjernobyl. Tidtabellen och finansieringen för att
          lägga ner Tjer­nobyl förblir oklara.
        </p>
        <p xml:id="i-Tq3vtxXSkDB5yje2icv7do">
          Kärnkraften är ett internationellt problem, ändå har den västeurope­iska
          kärnkraftsindustrin skamlöst utnyttjat Tjernobylkatastrofen, precis
          som man nu utnyttjar de globala klimatförändringarna, för att
          försöka få tillbaka folks stöd. Argumentet är: Bara östreaktorer
          är farliga och vår västteknologi kan lappa ihop dem. Sedan starten
          1991 har EU:s TAIC-program använts i denna ”missions” tjänst.
          Pengar har visserli­gen öronmärkts för att förbättra säkerheten
          vid Tjernobyl men EU:s energikommissionär Christos Papoutsis lät
          i februari 1996 meddela att än så länge har pengarna så gott som
          uteslutande endast använts till studier och syftet av att förebygga
          en ny katastrof överskuggas av be­hovet att accelerera Ukrainas
          förvandling till en marknadsekonomi.
        </p>
        <p xml:id="i-Qt4uUKPC4ZSunxrVqbLkx8">
          Kärnkraften är ett internationellt problem, jag vill därför fråga
          nä­ringsministern:
        </p>
        <p xml:id="i-5SE3qw2RHmyZzAnCThmzis">
          1. Avser regeringen agera internationellt för att få till en
          omedelbar nedläggning av Tjernobyls kvarvarande reaktorer?
        </p>
        <p xml:id="i-4FBiRNdPxHRtoQ4YXMPmQx">
          2. Avser regeringen att agera så att TACI:s pengar används till
          att främja och sprida icke-nukleära energitekniker?
        </p>
        <p xml:id="i-Y7EPt7cQ8fTPWNfjY7675D">
          3. Avser regeringen verka för att kärnkraftsindustrin får fullständigt
          ansvar vid framtida kärnkraftsolyckor?
        </p>
        <pb facs="PDF:191"/>
      </div>
    </body>
  </text>
</TEI>
