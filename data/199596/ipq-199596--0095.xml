<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0095">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:95</head>
        <author who="unknown">Beatrice Ask (m)</author>
        <minister who="unknown">statsrådet Ylva Johansson</minister>
        <topic>åtgärder mot främlingsfientlighet och rasism i skolan</topic>
        <docDate when="1996-02-23">Inkom den 23 februari</docDate>
        <status inProtocol="199596/prot-199596--069.xml" when="1996-03-14" status="answered">Besvarad den 14 mars, Prot. 1995/96:69</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:95 av Beatrice Ask (m) till statsrådet Ylva Johansson
          om åtgärder mot främlingsfientlighet och rasism i skolan
        </IPQ_title>
        <submission_info>
          Inkom den 23 februariBesvarad den 14 marsProt. 1995/96:69
        </submission_info>
      </div>
      <div type="IPQuestionBody">
        <p>
          De nationella styrdokument som finns vad gäller skolväsendet
          är entydiga. Skolan har en viktig uppgift i att aktivt och medvetet
          påverka och stimulera eleverna att omfatta vårt samhälles gemensamma
          värde­ringar och låta dessa komma till uttryck i vardaglig handling.
          I läropla­nen heter det exempelvis att alla som arbetar i skolan
          skall ”aktivt mot­verka trakasserier och förtryck av individer
          eller grupper”.
        </p>
        <p>
          Dess värre har det visat sig att skolpersonalens möjligheter
          att in­gripa är begränsad. Att en rektor skickar hem en elev som
          trots uppre­pade samtal kommer till skolan med nationalsocialistiska
          symboler på kläderna har exempelvis ifrågasatts. Skolverket har
          framhållit att disci­plinära åtgärder gentemot skolpliktiga elever
          inte innefattar rätt för skolpersonal att fatta beslut om avstängning
          från undervisningen. Frå­gan är emellertid om det är rimligt att
          högstadieelever skall få uppträda hur som helst i skolan och om
          inte skolan måste ges viss möjlighet att avskilja en elev som
          medvetet, och trots upprepade påpekanden m.m. bryter mot skolans
          regler.
        </p>
        <p>
          Därtill kommer att beskeden om skolans möjligheter att ingripa
          mot spridning av bl.a. nazistisk propaganda varit motsägelsefulla
          i den meningen att material kan omhändertas om det stör ordningen,
          men inte på grund av dess innehåll.
        </p>
        <p>
          Svensk lag skall gälla i skolan, men tryckfriheten hotas knappast
          om nazistiska flygblad hamnar i papperskorgen hos rektor. På motsvarande
          sätt torde det vara sunt och inte ett hot mot yttrandefriheten
          om svor­domar och grova uttryck inte tillåts inom skolans väggar.
        </p>
        <p>
          Mot bakgrund av ovanstående vill jag till ansvarigt statsråd
          ställa följande frågor:
        </p>
        <p>
          1. Vilka initiativ avser skolministern vidta för att skolpersonalen
          skall kunna ingripa aktivt mot elever som konsekvent bryter mot
          sko­lans regler?
        </p>
        <p>
          2. Är skolministern beredd att utreda förutsättningarna för att
          i skollagen ge utrymme för avskiljande av elev i grundskolan som
          på ett allvarligt sätt bryter mot skolans regler eller utgör ett
          hot mot sina kam­rater?
        </p>
        <p>
          3. Kommer skolministern att ta initiativ till ett arbete som
          kartläg­ger de problem skolorna har när det gäller skolans fostrande
          uppgifter, framför allt vad gäller de något äldre eleverna i grundskolan
          och gym­nasiet?
        </p>
        <note type="pageNumber">
          103
        </note>
        <pb facs="PDF:102"/>
        <note type="margin">
          Interpellationer1995/96:1 -261
        </note>
        <pb facs="PDF:103"/>
      </div>
    </body>
  </text>
</TEI>
