<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0182">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:182</head>
        <author who="unknown">Juan Fonseca (s)</author>
        <minister who="unknown">statsministern</minister>
        <topic>integrations­politiken</topic>
        <docDate when="1996-04-17">Inkom den 17 april</docDate>
        <status inProtocol="199596/prot-199596--090.xml" when="1996-05-03" status="answered">Besvarad den 3 maj, Prot. 1995/96:90</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:182 av Juan Fonseca (s) till statsministern om integrations­politiken
        </IPQ_title>
        <submission_info>
          Inkom den 17 aprilBesvarad den 3 maj Prot. 1995/96:90
        </submission_info>
      </div>
      <div type="IPQuestionBody">
        <p xml:id="i-C8wraz9ypZ8i9AkJXdjLVv">
          F.d. statsminister Ingvar Carlsson har i sitt tal vid invigningen
          av det nya invandrar- och flyktingpolitiska rådet tagit upp frågor
          som berör det mångetniska Sverige och integrationsfrågor. Ingvar
          Carlsson vill ha ”sammanhållen mångfald”. Detta definierar han
          som ”varken smältdegel eller mosaik, varken enhetssamhälle eller
          något helt sam­manhängande”. Vidare menar statsministern att för
          att landet i framti­den skall kunna hålla ihop, krävs det någonting
          som är gemensamt för alla. Det svenska språket skall vara den
          sammanhållande länken mellan olika grupper i samhället. Det är
          bra att f.d. statsministern tar upp frå­gor som berör det nya
          Sverige och vad för sorts integrationspolitik som Sverige skall
          tillämpa gentemot etniska grupper. Men jag skulle vilja höra hur
          den nye statsministern Göran Persson ser på det mångetniska Sverige,
          dess utveckling och hur integrationspolitiken skall utformas.
        </p>
        <p xml:id="i-Lu62J4yahVSKSyQ1Xn6bzR">
          Det brukar hävdas att Sverige har Europas mest välutbildade diska­re,
          städare, arbetslösa och socialbidragstagare. Detta problem gäller
          inte bara människor som har invandrat hit som vuxna, utan deras
          barn, som i de flesta fall är födda och utbildade i Sverige och
          talar och skri­ver perfekt svenska. Det är väl känt att den svenska
          arbetsmarknaden utesluter människor på grund av ursprung och ras
          oavsett hur mycket svenska de kan. Diskrimineringen på arbetsmarknaden
          och de flesta andra samhällsområdena av människor från tredje
          världen, muslimer och svarta är mycket stor.
        </p>
        <p xml:id="i-CipBtwBXKmspYQifwQxE7s">
          Integrationsprocessen har inte förts på lika villkor. Invandrarna
          och deras barn har inte varit subjekt utan objekt i politiken.
          Självklart tyck­er jag också att vi skall ha ”sammanhållen mångfald”,
          men detta kan inte ensidigt definieras av majoritetssamhället.
          Invandrarna är inte färdiga ”svenskar”, som kan placeras var som
          helst och fostras till att vara precis som infödda svenskar, utan
          kräver respekt för sina rötter, sitt språk, sin kultur och sin
          skaparkraft. Integrationen handlar om att både ge och ta för de
          inblandade parterna; det är ett mångfasetterat samhällsfenomen
          som inbegriper flera processer och som kräver sam­spel mellan
          grupper och individer, mellan infödda och icke infödda.
        </p>
        <note type="pageNumber" xml:id="i-Eb1YBYBwC9RoA8avpg2C8e">
          190
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_190.pdf"/>
        <p xml:id="i-W7sQpowot1hcdyxN4M7Fpi">
          mellan politiker, marknaden, institutioner, organisationer och
          det civila samhället. Integration kräver tolerans och kompromisser.
        </p>
        <p xml:id="i-EJ4e4HrFDMgVtTguk2yXWe">
          Vi lever i dag med institutioner och maktstrukturer som inte
          längre motsvarar det nya Sverige och detta faktum gör det svårare
          att möta de utmaningar vi har framför oss. Mycket av agerandet
          i dagens politik präglas av rädsla, svårigheter att förstå förändringar
          samt begränsningar i förmågan att bejaka och utveckla mångfalden.
          Många institutioner tycks fortfarande leva i en föreställning
          om ett Sverige som inte längre finns. Samtidigt som landets gator,
          torg och bostadsområden präglas av en mångfald i form av människor
          med olika färger och raser, har insti­tutioner och olika maktstrukturer
          enorma svårigheter att öppna sina dörrar för människor vars utseende
          avviker.
        </p>
        <p xml:id="i-64ZXs7FKxRNyBiCbiPynDo">
          Det arbete vi har framför oss med att skapa ett land för alla,
          kräver enligt min mening mycket mer än att vi alla kan svenska.
          Det nya sam­hället förutsätter ett radikalt nytänkande och en
          förändrings vilja. Vi måste utarbeta en ny politik som gör invandrarna
          och deras barn till subjekt och inte objekt i politiken. Vi måste
          göra upp med omhänderta- garmentaliteten. Vi måste skapa förutsättningar
          för att bemyndiga människor och ge dem egen makt och ansvarskänsla.
        </p>
        <p xml:id="i-2oJ1d6MxtwG7v1i9j8aet2">
          Med anledning av ovanstående vill jag fråga statsministern följan­de:
        </p>
        <p xml:id="i-bXhHyWBV1d856HT4vYEWW">
          Vilken integrationspolitik avser regeringen bedriva?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_191.pdf"/>
      </div>
    </body>
  </text>
</TEI>
