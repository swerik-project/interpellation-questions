<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0087">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:87</head>
        <author who="i-NCm71g5anUBUXFniX6Er3C">Juan Fonseca (s)</author>
        <minister who="unknown">statsministern</minister>
        <topic>integrationspo­litik</topic>
        <docDate when="1996-02-15">Inkom den 15 februari</docDate>
        <status inProtocol="199596/prot-199596--065.xml" when="1996-03-07" status="answered">Besvarad den 7 mars, Prot. 1995/96:65</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:87 av Juan Fonseca (s) till statsministern om integrationspo­litik
        </IPQ_title>
        <submission_info>
          Inkom den 15 februariBesvarad den 7 mars Prot. 1995/96:65
        </submission_info>
      </div>
      <div type="IPQuestionBody">
        <p xml:id="i-C4LMJY29nNf49FicR4eP1P">
          Statsminister Ingvar Carlsson har i sitt tal vid invigningen
          av det nya Invandrar- och flyktingpolitiska rådet tagit upp frågor
          som berör det mångetniska Sverige och integrationsfrågor. Statsministern
          vill ha ”sammanhållen mångfald”. Detta definierar statsministern
          som ”varken smältdegel eller mosaik, varken enhetssamhälle eller
          något helt sam­manhängande”. Vidare menar statsministern att för
          att landet i framti­den skall kunna hålla ihop, krävs det någonting
          som är gemensamt för alla. Det svenska språket skall vara den
          sammanhållande länken mellan olika grupper i samhället. Det är
          bra att statsministern tar upp frågor som berör det nya Sverige
          och vad det är för sorts integrationspolitik som Sverige skall
          tillämpa gentemot etniska grupper. Men jag skulle vilja höra en
          mer djupgående analys av statsministern om hur han ser på det
          mångetniska Sverige, dess utveckling och hur integrationspoliti­ken
          skall utformas. Att tro att det är bara med språket som man kan
          skapa en verklig integrationspolitik är enligt min mening att
          bortse från vidden av uppgiften.
        </p>
        <p xml:id="i-Vh9F6hVeMgex2uv3YCuAVS">
          Det brukar hävdas att Sverige har Europas mest välutbildade diska­re,
          städare, arbetslösa och socialbidragstagare. Detta problem gäller
          inte bara människor som har invandrat hit som vuxna, utan deras
          barn, som i de flesta fall är födda och utbildade i Sverige och
          talar och skri­ver perfekt svenska. Det är väl känt att den svenska
          arbetsmarknaden utesluter människor på grund av ursprung och ras
          oavsett hur mycket svenska dessa kan. Diskrimineringen på arbetsmarknaden
          och de flesta andra samhällsområden av människor från tredje världen,
          muslimer och svarta är mycket stor.
        </p>
        <p xml:id="i-X3eWHL1n552yXpvY7upMss">
          Statsministern har möjligen inte reflekterat över att integrationspro­cessen
          inte har förts på lika villkor. Invandrarna och deras barn har
          inte varit subjekt utan objekt i politiken. Självklart tycker
          jag också att vi skall ha ”sammanhållen mångfald”, men detta kan
          inte ensidigt definie­ras av majoritetssamhället. Invandrarna
          är inte färdiga ”svenskar”, som kan placeras var som helst och
          fostras till att vara precis som infödda svenskar, utan kräver
          respekt för sina rötter, språk, kultur och skapar-
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_96.pdf"/>
        <p xml:id="i-Dn8du8BNjSMV1CRJbRi9RB">
          kraft. Integrationen handlar om att både ge och ta för de inblandade
          parterna; det är ett mångfacetterat samhällsfenomen som inbegriper
          flera processer och som kräver samspel mellan grupper och individer,
          mellan infödda och icke infödda, mellan politiker, marknaden,
          institu­tioner, organisationer och det civila samhället. Integration
          kräver tole­rans och kompromisser.
        </p>
        <p xml:id="i-7ZV3T4iQB5L766zW76YgYu">
          Vi lever i dag med institutioner och maktstrukturer som inte
          längre motsvarar det nya Sverige och detta faktum gör det svårare
          att möta de utmaningar vi har framför oss. Mycket av agerandet
          i dagens politik präglas av rädsla, svårigheter att förstå förändringar
          samt begränsningar i förmågan att bejaka och utveckla mångfalden.
          Många institutioner tycks fortfarande leva i en föreställning
          om ett Sverige som inte längre finns. Samtidigt som landets gator,
          torg och bostadsområden präglas av en mångfald i form av människor
          med olika färger och raser, har insti­tutioner och de olika maktstrukturerna
          enorma svårigheter att öppna sina dörrar för människor vars utseende
          avviker.
        </p>
        <p xml:id="i-S1jDCjP6hESAF13NV1spKm">
          Det arbete vi har framför oss med att skapa ett land för alla,
          kräver enligt min mening mycket mer än att vi alla kan svenska.
          Det nya sam­hället förutsätter ett radikalt nytänkande och en
          förändrings vilja. Vi måste utarbeta en ny politik som gör invandrarna
          och deras barn till subjekt och inte objekt i politiken. Vi måste
          göra upp med omhänderta- garmentaliteten. Vi måste skapa förutsättningar
          för att bemyndiga människor och ge dem egen makt och ansvarskänsla.
          Vi måste våga göra organisatoriska förändringar som ger tydliga
          signaler om föränd­ringar. En av dessa är att avskaffa invandrarminister
          som uppdrag och i stället utse en integrationsminister. Menar
          vi allvar med integrering kan vi inte ha ministeruppdrag som förstärker
          invandrarskapet och pekar ut invandrarna som en grupp utanför
          samhället. En integrationsminister skall ägna krafter åt att skapa
          förutsättningar för verklig integration och inflytande i samhället
          från invandrargrupperna och deras barn. Denne minister skall inte
          ägna sig åt flyktingpolitiken. Dessa frågor bör läm­nas till Utrikesdepartementet
          under exempelvis biståndsministerns ansvar. Denne skall dels arbeta
          med den inhemska flyktingpolitiken, dels med reformeringen eller
          avskaffandet av Invandrarverket, samt samordningen i Skandinavien,
          Europa och EU.
        </p>
        <p xml:id="i-FupQgRLT6YQ4v7prgxQob8">
          Med anledning av ovanstående vill jag fråga statsministern följan­de:
        </p>
        <p xml:id="i-Lyfu2SV2pbY7n8mSpShpvC">
          Avser statsministern att fördjupa sin analys om det mångetniska
          Sverige, beskriva ”sammanhållen mångfald” samt beskriva vad som
          statsministern avser med integrationspolitik?
        </p>
        <p xml:id="i-EXjoXfk27gMXGEw46vKHR3">
          Avser statsministern att organisatoriska förändringar inom regering­en
          är nödvändiga för att åstadkomma en verklig integrationspolitik?
        </p>
        <p xml:id="i-5KExTiLRumk4LdXqhVh4DJ">
          Anser statsministern det vara en god idé att avskaffa invandraminis-
          ter som uppdrag och i stället utse en integrationsminister samt
          att på annat sätt omorganisera hanteringen av flyktingpolitiken?
        </p>
        <note type="margin" xml:id="i-G3mLcXrVbw6uYQtMPzNfSJ">
          Interpellationer1995/96:1 -261
        </note>
        <p xml:id="i-Rm6SDWMC2c23KgEHfy6KCs">
          7 Riksdagen Interpellationer 1996/97:1-261
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_97.pdf"/>
        <note type="margin" xml:id="i-FPm6tRxcML7hsq3WbNRhxR">
          Interpellationer1995/96:1 -261
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_98.pdf"/>
      </div>
    </body>
  </text>
</TEI>
