<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0019">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:19</head>
        <author who="i-TBWJgK7R6pzsE6Ap5PiEb4">Ingrid Näslund (kds)</author>
        <minister who="unknown">statsrådet Pierre Schori</minister>
        <topic>bistånd till Kuba</topic>
        <docDate when="1995-11-08">Inkom den 8 november</docDate>
        <status inProtocol="199596/prot-199596--029.xml" when="1995-11-24" status="answered">Besvarad den 24 november, Prot. 1995/96:29</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:19 av Ingrid Näslund (kds) till statsrådet Pierre Schori
          om bistånd till Kuba
        </IPQ_title>
        <submission_info>
          Inkom den 8 novemberBesvarad den 24 november Prot. 1995/96:29
        </submission_info>
      </div>
      <div type="IPQuestionBody">
        <p xml:id="i-F4K9H8WjH1YEv3WcQMEa8V">
          Regeringen har den 12 oktober beslutat att biståndsverket SIDA
          får stödja initiativ på Kuba som bidrar till att skapa förutsättningar
          att öppna det kommunistiska systemet politiskt och ekonomiskt.
          Det svenska engagemang som finns kvar på Kuba, sedan den borgerliga
          regeringen 1991 beslutade stoppa biståndet, utgörs av forsknings­samarbete
          samt biståndsfinansierad kurs- och stipendiatverksamhet.
        </p>
        <p xml:id="i-J7VJnQrhcmJhQL1MkDfftC">
          Regeringen anser att SIDA genom svenska och internationella or­ganisationer
          kan främja demokratiska reformer och respekten för mänskliga rättigheter
          på Kuba. Bakgrunden är att EU:s allmänna råd beslutat att inleda
          en dialog med Kuba, som syftar till fredlig övergång till demokrati
          och ekonomisk öppenhet. EU genomför samtidigt vissa humanitära
          biståndsinsatser.
        </p>
        <p xml:id="i-UyHKwMaHWFwYFf31G3a9s3">
          Kuba har alltsedan revolutionen i slutet av 1950-talet varit
          en ut­präglad totalitär enpartistat, med diktatorn Fidel Castro
          i spetsen. Kommunistpartiet har varit allenarådande och systematiskt
          trakasserat och förföljt alla som ägnar sig åt politisk verksamhet
          med andra för­tecken. Sedan det socialistiska östblockets sammanbrott
          och sönderfall har Kuba blivit alltmer isolerat både ekonomiskt
          och politiskt. USA:s handelsembargo har starkt bidragit till Kubas
          svåra ekonomiska situa­tion. Regeringen på Kuba försöker driva
          de ekonomiska reformerna vidare men har fortfarande mycket stora
          ekonomiska problem.
        </p>
        <p xml:id="i-Qoion3YNsA9A4wzkijUntQ">
          Yttrande-, åsikts-, mötes-, och religionsfrihet undertrycks systema­tiskt
          för vissa grupper även om konstitutionen garanterar dessa friheter.
          I praktiken utsätts människor som söker utöva dessa rättigheter
          för ständiga övergrepp.
        </p>
        <p xml:id="i-KPEknN1NkqrKekF4Uuc3WH">
          Människor som tillhör politiska, fackliga och människorätts-
          organisationer utsätts ofta för trakasserier av olika slag och
          kortvariga frihetsberövanden. Politiska fångar grips och rannsakas
          ofta på ett sätt som ingalunda uppfyller internationella normer.
          Många gånger har de inte möjligheter att själva utse en advokat.
          Eftersom alla advokater är statligt anställda, är de i många fall
          rädda för repressalier, om de inte följer den officiella linjen
          och vågar därför ofta inte driva politiska fångars sak med kraft.
          Det kommer många rapporter om misshandel
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_18.pdf"/>
        <p xml:id="i-9yMcn4Dcu5frNSn2snuWcB">
          och ibland tortyr i fängelser och på polisstationer och från
          säkerhets­tjänstens sida.
        </p>
        <p xml:id="i-7M6J8G7EP7vrtBcJ8aqGDu">
          Enligt Amnesty International finns det ca 600 samvetsfångar på
          Kuba. Många människor tros ha dömts till fängelsestraff på upp
          till fyra år med stöd av ett avsnitt i strafflagen som benämns
          farliga tillstånd och säkerhetsåtgärder. Denna lag åsidosätter
          nästan alla mänskliga rättigheter. 800 människor greps enligt
          vissa rapporter med stöd av denna lag i Havanna under de första
          åtta månaderna av 1994. En del politiska fångar avtjänar straff
          på ända upp till 10-15 års fängelse, för ”fientlig propaganda”
          eller ”upproriskhet”.
        </p>
        <p xml:id="i-SN3QB7QbmQVBxmngcKqUx">
          Om en person uttalar tankar som bedöms som politiskt oppositio­nella
          kan han stämplas som ”politiskt opålitlig” och avskedas från sitt
          arbete med stöd av ”lämplighetslagen” och blir sedan svartlistad
          på hela arbetsmarknaden. Han kan sedan bli stämplad som parasit
          och man kan hota med ”farlighetslagen”, som kan ge upp till fyra
          års fäng­else. Denna typ av lagar inbjuder till godtycklighet
          och många männi­skor hamnar i en helt ohållbar situation bara
          för att de vill utöva sina medborgerliga och politiska rättigheter.
          Till mönstret hör hot, ibland t.o.m. dödshot, marginalisering,
          social isolering, utstötning, kollektiva avsky-demonstrationer,
          konstant övervakning, ryktesspridning, felakti­ga anklagelser
          för att ha begått kriminella brott, husrazzior, psykisk och fysisk
          misshandel.
        </p>
        <p xml:id="i-F4DWJWAKM5hD6zcm3LuGQL">
          I och med ökad politisk opposition i början av 1990-talet, skapades
          ”Folkpatrullerna för snabb vedergällning”. Dessa patrullers främsta
          uppgift är att med våld slå ned politisk opposition. De anses
          också ligga bakom överfall på enskilda politiska oppositionella.
          För dem som anses farligast används mentalsjukhuset ”Mazorra”,
          där i gammal sov­jetisk stil den politiskt oppositionelle tas
          in under förespegling av psy­kisk sjukdom och utsätts för tvångsmedicinering.
        </p>
        <p xml:id="i-RmjAn5gZyp2qs2TmV3PfPr">
          Amnesty International har inte blivit insläppt på Kuba sedan
          1990. De har blivit lovade att besöka Kuba men inte ännu sett
          några bevis på detta löftes uppfyllelse. I september 1994 besökte
          en Amnesty Interna­tional delegation USA:s flottbas i Guantånamo
          Bay på Kuba för att tala med några av de 32 000 kubanska flyktingar,
          som förts dit efter att ha försökt ta sig till USA.
        </p>
        <p xml:id="i-NFdofoPkKsRAau314d8VLi">
          Kuba har vägrat samarbeta med den särskilde rapportör för Kuba
          som FN utsett, svensken Karl Johan Groth. Den kubanska regeringen
          inbjöd dock FN:s människorättskommissarie att besöka Kuba under
          tre dagar i november 1994. I maj 1995 fick den franska människorätts-
          gruppen France Libertés, med sin ordförande Danielle Mitterrand,
          i en delegation tillsammans med tre andra organisationer besöka
          Kuba.
        </p>
        <p xml:id="i-BZRuJVvkEpSJ7w9cUMjB3X">
          Som ett resultat av detta besök släpptes fyra samvetsfångar,
          bl.a. Yndamiro Restano Diaz, ordförande för Movimiento de Armoma
          (MAR), arresterad 1991 och dömd till tio års fängelse för ”upproriskhet”.
          Några enstaka samvetsfångar släpptes också under 1994 efter påtryckningar
          från kända internationella personer.
        </p>
        <p xml:id="i-GXzhS9hADT9EboHXRPphEE">
          Detta tycks dock inte betyda att trakasserier och förföljelse
          av olik­tänkande har upphört på Kuba. Så sent som den 25 oktober
          i år rappor­terar Amnesty International om sju oberoende journalister,
          som tagits av polisen. Flera hade hotats med fängelse enligt ”farlighetslagen”
          upp
        </p>
        <note type="margin" xml:id="i-FtH5Cooa2P1SxCTYRXNABV">
          Interpellationer1995/96:1 -261
        </note>
        <note type="pageNumber" xml:id="i-9GSKpN6WJgMK7VFPKZRc9w">
          19
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_19.pdf"/>
        <note type="margin" xml:id="i-FjK6PXrh3HrewfCJQ5Ph9V">
          Interpellationer1995/96:1 -261
        </note>
        <note type="pageNumber" xml:id="i-2qxLQQbdyP8XbZxpfqoTwC">
          20
        </note>
        <p xml:id="i-Ku1F1MtCRc2cYJXGENJpp5">
          till fyra år, om de inte fick arbete inom den statliga pressen,
          eftersom deras anknytning till den nyligen bildade Burö de Periodistas
          Indepen- dentes de Cuba (BPIC) ansågs olaglig. Detta var första
          gången denna lag, som tidigare använts mot människorättskämpar,
          nu åberopades mot journalister.
        </p>
        <p xml:id="i-86aNAr33D3Dtz7awoCwhBk">
          Yndamiro Restano Diaz var en av dessa journalister, som nu greps
          av polisen och hotades med flerårigt fängelsestraff. Han kan ingalunda
          betrakta detta som tomt hot, eftersom han suttit i fängelse 1991-1995.
          Om det inte varit för den tidigare nämnda delegationens besök
          och Amnestys outtröttliga arbete, skulle han med all säkerhet
          fortfarande avtjäna sitt tioåriga straff. När Restano Dfaz släpptes
          var det villkors­löst och myndigheterna lovade att hans grupp
          i fortsättningen skulle respekteras. När myndigheterna redan efter
          några månader är färdiga att gripa samme person och hota med ett
          flerårigt fängelsestraff, finns det inte skäl att sätta någon
          större tilltro till deras vilja till positiv för­ändring.
        </p>
        <p xml:id="i-SGCqGtHRQ6h7t5caCDACtK">
          De svåra förhållandena och förtrycket på Kuba har alltsedan revo­lutionen
          lett till stora utvandringsvågor. Ungefär 215 000 kubaner lämnade
          sitt land åren 1958-1963. Nästa stora flyktingström kom 1980 då
          nästan 125 000 lämnade Kuba. Den senaste flyktingvågen kom mellan
          den 7 augusti och den 15 september 1994. Strömmen har hu­vudsakligen
          gått till USA. Ar 1993 beräknades antalet personer av kubanskt
          ursprung i USA till över en miljon.
        </p>
        <p xml:id="i-FCE626W3aQ3jcQhJ4fS8AH">
          De kubanska myndigheternas reaktioner på migrationen har varit
          ambivalent. A ena sidan var det ett bekvämt sätt att bli av med
          olik­tänkande, å andra sidan har många som försökt fly utan att
          lyckas ham­nat i fängelse. Amnesty International ger flera belägg
          för att regeringen på Kuba sätter press på politiska fångar och
          regeringsmotståndare för att få dessa att lämna landet. Bland
          de flyktingar som intervjuades på flottbasen i Guantånamo Bay
          berättade en del att de uppmanats av kubanska myndigheter att
          lämna Kuba under hot om att de på nytt skulle hamna i fängelse,
          om de inte följde uppmaningen. Två påstod att de rent fysiskt
          placerats på flottar av myndighetspersoner. Till Sverige kom 1
          150 asylsökande kubaner under 1994. I februari i år fattade regeringen
          beslut om två typfall. Det blev avslag och sedan dess har avslagen
          för kubaner duggat tätt. Enligt uppgift har 14 av dessa kuba­ner
          hittills utvisats mot sin vilja.
        </p>
        <p xml:id="i-DVFEGiL9LuxSuTagLYBRMu">
          Jag kan inte låta bli att undra vilka deras framtidsutsikter
          rimligen kan tänkas vara. När det gäller flyktingarna på Guantänamobasen
          har de kubanska myndigheterna sagt att inga åtgärder skall vidtagas
          mot dem som frivilligt återvänder, om de inte är efterlysta av
          myndigheter­na för andra skäl än emigration. Det som gällt tidigare
          i praktiken på Kuba är dock att de som olagligt försökt lämna
          Kuba, har hamnat i fängelse i månader, ja t.o.m. år, och blivit
          marginaliserade i det ku­banska samhället därför att deras handling
          betraktats som förräderi. Dessutom tycks avståndet mellan ord
          och handling vara mycket stort när det gäller de mänskliga rättigheterna
          i det kubanska samhället.
        </p>
        <p xml:id="i-UUCbMZb93xZDSrJeAwZJdD">
          Med tanke på situationen på Kuba i synnerhet när det gäller bristen
          på respekt för mänskliga rättigheter och de aviserade biståndsinitiativen
          på Kuba vill jag ställa följande frågor till biståndsministern:
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_20.pdf"/>
        <p xml:id="i-3WJecTX1976BhyFoGUMVQ8">
          1. Hur avser biståndsministern försäkra sig om att en verklig
          sinnes­ändring skett hos den kubanska regimen, som kan ge oss
          anledning att förvänta en annorlunda behandling än den ovan beskrivna
          av män- niskorättskämpar, politiska motståndare och återvändande
          flyktingar?
        </p>
        <p xml:id="i-2Ua282LXfMtk3SyzHW8YHy">
          2. Vilka krav kommer biståndsministern att ställa för att svenskt
          bi­stånd skall utgå med tanke på de 600 samvetsfångar som enligt
          uppre­pade rapporter lär finnas i kubanska fängelser och med tanke
          på att den kubanska regeringen i några fall släppt samvetsfångar
          som en följd av påtryckningar från politiker, författare och människorättsorganisationer
          i utlandet?
        </p>
        <p xml:id="i-6oB5CAgKTqCqyxEDRaPPCi">
          3. Vilka svenska och internationella organisationer avser bi­ståndsministern
          arbeta genom för att främja demokratiska reformer och respekten
          för mänskliga rättigheter?
        </p>
        <p xml:id="i-3Mw8Hjiz8QApjf2WMwmdUF">
          4. Kommer någon form av bistånd att ges till kubanska myndigheter
          eller till kubanska organisationer som samarbetar med myndigheterna?
        </p>
        <p xml:id="i-VJqzzjHxU6rZGH78xGwMPW">
          5. Vilka garantier har den svenska regeringen för att de utvisade
          kubanska flyktingarna inte skall hamna i fängelse som så ofta
          skett tidigare på Kuba?
        </p>
        <p xml:id="i-7CTZ6uJEo8ou5BG53756xb">
          6. Hur avser regeringen följa de utvisades vidare öden för att
          för­säkra sig om att deras mänskliga rättigheter respekteras på
          Kuba efter återkomsten?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_21.pdf"/>
      </div>
    </body>
  </text>
</TEI>
