<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0136">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:136</head>
        <author who="unknown">Chris Heister (m)</author>
        <minister who="unknown">socialministern</minister>
        <topic>prioritering i offentlig verksamhet</topic>
        <docDate when="1996-03-26">Inkom den 26 mars</docDate>
        <status inProtocol="199596/prot-199596--084.xml" when="1996-04-23" status="answered">Besvarad den 23 april, Prot. 1995/96:84</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:136 av Chris Heister (m) till socialministern om prioritering
          i offentlig verksamhet
        </IPQ_title>
        <submission_info>
          Inkom den 26 marsBesvarad den 23 aprilProt. 1995/96:84
        </submission_info>
      </div>
      <div type="IPQuestionBody">
        <p xml:id="i-3sNBK9oKnghRELiey2sJj5">
          I mars har ett antal barnfamiljer runt om i Sverige för första
          gången i sitt liv tvingats uppsöka kommunens socialbyrå. Den direkta
          orsaken är den senareläggning av barnbidragets utbetalning som
          riksdagen beslöt om i höstas. Många familjer har med andra ord
          inte större mar­ginaler, än att en veckas senare utbetalning av
          ett bidrag kan slå omkull deras ekonomi.
        </p>
        <p xml:id="i-6re2bU2HLiAV56ESTDpGkQ">
          Det hopplösa i situationen förstärks ytterligare av att familjer,
          där bidragen står för en stor andel av hushållsbudgeten, har svårt
          att för­bättra sin ekonomi av egen kraft. De totala marginaleffekterna
          av skat­ter och bidrag motverkar alla försök att vidga det ekonomiska
          rörelse­utrymmet. Om hänsyn tas till förändrade barnomsorgsavgifter,
          margi­nalskatten och bostadsbidragen riskerar helt vanliga familjer
          95- procentiga marginaleffekter när någon i familjen börjar arbeta
          heltid i stället för deltid.
        </p>
        <p xml:id="i-FBYuZzXzzAvxuqSFTdQCPQ">
          Sedan hösten 1994 har den socialdemokratiska regeringen på flera
          sätt inskränkt familjernas möjligheter att påverka sin egen situation
          och inrätta tillvaron efter egna behov och önskemål. Omedelbart
          efter re­geringsskiftet röstade riksdagen bort vårdnadsersättningen
          och avdrags-
        </p>
        <note type="pageNumber" xml:id="i-B8PML61aXR9AbocpYDyE1z">
          139
        </note>
        <pb facs="PDF:138"/>
        <note type="margin" xml:id="i-9sDS1kttuC5YvKXQ7ZJNgQ">
          Interpellationer1995/96:1 -261
        </note>
        <p xml:id="i-5g9pCAPn9JP6Knq1ao5Bu9">
          rätten för styrkta barntillsynskostnader. Regeringens besked
          till famil­jerna är kort och gott: Håll till godo med vad vi erbjuder,
          annars blir det inget alls! Därmed är vi i en situation där bara
          de riktigt rika kan välja.
        </p>
        <p xml:id="i-96VWyHduuxz8t8crqiFesF">
          Det borde vara en regerings mest centrala uppgift att driva en
          poli­tik som ger utrymme för individer och familjer att leva på
          sin lön och vara mindre beroende av bidrag, att bidra till deras
          förutsättningar till ett liv i oberoende, att skapa förutsättningar
          för ekonomisk tillväxt, företagande och nya riktiga jobb.
        </p>
        <p xml:id="i-UveMVxYwbNVXVU6MN8Z8om">
          Trygghet är att leva i ett samhälle där ekonomin växer, där arbets­marknaden
          fungerar och där man själv får behålla merparten av vad man förtjänar
          på en extra insats. Trygghetens värsta fiende är ekono­misk stagnation,
          arbetslöshet och bidragsberoende.
        </p>
        <p xml:id="i-CLeNZjwiz3cdx8WXzjN5cp">
          Att känna trygghet och att veta att tillvaron är säker och förutsägbar
          är betydelsefullt för såväl individer som familjer. Att känna
          trygghet är också att kunna välja.
        </p>
        <p xml:id="i-R6CqdTGPyLArMZq4gyzREw">
          Men av regeringsförklaringen att döma menar den nya regeringen
          att den kommunala verksamheten skall prioriteras framför bidrag
          och transfereringar. Statsministern har förklarat att varenda
          krona som blir över skall gå till kommunerna. Några skattelättnader
          som skulle ge utrymme för familjerna själva att göra sina prioriteringar
          aviseras där­emot inte. Det betyder att familjer med regeringens
          politik även fort­sättningsvis kommer att få det svårt att få
          den egna ekonomin att gå ihop, samtidigt som politikernas styrning
          av deras dag kommer att öka ytterligare.
        </p>
        <p xml:id="i-4dSqb8HbfpwnWYbbjzHWU1">
          Prioriteringen av den offentliga sektorns verksamhet framför
          att stärka de enskilda individerna kan jämföras med den filosofi,
          som präglade gamla tiders offentliga omhändertagande. Bidragen
          gavs då i form av naturaförmåner. Möjligheten för den som saknade
          pengar att klara sig själv var mycket begränsad.
        </p>
        <p xml:id="i-NGWueZSgtLKtSZrQ37Gpgt">
          I dagens Sverige består naturaförmånerna av gratis tillhandahållna
          tjänster. Detta - i stället för att ge familjerna valfrihet genom
          att stödja deras konsumtionsförmåga - strider mot en långvarig
          svensk tradition. I Sverige har vi betraktat också den som är
          utan pengar som en själv­ständig, värdig medborgare, fullt förmögen
          att ta vara på sig själv. Den som inte har råd har inte för den
          skull omyndigförklarats och betraktats som oförmögen att välja
          själv och fatta egna beslut.
        </p>
        <p xml:id="i-TLD8cK3P8mEE1q1bFNStB8">
          Jag vill mot bakgrund av regeringsförklaringens allmänna uttalan­den
          be statsrådet att närmare klarlägga hur denna konkret skall tolkas.
        </p>
        <p xml:id="i-BYL53bCCMGipn95wjuyjY5">
          Är det regeringens avsikt att prioritera den politiskt styrda
          verk­samheten i kommunerna, dvs. utdelning av förmåner in natura,
          framför att föra en politik som gör att familjer kan leva på sin
          lön och själva bestämma över sin vardag?
        </p>
        <note type="pageNumber" xml:id="i-GMpvCmXAnWv8sJRJ4d3R58">
          140
        </note>
        <pb facs="PDF:139"/>
        <note type="margin" xml:id="i-PisM6UMnjUwWszMxA6hVUt">
          Interpellationer1995/96:1 -261
        </note>
        <pb facs="PDF:140"/>
      </div>
    </body>
  </text>
</TEI>
