<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0041">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:41</head>
        <author who="i-LxsP75BKS1JijkM9qnLfyY">Christel Anderberg (m)</author>
        <minister who="unknown">finansministern</minister>
        <topic>Kom- muninvest</topic>
        <docDate when="1996-01-04">Inkom den 4 januari</docDate>
        <status inProtocol="199596/prot-199596--052.xml" when="1996-02-08" status="answered">Besvarad den 8 februari, Prot. 1995/96:52</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:41 av Christel Anderberg (m) till finansministern om
          Kom- muninvest
        </IPQ_title>
        <submission_info>
          Inkom den 4 januariBesvarad den 8 februari Prot. 1995/96:52
        </submission_info>
      </div>
      <div type="IPQuestionBody">
        <p xml:id="i-BWbPqA2Bonanco41JmvtKY">
          Den kraftiga kreditexpansionen i slutet av 1980-talet skedde
          i allt väsentligt inom ramen för gällande lagstiftning. Ändå ledde
          den till en katastrof - till en bankkris, vars sviter vi ännu
          dras med. I denna kris innehar den statligt ägda Nordbanken ett
          föga smickrande rekord när det gäller kreditförluster, fallskärmsavtal
          m.m. Nu är alla äntligen över­ens om att staten inte bör äga och
          driva bankverksamhet och en utför­säljning av Nordbanken har inletts.
        </p>
        <p xml:id="i-MESeZMXQnDYgBnvG4fdy1S">
          Mot denna bakgrund har man anledning att ställa sig frågan: Om
          det inte var lämpligt att staten bedrev bankverksamhet, kan det
          då vara lämpligt att kommunerna börjar göra det? Denna fråga ligger
          ju redan på regeringens bord, eftersom Kommuninvest ekonomisk
          förening har ansökt om oktroj för Sveriges Kommunbank AB. Finansministern
          har därför anledning att nu verkligen ta sig en funderare på om
          företeelsen Kommuninvest inte innefattar embryot till en ny finansiell
          kris som kan nå samma magnitud som den nyligen genomlidna bankkrisen
          i vårt land.
        </p>
        <p xml:id="i-MfpojEcv8ReQcvVuCmupH7">
          Av 3 § stadgarna för Kommuninvest ekonomisk förening framgår
          följande. Föreningens ändamål är att främja medlemmarnas ekonomis­ka
          intressen. Detta sker genom den finansiella servicen till medlem­marna
          och till medlemmarna närstående juridiska personer, som utförs
          av Kommuninvest i Sverige AB, vilket är ett av föreningen ägt
          kredit­aktiebolag. För detta bolags verksamhet svarar medlemmarna
          solida­riskt såsom för egen skuld. Såsom medlemmarna närstående
          juridiska personer avses enbart av medlemmarna majoritetsägda
          bolag och stif­telser med ändamål inom det kommunala kompetensområdet.
        </p>
        <p xml:id="i-D1mhF7Pmu4HzQbYCnfQ3eo">
          Av 7 § i stadgarna framgår att samtliga medlemmar i föreningen
          an­svarar solidariskt och så som för egen skuld för Kommuninvest
          i Sveri­ge AB:s förpliktelser i enlighet med en separat tecknad
          borgenshand- ling. Infrias borgensansvar av medlem äger denne
          regressvis utkräva
        </p>
        <note type="pageNumber" xml:id="i-QRsLgmks7HPcp5D26EHPS7">
          48
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_48.pdf"/>
        <p xml:id="i-7xVWhUtd1RGGDMzpusJb9W">
          ersättning av övriga medlemmar i enlighet med vid var tid gällande
          avtal mellan medlemmarna.
        </p>
        <p xml:id="i-2FF2WguDoMP32Y1SxTKFDf">
          Av Kommuninvests prospekt framgår bl.a. följande. Kommuninvest
          i Sverige AB kan enligt bolagsordningen lämna och förmedla krediter
          dels till kommuner, landsting och kommunalförbund, dels mot kommu­nal
          borgen till kommunalt majoritetsägda bolag och stiftelser. När
          Kommuninvest skulle genomföra sin första större upplåning diskutera­des
          att använda prorataborgen. Kreditvärdet av en sådan borgen be­fanns
          emellertid vara mycket lågt. Kommuninvests ägare beslutade därför
          om en solidarisk proprieborgen till förmån för bolaget. Med denna
          solidariska proprieborgen tecknad av de i samarbetet ingående
          kommunerna har Kommuninvests kreditvärdighet klassats mycket högt.
          Således har det internationella ratingföretaget Moody’s åsatt
          bolaget en rating i nivå med svenska statens kreditvärdighet.
          Ratingen är en av de viktigaste faktorerna vid prissättningen
          på kreditmarknaden. Kommun­invests hela affärsidé bygger på konstruktionen
          med solidarisk borgen. - Den solidariska proprieborgen som partskommunerna
          har ingått gäl­ler både in- och utlåning. Kärnan i Kommuninvests
          upplåning är obli­gationsemissioner på Euromarknaden, i Japan
          och i Schweiz. En mycket stor del av Kommuninvests upplåning sker
          på internationella kreditmarknader, bl.a. den s.k. swap-marknaden.
          - Per den 31 juli 1995 uppgick det egna kapitalet i Kommuninvest
          i Sverige AB till 58 miljo­ner kronor. I början av december månad
          1995 hade föreningen 70 medlemmar, varav 68 kommuner och två landsting.
          Utlåningen från Kommuninvest i Sverige AB uppgick vid samma tid
          till 16,5 miljarder kronor. Till säkerhet för utlåningen ligger
          endast solidarisk borgen av partskommunerna.
        </p>
        <p xml:id="i-PBKDomWx2oZ4zWPrijpz6a">
          Av ansökan om oktroj framgår att affärsidén med solidarisk pro­prieborgen
          av medlemmarna skall ligga till grund för verksamheten i föreningen
          även sedan Sveriges Kommunbank AB har bildats.
        </p>
        <p xml:id="i-Cq8MNuB3X9V4fM7fSgQ2vJ">
          Vid bedömningen av frågan om ett medlemskap i Kommuninvest är
          eller bör vara förenligt med den kommunala kompetensen måste man
          avväga om det finns en rimlig proportion mellan medlemsförmånerna
          och de därmed följande förpliktelserna. Jag hävdar att så inte
          är fallet. Företrädarna för Kommuninvest har inför sina medlemmar
          och pre­sumtiva sådana övervärderat förmånerna och kraftigt undervärderat
          risken.
        </p>
        <p xml:id="i-Qftm5W4z5vuWsMSQn3xcEt">
          Såvitt avser medlemsförmånen uppges syftet med hela arrange­manget
          vara att möjliggöra ett förbilligande av kommunernas upplå- ningsverksamhet.
          I början angavs det att en kommun genom Kommun­invest skulle kunna
          låna kapital till en ränta som var 0,5-1 % lägre än vad den reguljära
          kreditmarknaden kunde erbjuda. Numera ger Kom­muninvest inte några
          sådana förespeglingar. Trots den solidariska bor­gen, som ger
          Kommuninvest så hög rating att bolaget kan låna kapital till lägre
          ränta än något annat kreditinstitut, erbjuder Kommuninvest sina
          medlemmar lån mot samma räntesats som erbjuds på den öppna kreditmarknaden.
          Något sakligt skäl för ett medlemskap finns alltså inte. Vad som
          driver kommuner att i dag ansöka om medlemskap i Kommuninvest
          synes mest vila på en naturromantisk föreställning om att man
          därigenom skulle göra sig oberoende av ”marknaden”.
        </p>
        <note type="margin" xml:id="i-AdzZ5NaQ9Qdy8RAtLdkKGp">
          Interpellationer1995/96:1 -261
        </note>
        <p xml:id="i-7cArBo17uKk6Gne1kKfHrV">
          4 Riksdagen Interpellationer 1996/97:1-261
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_49.pdf"/>
        <note type="margin" xml:id="i-6hgoocLvtyVoLWYp5atdPp">
          Interpellationer1995/96:1 -261
        </note>
        <note type="pageNumber" xml:id="i-HKAr8ijJnXwsXxsiRuWmZK">
          50
        </note>
        <p xml:id="i-XkKt7tYu2jccUUKHDF4UcT">
          Såvitt avser risken må följande framhållas. Fundamentet för Kom­muninvest
          och en nödvändig förutsättning för verksamheten är ett soli­dariskt
          borgensåtagande mellan samtliga partskommuner. Detta innebär ett
          risktagande. I vissa sammanhang har denna risk betecknats som
          försumbar med motivet att kommuner i princip inte kan gå i konkurs.
          Det finns då anledning erinra om att även kommunala bolag ges
          till­gång till krediter via Kommuninvest och att även dessa krediter
          omfat­tas av den solidariska borgen. Ett kommunalt företag, som
          bedrivs i privaträttslig form, har dess sammanhang att följa sedvanlig
          rättsord­ning, t.ex. aktiebolagslagen. Sålunda föreligger alltid
          risk för konkurs. Även om avsikten i sådana fall är att det i
          första hand är den kommun som äger företaget som har ett ansvar
          för lånen kan risken för att äga­ren saknar erforderliga medel
          till att betala bolagets skuld aldrig uteslu­tas. Det finns en
          tydlig trend mot att allt fler kommuner lägger över ett allt större
          ekonomiskt ansvar på av kommunerna ägda företag. Detta har lett
          till att kommunledningarnas överblick över den samlade, kon­cernmässiga
          kommunalekonomiska situationen försämrats i ett stort antal kommuner.
          Åtskilliga kommunala företag - främst bostadsföre­tag, industrihusbolag
          och liknande, men också en del kommunala energiföretag med mycket
          höga avskrivningskostnader för fjärrvärme­anläggningar o.d. -
          har en mycket ansträngd ekonomisk situation med skulder som många
          av dessa företags ägare skulle få mycket svårt att bära om företaget
          hamnade på obestånd. Även kommunerna själva har på senare år fått
          en mycket ansträngd ekonomi, bl.a. till följd av den stora arbetslösheten
          som kostar pengar och sänker skatteintäkterna, till följd av statens
          nya pålagor på kommunerna som ett led i den statliga budgetsaneringen
          och på grund av svårigheterna att ytterligare höja kommunalskatten.
          Under den tid det kommunala skattestoppet rådde förekom det ju
          t.o.m. att kommuner lånade till driften.
        </p>
        <p xml:id="i-Cd5zwub7znRvPoUfbfjsZB">
          En annan riskfaktor är det förhållandet att Kommuninvests medel
          kommer från den internationella s.k. swap-marknaden, vars verksamhet
          förutsätter kontinuerliga, rent affärsmässiga risktaganden. Kommunin­vests
          verksamhet är dessutom kraftigt underkapitaliserad. Som ovan anförts
          skall andelskapitalet 58 miljoner kronor ställas mot en utlåning
          på 16,5 miljarder kronor, vilket blir ca 0,35 % - att jämföra
          med bank­lagens krav på ett bankaktiebolag att ha en täckningsgrad
          på 8 %. Des­sa förhållanden sammantaget gör att Kommuninvest är
          mycket känsligt för störningar på den internationella kapitalmarknaden.
          Vad händer t.ex. om den kris i det japanska bankväsendet, som
          många bedömare varnar för, plötsligt skulle utbryta?
        </p>
        <p xml:id="i-Rroq7xpe38yZkMx4b3K7Yi">
          Om i en sådan situation 10 % av krediterna till Kommuninvest
          skulle bli nödlidande, vilket inte är något osannolikt antagande,
          är innebörden av den solidariska borgen från partskommunerna att
          ford­ringsägarna kan vända sig till vilken kommun som helst och
          utkräva hela beloppet, 1,65 miljarder kronor. Denna kommun äger
          därefter regressivt utkräva ersättning av övriga medlemmar. För
          det fall någon pariskommun på grund av bristande betalningsförmåga
          inte kan fullgö­ra sitt åtagande skall denna brist täckas av samtliga
          övriga partskom­muner och delas i förhållande till varje kommuns
          andel av det totala andelskapitalet i Kommuninvest (7 § i stadgarna
          och 2 p i avtalet). Av
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_50.pdf"/>
        <p xml:id="i-R5QXasQVkXHH5wQwCmEUgX">
          att det är fråga om proprieborgen följer ju att åtagandet inte
          är begrän­sat till andelskapitalet, vilket man av skrivningarna
          skulle kunna förle­das att tro.
        </p>
        <p xml:id="i-DFbZGHCdh4QVVSjifV4Rrq">
          Den riskexponering som en solidarisk proprieborgen innefattar
          för partskommunerna i Kommuninvest är högst påtaglig och står
          inte i någon rimlig proportion till de fördelar som ett medlemskap
          kan med­föra. Kommuninvests höga kreditvärdighet förutsätter att
          en kommun kan tvingas beskatta den egna kommunens medlemmar och
          sälja ut den egna kommunens tillgångar i syfte att betala en annan
          kommuns skul­der. Detta står i strid mot kommunallagens regler
          om den kommunala kompetensen och den s.k. lokaliseringsprincipen
          i 2 kap 1 § kommunal­lagen, vilka i sin tur vilar på grundlagens
          bestämmelse att kommun får ta ut skatt för skötseln av sina uppgifter
          - står i strid mot eller borde stå i strid mot kommunallagen.
        </p>
        <p xml:id="i-4jWkkc5FzCTMgxR6hHHtkT">
          Ett medlemskap i Kommuninvest borde också stå i strid mot förbu­det
          mot spekulativ verksamhet. En ytterligare kompetensförutsättning
          är ju att kommunal verksamhet syftar till att tillhandahålla allmännytti­ga
          tjänster. Jag ifrågasätter om Kommuninvest är att betrakta som
          ett subjekt som tillhandahåller allmännyttiga tjänster. Det framgår
          tydligt av motiven för Kommuninvests verksamhet att avsikten är
          att skapa en ny konkurrent till på marknaden befintliga kreditinstitut.
          Vinstsyfte påstås inte men verksamheten går ändå med vinst, som
          av Kommunin­vest delas ut som bonus. I och för sig är ökad konkurrens
          på kredit­marknaden önskvärd. Sund konkurrens förutsätter ju emellertid
          att alla aktörer på en marknad konkurrerar på lika villkor. Så
          är inte fallet när en aktör, i motsats till alla andra, kan taxera
          ut eventuella förluster på skattebetalarna och av detta skäl inte
          är underkastad lika stränga kapi- taltäckningskrav.
        </p>
        <p xml:id="i-FZ1rL7CBSbWrT1bSrQnMd6">
          Sammanfattningsvis är Kommuninvest ägnat att inge en rad betänk­ligheter.
          Följande frågor måste diskuteras och få ett tillfredsställande
          svar:
        </p>
        <p xml:id="i-LqdTCXACGGNVpk1xLC6qGE">
          Bör det vara en kommunal angelägenhet att bedriva bankverksam­het?
        </p>
        <p xml:id="i-BcaWUmGD5wws7fZ73CH8RT">
          Den upplåningsverksamhet som Kommuninvest i Sverige AB be­driver
          på den internationella kapitalmarknaden innefattar ett betydande
          risktagande - om det skulle uppstå problem, hur lämpligt är det
          då att en stor och växande andel av kommunerna och de kommunala
          bolagen har alla sina ägg i samma korg?
        </p>
        <p xml:id="i-EsMtbqxcd1DtCxZ1BMySqR">
          Kommuninvest är underkapitaliserat, vilket innebär att det knappast
          finns någon buffert mellan bolaget och skattebetalarnas pengar.
          Är detta förenligt med god kommunal hushållning?
        </p>
        <p xml:id="i-EDjaq57B6FhGTG82EiXqiz">
          Solidarisk borgen så som för egen skuld innebär fri rekvisitionsrätt
          till skattebetalarnas pengar - visar inte all erfarenhet att denna
          rätt förr eller senare kommer att utnyttjas?
        </p>
        <p xml:id="i-HJjNvnQquNUnZqBH8EnkjJ">
          Om Kommuninvest blir så stort som det har ambitionen att bli,
          vad händer då med Riksbankens och Riksgäldens uppgifter såvitt
          avser upplåning, inflationsbekämpning, penningpolitik och räntor?
        </p>
        <p xml:id="i-5Vi9Aoo95v46HFXDf6ahXS">
          Kommuninvest har redan nu samma rating som Konungariket Sve­rige
          och blir Sverige den dag alla kommuner är med. Kan det vara lämpligt
          att en sådan företeelse står utom all politisk kontroll?
        </p>
        <note type="margin" xml:id="i-Bp32CydJCgPkhfn7guyWhb">
          Interpellationer1995/96:1 -261
        </note>
        <note type="pageNumber" xml:id="i-8gjUd3YfubN57K5WeNJWYM">
          51
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_51.pdf"/>
        <note type="margin" xml:id="i-CCxGLs3UtuLFwNGzAJ3cVS">
          Interpellationer1995/96:1 -261
        </note>
        <note type="pageNumber" xml:id="i-QVEjurycPXjpc2HR3K1z7W">
          52
        </note>
        <p xml:id="i-KtWJfSEQ1cUpdmnAcg1S3P">
          Innebär inte ett medlemskap i Kommuninvest en så stor inskränk­ning
          i det kommunala självstyret att grunden för den kommunala be­skattningsrätten
          måste ifrågasättas?
        </p>
        <p xml:id="i-7Pq37DZPD3CgaQr37yiRVM">
          Är staten beredd att gå in med garantier eller direkta bidrag
          den dag någon eller några kommuner hamnar i akut ekonomisk kris
          till följd av att borgensåtagandet har måst infrias?
        </p>
        <p xml:id="i-EqTJainuFiJk9nE4pxmr2Z">
          Sveriges Kommunbank AB har ambitionen att omfatta i princip hela
          den kommunala sektorns finansiella transaktioner. Vilka effekter
          får detta på den reguljära bankmarknaden, exempelvis med avseende
          på kontorsnätet i glesbygden?
        </p>
        <p xml:id="i-qCqSR8g6WjQb8rn32v5Lg">
          Med anledning av vad som här anförts vill jag ställa följande
          fråga till finansministern:
        </p>
        <p xml:id="i-PgQh3mXRJ5PvxnZX8poRs4">
          Vilka åtgärder avser finansministern att vidta för att hejda
          en ut­veckling som på sikt kan innebära att klivet från Nordbanken
          till Sveri­ges Kommunbank AB blir att hamna ur askan i elden?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_52.pdf"/>
      </div>
    </body>
  </text>
</TEI>
