<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0002">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:2</head>
        <author who="unknown">Elisa Abascal Reyes (mp)</author>
        <minister who="unknown">statsministern</minister>
        <topic>rasistiskt våld</topic>
        <docDate when="1996-03-10">Inkom den 10 mars</docDate>
        <status inProtocol="199596/prot-199596--015.xml" when="1995-10-26" status="answered">Besvarad den 26 oktober, Prot. 1995/96:15</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:2 av Elisa Abascal Reyes (mp) till statsministern om
          rasistiskt våld
        </IPQ_title>
        <submission_info>
          Inkom den 10 marsBesvarad den 26 oktober Prot. 1995/96:15
        </submission_info>
      </div>
      <div type="IPQuestionBody">
        <p xml:id="i-CkvxpeKHyrJujGNe8QfpFP">
          Länge har det rasistiska våldet i samhället viftats bort med
          att hän­visa till den allmänna debatten om det ökande ungdomsvåldet.
          I Svens­ka Dagbladet den 29 september i år redovisades dock en
          lista på sam­manlagt 107 rasistiska dåd som begåtts från februari
          till september i år. Enligt denna lista har flera av dåden begåtts
          i huvudsak av unga perso­ner. Att hänvisa till ett ungdomsvåld
          utan ideologiska orsaker eller liknande motiv är inte bara naivt
          utan även ytterst farligt. Allt fler per­soner som innehar attribut
          som ogillas av rasister, högerextremister och nazister upplever
          dagligen en allt påtagligare hotbild. Det är nu fråga om stora
          grupper av människor som tvingas att iaktta särskilda beteen­den
          för att undgå risken att misshandlas eller t.o.m. dödas. Detta
          är en oacceptabel situation. Ett demokratiskt samhälle kan helt
          enkelt inte tillåta att vissa medborgares trygghet och rättighet
          till ett fritt liv under
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_2.pdf"/>
        <p xml:id="i-5FdzavqY9GxCRYZFStrr9Z">
          de villkor som gäller för alla inskränks genom terror och därpå
          följande passivitet.
        </p>
        <p xml:id="i-H9ZJVYSqexuGpYDU9yEwdW">
          Rasistiska dåd har inte bara ökat i antal utan även i brutalitet.
          Även om de skyldiga kan resumeras i ett mindre antal, så finns
          det ett stort antal personer, som dessutom ökar, som sympatiserar
          och försvarar rasistiska våldsattacker. Med största säkerhet är
          antalet potentiella rasistiska våldsverkare stort, och i det långa
          loppet är det mycket möj­ligt att antalet rasistiska våldsdåd
          kommer att öka drastiskt.
        </p>
        <p xml:id="i-Tdg31JjrK8gBbsxW6y9aLh">
          Det finns även anledning att ifrågasätta hur stort mörkertalet
          av ra­sistiska dåd är. Mig veterligen har detta inte heller undersökts.
          Enligt den artikel som publicerades i Svenska Dagbladet den 30
          september anmäls av olika anledningar få av överfallen. En stor
          anledning är rädsla hos vittnen och offer för ytterligare repressalier
          från rasisterna och en annan är de s.k. skinnhuvudenas likartade
          utseende, vilket gör det svårt att peka ut de skyldiga.
        </p>
        <p xml:id="i-26PGLjYXoLmHLEYA9cXcYF">
          I dag går ingen som innehar de attribut som rasister och nazister
          föraktar säker. Det spelar inte längre någon roll om man är kvinna,
          man, barn eller gammal. Vi har alla i friskt minne det omänskliga
          dådet som berövade 14-årige John Hron livet. Ett annat exempel
          är den chi­lenska familjen som attackerades i tunnelbanan av skinnhuvuden,
          där såväl mamman och barnen som morfar misshandlades. Dessa två
          ex­empel är inga isolerade händelser. Det är ett oprovocerat våld
          vi möter, men våldshandlingarna styrs av idéer. I praktiken innebär
          detta att många mörkhyade människor inte längre vågar röra sig
          i alla stadsdelar i den stad de bor, inte vågar ha fester eller
          sammankomster m.m. Andra människor drabbas även om de inte är
          mörkhyade. Personer vågar inte publicera debattinlägg som kan
          äventyra deras säkerhet. Många debat­törer, politiker och forskare
          konfronteras dessutom kontinuerligt med hotelser och i vissa fall
          även attentat i olika omfattning. Nyligen avslö­jades det att
          man i en nazistisk tidning publicerat en dödslista med 300 namn
          på vänstermänniskor, antirasister och andra. Tidningsläsarna uppmanas
          att misshandla eller mörda de namngivna personerna på listan.
          Tidningen är nu anmäld och en utredning sker.
        </p>
        <p xml:id="i-ERbPawJYxkGhdG9RP8jfP6">
          Vårt samhälle ger, genom de grundlagsskyddade rättigheterna som
          t.ex. yttrandefrihetsförordningen, möjlighet för medborgare att
          uttrycka och propagera för antidemokratiska, rasistiska och nazistiska
          idéer. Det är en grundlagsstadgad rättighet att vara anhängare
          av förtryck. Men enligt grundlagen framstår vissa rättigheter
          som motstridiga när de utövas i praktiken. Vem tar ansvar för
          konsekvenserna av dessa rättig­heter när utövandet ger paradoxala
          följder? Jag förespråkar inte på något sätt att vissa politiska
          inriktningar eller idéer skulle förbjudas. Det anser jag vara
          en föga verksam medicin mot den rasistiska svuls­ten. Men: Ingvar
          Carlsson, vad händer då en ansenlig del av Sveriges befolkning
          utan egen medverkan mister andra medborgerliga rättigheter eller
          desamma genom att några andra praktiserar sina? Staten är inte
          direkt skyldig till att vissa människors grundlagsstadgade rättigheter
          kränks. Men enligt min åsikt åligger det staten att se till att
          rättigheter­na förblir okränkbara, vare sig det är staten eller
          medlemmar av vissa grupper som ansvarar för kränkningarna.
        </p>
        <note type="margin" xml:id="i-ABHtRQC5iFbeXzkz64eyex">
          Interpellationer1995/96:1 -261
        </note>
        <note type="pageNumber" xml:id="i-Sh2PhtqSPrb7iSTyySwh5B">
          3
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_3.pdf"/>
        <note type="margin" xml:id="i-Ap3muRp3FahFU7aMPUy9rZ">
          Interpellationer1995/96:1-261
        </note>
        <note type="pageNumber" xml:id="i-PhpprTZyk46bJL2roEZ7vQ">
          4
        </note>
        <p xml:id="i-9vPbUTCFxr2Ua47SRrLCtY">
          Vi har sett många kampanjer mot rasism genom tiderna. Dock tycks
          de ha varit ganska verkningslösa, med tanke på den situation som
          i dag råder. Jag menar inte att antirasistiska kampanjer inte
          fyller någon funktion, men det är för mig uppenbart att de inte
          är tillräckliga. Fram­för allt inte tillräckliga för att försvara
          den del av befolkningens säker­het gentemot terrorism som här
          avses.
        </p>
        <p xml:id="i-UGK4Csq59Ek7kA8QPBVpX9">
          Det är dags att samhället reagerar. Den passivitet som man visar
          i dag kan ha ett högt moraliskt pris i framtiden. Därför vänder
          jag mig nu till statsministern för att fråga följande:
        </p>
        <p xml:id="i-iJnUitDbFeXo9XW7ibq34">
          1. Hur avser regeringen att uppmärksamma problemet som ovan re­dovisats
          med allvarligt hotad säkerhet och kränkta medborgerliga rät­tigheter
          för de personer som ogillas av rasister och nazister?
        </p>
        <p xml:id="i-AN9AuUoLJZ2rh9qdKQxvB5">
          2. Avser statsministern att verka för att regeringen lägger upp
          en samlad strategi på flera olika politiska områden för att skydda
          de per­soner som behöver det och minska risken för överfall och
          förföljelse?
        </p>
        <p xml:id="i-KHTNKYmm49oVi4NgdrjxGT">
          3. Avser regeringen att lägga något konkret förslag till riksdagen
          på åtgärder för att få bukt med de rasistiska attackerna?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_4.pdf"/>
      </div>
    </body>
  </text>
</TEI>
