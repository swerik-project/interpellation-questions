<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0173">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:173</head>
        <author who="unknown">Christel Anderberg (m)</author>
        <minister who="unknown">arbetsmarknadsministern</minister>
        <topic>villkoren för personaluthyrning</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:173 av Christel Anderberg (m) till arbetsmarknadsministern
          om villkoren för personaluthyrning
        </IPQ_title>
        <submission_info>
          Inkom den 11 aprilBesvarad den 3 majProt. 1995/96:90
        </submission_info>
      </div>
      <div type="IPQuestionBody">
        <note type="margin">
          Interpellationer1995/96:1 -261
        </note>
        <p>
          Sedan förbudet mot privat arbetsförmedling äntligen avskaffats
          i Sverige började en ny tillväxtbransch att se dagens ljus, nämligen
          per- sonaluthyrningsföretag. Dessa arbetar som en länk mellan
          arbetskraft och den som behöver få arbete utfört, oftast med uppdrag
          inom kontor och administration. Det amerikanska personaluthyrningsföretaget
          Man Power som bygger på samma affärsidé har bara på några år blivit
          USA:s största företag. Detta säger något om vilken potential denna
          marknad rymmer, liksom om den nya tidens krav på flexibilitet.
        </p>
        <p>
          I Sverige är företeelsen privat personaluthyrningsföretag ny
          och de flesta företagen i branschen är små och lever med små marginaler.
          De villkor som de erbjuder varierar men i allmänhet tecknas ett
          avtal mel­lan arbetsgivaren och den anställde om anställning för
          visst arbete enligt 5 § LAS - timanställd vid behov. Timlön utbetalas
          för sådan tid då företaget kan sälja den anställdes tjänster till
          en kund. Ibland har personaluthyrningsföretagen personal anställd
          på deltid, ofta 20 timmar per vecka, och för denna tid utgår garantilön.
        </p>
        <p>
          Den 27 februari 1996 skärpte AMS reglerna för ersättning från
          a- kassan till anställda i privata uthyrningsfirmor. Enligt detta
          beslut skall en medlem som arbetar åt ett personaluthyrningsföretag
          för att hyras ut anses vara tillsvidareanställd i den omfattning
          som svarar mot med­lemmens arbetsutbud - oavsett vad anställningsförhållandet
          kallas i anställningsavtalet. Detta beslut föranledde HTF att
          den 14 mars 1996 gå ut med ett meddelande till de medlemmar som
          är anställda vid per­sonaluthyrningsföretag att den som vill arbeta
          heltid, men som inte kunnat göra detta på grund av arbetsbrist,
          nu mister sin fyllnadsersätt- ning. Berörda medlemmar fick tio
          dagar på sig att säga upp sin an­ställning, därefter skulle rätten
          till fyllnadsstämpling avbrytas.
        </p>
        <p>
          AMS motiverar sitt ovan nämnda beslut bl.a. på följande sätt.
          ”För uthyrningsföretag kan det vara av intresse att ha möjlighet
          att anställa arbetskraft endast för tid ett enskilt uthyrningsuppdrag
          erhållits. Däri­genom undviker företaget kostnader för den personal
          som inte har uppdrag. I stället kan det vara det allmänna som
          genom t.ex. arbetslös­hetsförsäkringen eller på annat sätt får
          bära kostnaden för att arbets­kraften inte är fullt sysselsatt.”
          Verkligheten är emellertid den att det inte bara är ”ett intresse”
          för de små, nystartade företagen att undvika kostnader för personal
          som inte har uppdrag - det är ett livsvillkor. Resultatet av AMS
          beslut har blivit att det allmänna helt och hållet får bära kostnaden
          för att arbetskraften inte är sysselsatt, eftersom alterna­tivet
          för de anställda är total arbetslöshet.
        </p>
        <p>
          I ett land som alltid brukar hävda arbetslinjen och där vi lägger
          många miljarder varje år på allehanda arbetsmarknadspolitiska
          åtgärder framstår det som märkligt och fyrkantigt att man på detta
          sätt slår un­dan benen för det som höll på att bli en växande
          bransch. I högtidstalen sägs det ju att det är i de små företagen
          inom servicesektorn som fram-
        </p>
        <pb facs="PDF:182"/>
        <note type="margin">
          Interpellationer1995/96:1 -261
        </note>
        <note type="pageNumber">
          184
        </note>
        <p>
          tidens jobb finns. Personaluthyrningsföretagen har hjälpt många
          arbets­lösa - särskilt kvinnor - att åter få in en fot på arbetsmarknaden.
          I det största uthyrningsföretaget har med tiden 40 % av personalen
          fått fast anställning hos en uppdragsgivare.
        </p>
        <p>
          Reglerna för ersättning vid deltidsarbetslöshet bör förvisso
          ses över. Det gäller att hitta rimliga avvägningar som inte uppmuntrar
          till miss­bruk eller överutnyttjande. I avvaktan på att en sådan
          översyn kommer till stånd måste man i vart fall kräva att tillämpningen
          av gällande re­gelsystem blir konkurrensneutralt. AMS beslut om
          att strypa rätten till fyllnadsstämpling riktar sig enbart till
          de privata personaluthyrningsfö­retagen. Det innebär att företrädesvis
          HTF-anslutna deltidsarbetande kvinnor inom sektorn kontor och
          administration drabbas medan många andra samhällssektorer, där
          verksamheten är upplagd på liknande sätt, lämnas orörda. Kommunernas
          system med s.k. springvikariat, lands­tingens interna ”ringlistor”
          och det statliga Systembolagets sätt att möta arbetstoppar är
          några exempel som visar att de privata förmedlingsföre- tagen
          diskrimineras.
        </p>
        <p>
          Inställningen att endast heltidsanställning skall främjas är
          förlegad. I dag arbetar företagen ofta med nätverk och projekt,
          dvs. behovet av kompetens sätts samman allt efter behov. Därför
          hyrs arbetskraft in. Detta skapar effektivitet och konkurrenskraft
          för svenskt näringsliv. Vare sig politikerna gillar detta eller
          ej så är det en förändrad verklig­het som vi måste lära oss att
          leva med.
        </p>
        <p>
          Med den höga arbetslöshet vi har i vårt land får ingen möjlighet
          lämnas oprövad att främja tillkomsten av nya jobb. Reglerna måste
          vara sådana att det alltid skall löna sig att arbeta och att det
          skall löna sig bättre att arbeta något än inte alls.
        </p>
        <p>
          Mot denna bakgrund vill jag fråga arbetsmarknadsministern:
        </p>
        <p>
          Vilka åtgärder är arbetsmarknadsministern beredd att vidta för
          att de privata personaluthyrningsföretagen skall få en möjlighet
          att överle­va och utvecklas, för att deras anställda skall få
          behålla möjligheten att få jobb och för att regelsystemet skall
          tillämpas konkurrensneutralt?
        </p>
        <pb facs="PDF:183"/>
      </div>
    </body>
  </text>
</TEI>
