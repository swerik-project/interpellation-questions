<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0228">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:228</head>
        <author who="unknown">Eva Goes (mp)</author>
        <minister who="unknown">miljöministern</minister>
        <topic>kärnkraftens kostnader</topic>
        <docDate when="1996-05-27">Inkom den 27 maj</docDate>
        <status inProtocol="199596/prot-199596--104.xml" when="1996-06-03" status="answered">Besvarad den 3 juni, Prot. 1995/96:104</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:228 av Eva Goes (mp) till miljöministern om kärnkraftens
          kostnader
        </IPQ_title>
        <submission_info>
          Inkom den 27 majBesvarad den 3 juni Prot. 1995/96:104
        </submission_info>
      </div>
      <div type="IPQuestionBody">
        <p>
          Miljödepartementet har presenterat hur stor miljöskuld Sverige
          har, men finns det någon specifik jämförande miljökonsekvensbeskrivning
          för de olika energislagen, en redogörelse för hur mycket det kostar
          om miljö och hälsa inkluderas i energipriserna?
        </p>
        <p>
          Dagligen får svenska folket uppgifter som är svåra att kontrollera
          angående energipriser, miljö och hälsoeffekter. Dessa uppgifter
          kom­mer ofta från ett enda håll (kärnkraftsindustrin i kombination
          med de elintensiva bolagen) via olika kanaler ut till folket.
        </p>
        <p>
          Statliga kraftbolaget Vattenfall har t.ex. i en rapport som de
          beställt från USA sagt följande:
        </p>
        <p>
          ”Om Vattenfall tvingas stänga egna reaktorer först vid en politisk
          avveckling, blir de ekonomiska förlusterna stora. Vattenfall bör
          därför sträva efter att skifta miljöfokus från strålningsrisk
          till försurning och växthuseffekt för att därigenom indirekt fördröja
          kärnkrafts- avvecklingen. För detta krävs troligen samverkan med
          andra intressen­ter, t ex EU, större kunder, branschorganisationer
          etc.”
        </p>
        <p>
          Det är tydligt att Vattenfall tänker övertyga svenska folket
          att andra energislag än kärnkraft är de största miljöbovarna,
          men då räknar man bl.a. inte med växthusgaserna som produceras
          i hela kärnkraftskedjan vid transporter m.m. eller svavelutsläppen
          i samband med uranbryt­ningen, förutom de radioaktiva utsläppen
          som förgiftar vår mark, luft och föda i dag och kommer att fortsätta
          göra det för kommande gene­rationer.
        </p>
        <note type="pageNumber">
          236
        </note>
        <pb facs="PDF:235"/>
        <p>
          Vid en hearing i juni 1992 i riksdagen ställdes frågan till Kraftsams
          dåvarande ordförande, vad kärnkraftselen skulle kosta om faktorer
          som t.ex. uranbrytningen, olycksrisken, rivning av kärnkraftverken
          och avfallshanteringen räknades in. Det kunde han inte besvara.
          Det var en politisk fråga, menade han. Däremot visade en av Vattenfalls
          represen­tanter ett underlag om kärnkraftens externa kostnader
          vid ett seminari­um i Örnsköldsvik på senhösten 1995 sådana siffror
          och jämförde dessa med bl.a. biobränsle. Biobränsle hade i deras
          tabell 10-20 gånger högre externa kostnader än kärnkraften. Vid
          min fråga vad som inklu­derades i externa kostnader, sade man
          att miljö och hälsoeffekter in­gick. När jag frågade om källan
          till beräkningarna fick jag vid det till­fället inget svar, men
          senare framkom det att uppgifterna kommit från USA och EU.
        </p>
        <p>
          Mina frågor till miljöministern är:
        </p>
        <p>
          Har Miljödepartementet i Sverige gjort någon jämförande miljö­konsekvensbeskrivning
          mellan de olika energislagen, där alla faktorer som kan påverka
          människan och hennes livsmiljö på kort och lång sikt tagits med
          i beräkningarna?
        </p>
        <p>
          Hur skulle priset på de olika energislagen förändras om dessa
          ex­terna kostnader inkluderades i priset?
        </p>
        <p>
          Avser miljöministern ta initiativ till en utredning angående
          externa kostnader och dess belastning på energipriserna om det
          inte gjorts någon sådan eller att det framkommit nya data, som
          förändrar tidigare gjorda undersökningar?
        </p>
        <pb facs="PDF:236"/>
      </div>
    </body>
  </text>
</TEI>
