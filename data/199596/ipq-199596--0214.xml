<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0214">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:214</head>
        <author who="unknown">Yvonne Ruwaida (mp)</author>
        <minister who="unknown">statsrådet Leif Blomberg</minister>
        <topic>marknadsföring av alkoholprodukter</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:214 av Yvonne Ruwaida (mp) till statsrådet Leif Blomberg
          om marknadsföring av alkoholprodukter
        </IPQ_title>
        <submission_info>
          Inkom den 20 majBesvarad den 3 juniProt. 1995/96:104
        </submission_info>
      </div>
      <div type="IPQuestionBody">
        <note type="margin">
          Interpellationer1995/96:1 -261
        </note>
        <p>
          Sedan spritmonopolet avreglerades i Sverige har vi fått ett 170-tal
          företag som handlar med alkoholprodukter i olika led. Effekterna
          av ett markant ökat antal aktörer på alkoholmarknaden börjar nu
          synas mer och mer. Marknadsföring av t.ex. olika vinsorter förekommer
          i en mängd olika tidningar på ett sätt som vi här i Sverige inte
          är vana vid. Konsumenterna utsätts för en allt tuffare och mer
          synlig alkoholreklam och många tar för givet att Sverige har luckrat
          upp bestämmelserna kring marknadsföring och reklam av alkoholprodukter
          till följd av medlemskapet i EU. Men fortfarande gäller de bestämmelser
          som finns i bl.a. alkohollagen och marknadsföringslagen.
        </p>
        <p>
          Nyligen läste jag i SJ:s tidning Tur &amp; Retur, nummer två, och
          blev då väldigt förvånad över att finna två helsidesannonser där
          ett företag gör reklam för sina vinprodukter. Reklamen är mycket
          påträngande och uppmanar till bruk av alkohol. Tur &amp; Retur är
          en periodisk tidskrift och finns tillgänglig på alla SJ:s tåg
          samt vänthallar och stationer. Det inne­bär att en stor del av
          befolkningen får ta del av denna alkoholreklam, även ungdomar
          och minderåriga.
        </p>
        <p>
          När ett statligt verk som SJ tillåter otillbörlig marknadsföring
          av al­koholprodukter är frågan om de spelregler och bestämmelser
          som finns i dag är tillräckliga för att hindra denna typ av reklam.
          Det är frågan om ett direkt missbruk av gällande bestämmelser
          där barns och ungdomars försvarslöshet utnyttjas på ett hänsynslöst
          sätt.
        </p>
        <p>
          Vid kontakt med Konsumentverket framgår att nämnda reklamin­slag
          i Tur &amp; Retur granskas efter en mängd anmälningar från allmänhe­ten.
          Ansvarig handläggare vid Konsumentverket säger dock att gällan­de
          bestämmelser är mycket snåriga varför det är svårt att komma åt
          denna typ av marknadsföring. Bl.a. är måttfullhetsreglerna i alkoholla­gen
          mycket vaga och få ärenden tycks gå till Marknadsdomstolen.
        </p>
        <p>
          När nu spritmarknaden har avmonopoliserats och hundratals företag
          agerar på marknaden är det ofrånkomligt att marknadsföringen ökar
          vad gäller olika alkoholprodukter. Så länge det inte finns klara
          och koncisa regler kommer gränserna att tänjas och utnyttjas inte
          bara i olika tidningar utan även i andra medier. Det borde därför
          vara angelä­get för regeringen att så fort som möjligt se över
          gällande lagar och eventuellt komma med förslag till ändringar
          så att vi även i fortsätt­ningen kan skydda våra barn och ungdomar
          mot marknadsföring av alkoholprodukter.
        </p>
        <p>
          Min fråga till statsrådet Leif Blomberg är därför följande: Avser
          statsrådet verka för en översyn av gällande bestämmelser i alkoholla­gen
          och i marknadsföringslagen i syfte att förhindra pågående utveck­ling
          av en alltmer förekommande och aggressivare marknadsföring av
          alkoholprodukter i Sverige?
        </p>
        <note type="pageNumber">
          223
        </note>
        <pb facs="PDF:222"/>
        <note type="margin">
          Interpellationer1995/96:1-261
        </note>
        <pb facs="PDF:223"/>
      </div>
    </body>
  </text>
</TEI>
