<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0001">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:1</head>
        <author who="unknown">Eva Zetterberg (v)</author>
        <minister who="unknown">finansministern</minister>
        <topic>tredje världens skuldproblem</topic>
        <docDate when="1995-10-03">Inkom den 3 oktober</docDate>
        <status inProtocol="199596/prot-199596--024.xml" when="1995-11-16" status="answered">Besvarad den 16 november, Prot. 1995/96:24</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:1 av Eva Zetterberg (v) till finansministern om tredje
          världens skuldproblem
        </IPQ_title>
        <submission_info>
          Inkom den 3 oktober Besvarad den 16 november Prot. 1995/96:24
        </submission_info>
      </div>
      <div type="IPQuestionBody">
        <p>
          Riksdagen Interpellationer 1995/96:1 -261
        </p>
        <note type="margin">
          Interpellationer1995/96:1 -261
        </note>
        <p>
          I sitt tal i FN den 28 september 1995 förklarade utrikesminister
          Lena Hjelm-Wallén följande angående de fattigaste ländernas skuld­problem:
        </p>
        <p>
          ”FN måste få en starkare och tydligare roll på de ekonomiska
          och sociala områdena. Fattigdom och social misär är de stora hoten
          mot internationell fred och säkerhet. Några av de fattigaste länderna
          har fastnat i omöjliga skuldfällor.”
        </p>
        <p>
          Ett sådant uttalande torde rimligen innebära att man markerar
          ett avståndstagande från den politik som under en följd av år
          förts gente­mot dessa fattiga länder, inser denna politiks brister
          och felaktigheter. Om en politik visat sig få oönskade och orimliga
          effekter som man tar avstånd ifrån måste man självfallet också
          börja göra något för att upp­häva den.
        </p>
        <p>
          Ett av de ekonomisk-politiska fenomen som plågat de fattigaste
          länderna under en lång följd av år har varit Världsbankens s.k.
          struktur- anpassningsprogram, vilka fått förödande sociala konsekvenser
          för världens fattigaste länder. Mot denna politik har en rad folkrörelser
          av olika slag världen över, som haft ett socialt engagemang, opponerat
          sig.
        </p>
        <p>
          Tredje världens länder har i dag en samlad utlandsskuld på ca
          1 900 miljarder dollar. De betalar årligen i genomsnitt 41 % av
          sina exportin­komster i räntor och amorteringar till sina fordringsägare.
          En av de stora fordringsägarna, vid sidan av privata finansinstitut
          och enskilda länder, är de internationella finans- och utvecklingsinstitutionerna.
          Av de senare är Världsbanken och IMF de viktigaste. Dessa multilaterala
          institutioner (Världsbanken och IMF) räknas också som prioriterade
          fordringsägare. Med hänvisning till deras ställning som prioriterade
          fordringsägare har varken skuldomförhandlingar eller skuldavskriv­ningar
          ansetts möjliga.
        </p>
        <p>
          Men nyligen har det genom Financial Times och Economist och se­dermera
          även Dagens Nyheter blivit känt att det inom Världsbanken utarbetats
          förslag om just skuldavskrivningar för att lätta de fattigaste
          ländernas bördor.
        </p>
        <p>
          När detta blev känt har det utbrutit en omfattande aktivitet
          inom IMF och olika länders finansdepartement för att strypa detta
          förslag i
        </p>
        <p>
          1 Riksdagen Interpellationer 1996/97:1-261
        </p>
        <pb facs="PDF:0"/>
        <note type="margin">
          Interpellationer1995/96:1 -261
        </note>
        <note type="pageNumber">
          2
        </note>
        <p>
          dess linda. Man vill inte erkänna att de multilaterala skulderna
          är något problem för de fattigaste länderna. Vidare gissar man
          att de fattigaste ländernas finansiella disciplin skulle försvagas.
          Skulderna dränerar ekonomin på resurser som krävs för produktiva
          investeringar och social utveckling.
        </p>
        <p>
          Det steg Världsbankens ledning tagit är både anmärkningsvärt
          och uppmuntrande. Det är första gången som Världsbanken, efter
          att i mer än ett decennium av kritik, erkänner att den och andra
          multilaterala långivare har ett ansvar när det gäller skuldkrisen.
        </p>
        <p>
          Efter förslag från Vänsterpartiet uppdrogs åt regeringen att
          förbättra informationen till riksdagen i dessa frågor. I Biståndsbetänkandet
          94/95 UU 15 behandlades bl.a. frågor angående Världsbankens och
          regering­ens information till riksdagen om svenskt agerande i
          Världsbanken. I sitt betänkande förklarade utskottet: ”Utrikesutskottet
          utgår från att regeringen på lämpligt sätt ger riksdagen regelbunden
          information. ”
        </p>
        <p>
          En principiell viktig förändring av Bretton-Woodsinstitutionernas
          politiska och ekonomiska inriktning tycks nu vara på väg. Men
          vi får kännedom om den via Dagens Nyheter. De mest bevandrade
          har fått denna viktiga nyhet sig förmedlade något tidigare via
          utländsk press som Financial Times och Economist. Detta visar
          att händelse­utvecklingen när det gäller världsbanksfrågorna börjar
          löpa i ett snab­bare tempo.
        </p>
        <p>
          Jag vill med hänvisning till ovanstående fråga:
        </p>
        <p>
          Avser regeringen med anledning av vad som blivit känt om Världs­bankens
          och IMF:s skuldavskrivningsinitiativ vidta några åtgärder för
          att understödja Världsbankens och IMF:s initiativ när det gäller
          att lossa skuldfällans grepp om de fattigaste länderna i världen?
        </p>
        <p>
          Vilka åtgärder har regeringen vidtagit för att i framtiden förbättra
          informationen till riksdagen i Världsbanks- och IMF-frågor?
        </p>
        <pb facs="PDF:1"/>
      </div>
    </body>
  </text>
</TEI>
