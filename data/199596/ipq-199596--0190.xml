<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0190">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:190</head>
        <author who="unknown">Widar Andersson (s)</author>
        <minister who="unknown">finansministern</minister>
        <topic>marknads­ekonomins utveckling</topic>
        <docDate when="1996-04-25">Inkom den 25 april</docDate>
        <status inProtocol="199596/prot-199596--095.xml" when="1996-05-20" status="answered">Besvarad den 20 maj, Prot. 1995/96:95</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:190 av Widar Andersson (s) till finansministern om marknads­ekonomins
          utveckling
        </IPQ_title>
        <submission_info>
          Inkom den 25 aprilBesvarad den 20 maj Prot. 1995/96:95
        </submission_info>
      </div>
      <div type="IPQuestionBody">
        <p>
          Marknadsekonomin befinner sig i en mycket dynamisk fas. Globali-
          seringen och internet är drivande faktorer i den omvandling som
          pågår. Många gamla institutioner har uppenbara svårigheter att
          orientera sig i den nya ekonomin.
        </p>
        <p>
          I skiftet mellan reglerad ekonomi och ny oreglerad dito uppstår
          många konflikter, vilka kan utvecklas till tunga bördor för medborgar­na.
          En sådan konflikt är att en allt större del av risk- och investerings-
          kapitalet förvaltas och styrs av, i många fall skattegynnade institutioner,
          främst pensionsfonder.
        </p>
        <p>
          Pensionsfonderna i det globala ekonomiska systemet närmar sig
          de år då de skall inleda stora utbetalningar till pensionsspararna.
          Fonderna fokuserar därför allt hårdare på snabb och hög avkastning.
        </p>
        <p>
          De skärpta avkastningskraven för det gamla kapitalet riskerar
          att skapa stora problem för medborgarna i den nya ekonomin. Långsiktigt
          och uthålligt kapital behövs när den nya företagsamheten skall
          växa. Pensionsfonder och andra institutioner med mycket kapital
          är dock i hög grad bundna till förpliktelser bakåt i tiden. Högt
          ränteläge och för institutionerna gynnsamma skatteregler riskerar
          att ytterligare förvärra det svåra läget för den nya ekonomin.
        </p>
        <p>
          Det ”gamla” kapitalets jakt på snabb avkastning innebär risker
          för en alltmer brutal och asocial kapitalism.
        </p>
        <p>
          Eric Dahmén beskriver i sin avhandling ”Svensk industriell utveck­ling
          åren 1919-1939” en period då antalet industriföretag fördubbla­des.
          Denna ”andra våg” av industrialisering bildade ett av fundamenten
        </p>
        <pb facs="PDF:197"/>
        <p>
          för det svenska allmänna välståndet. Politikens byggande av understöd­jande
          institutioner utgjorde ett annat stabilt fundament för den goda
          samhällsutvecklingen. Sverige blev ett land med mycket positivt
          före­tagsklimat.
        </p>
        <p>
          Av flera olika och samverkande skäl blev institutionerna som
          skat­telagstiftning, arbetsrätt, bolagslagar m.m. alltmer inriktade
          på att stödja stora etablerade företag/förvaltningar med många
          anställda be­skattningsbara lönarbetare.
        </p>
        <p>
          Många av de svenska storföretagen är i dag mycket väl etablerade
          i den nya ekonomin. Företagen är dock inte knutna till Sverige
          och svenskt lönearbete på samma sätt som tidigare. Regeringens
          höga am­bitioner när det gäller arbetslöshetens bekämpande och
          ekonomins tillväxt innebär sålunda behov av ett nytt institutionsbygge
          för att un­derstödja den nya ekonomins andra våg av företagare,
          entreprenörer och innovatörer.
        </p>
        <p>
          Politiken har givetvis en central position i dessa grundläggande
          medborgerliga frågor. Det är därför mycket beklagligt med den
          ”höger- vänster”-blockering som synes ha inträtt i ärendet. Att
          skärskåda tidiga­re förd politik är självklart en viktig del av
          analysarbetet för den nya politiken men såväl regering som opposition
          har ett ansvar för att de­batten inte urartar till ett ”käbbel”
          om vem som var minister då den eller den procenten gick upp eller
          ner.
        </p>
        <p>
          Att bara lägga kalkerpapper på partiernas gamla ståndpunkter
          är helt enkelt inte tillräckligt i dagens förändrade verklighet.
        </p>
        <p>
          Mot denna bakgrund ställer jag följande frågor till finansministern:
        </p>
        <p>
          1. Planerar regeringen reformer som skattemässigt gynnar privat
          aktieägande i nya och mindre företag?
        </p>
        <p>
          2. Planerar regeringen reformer som understödjer nyföretagandets
          ”projektekonomi”, t.ex. förändringar angående återanställningskravet
          och turordningsbestämmelserna i arbetsrätten för små företag?
        </p>
        <p>
          3. Planerar regeringen reformer som understödjer den enskilde
          före­tagarens aktieköp i det egna företaget?
        </p>
        <pb facs="PDF:198"/>
      </div>
    </body>
  </text>
</TEI>
