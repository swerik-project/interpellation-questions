<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0065">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:65</head>
        <author who="unknown">Lennart Hedquist (m)</author>
        <minister who="unknown">finansministern</minister>
        <topic>Persson- planen och kommunernas ekonomi</topic>
        <docDate when="1996-01-29">Inkom den 29 januari</docDate>
        <status inProtocol="199596/prot-199596--056.xml" when="1996-02-15" status="answered">Besvarad den 15 februari, Prot. 1995/96:56</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:65 av Lennart Hedquist (m) till finansministern om Persson-
          planen och kommunernas ekonomi
        </IPQ_title>
        <submission_info>
          Inkom den 29 januariBesvarad den 15 februari Prot. 1995/96:56
        </submission_info>
      </div>
      <div type="IPQuestionBody">
        <p>
          Det budskap som finansminister Göran Persson i sin s.k. Persson-
          plan nu tycks sända ut till kommunerna är att de fritt skall kunna
          un- derbalansera sina budgetar och lånefinansiera löpande verksamhet
          de närmaste åren. Statsminister Ingvar Carlsson uttryckte samma
          tanke i partiledardebatten den 24 januari 1996 på följande sätt:
          ”Regeringens ambition är därför att kommunerna inte skall behöva
          minska sin perso­nalstyrka under 1997 och 1998. Utrymme för detta
          skapas genom att man skjuter kravet på balans i kommunernas budgetar
          till 1999”.
        </p>
        <p>
          Detta uttalande är mycket märkligt. Här uttrycks tanken att ett
          ut­rymme skapas genom underbalansering av kommunala budgetar.
          Samtidigt som regeringen säger sig verka för att begränsa underskottet
          i statsbudgeten argumenterar man samtidigt för möjligheten att
          arbeta med underskott och lånefinansiering av verksamhet i kommunerna.
          Underskottet i de offentliga finanserna skulle onekligen ta en
          ny farlig vändning om kommunerna följde budskapet om att underbalansera
          sina budgetar 1997 och 1998.
        </p>
        <p>
          Situationen i kommunerna är i dag tydligt påverkad av att såväl
          en rad beslutade statliga lagar som statliga besparingar kommer
          att öka de kommunala utgifterna. I det läget är det synnerligen
          angeläget att kommunerna ges en ökad handlingsfrihet att anpassa
          sin verksamhet, särskilt på socialtjänstens område, till de lokala
          förutsättningarna. En betydande avreglering är sålunda mycket
          önskvärd. Genomförs inte denna kan många kommuner hamna i finansiella
          svårigheter. Det är mycket anmärkningsvärt om regeringens inställning
          i det läget är att den kan underbalansera sina budgetar och därmed
          - för att ånyo citera statsministern - ” skapa utrymme” för löpande
          verksamhet.
        </p>
        <p>
          Såväl finansministerns som statsministerns uttalanden bör även
          ses mot bakgrund av vad som sägs i Ds 1995:57 (s. 26) ”------
          har slopan­det av det tidigare kravet på balanserad budget inte
          inneburit att lagstif­
        </p>
        <pb facs="PDF:73"/>
        <p>
          taren övergett tanken på att kommunernas och landstingens ekonomi
          skall vara i balans”.
        </p>
        <p>
          Mot denna bakgrund vill jag ställa följande frågor till finansminis­tern:
        </p>
        <p>
          1. Vilka åtgärder avser regeringen vidta för att förhindra att
          kom­muner och landsting de närmaste åren i ökande utsträckning
          lånefinan- sierar löpande verksamhet och därmed bidrar till växande
          obalans i de offentliga finanserna?
        </p>
        <p>
          2. Har regeringen beräknat vilka effekter på samhällsekonomin
          det skulle få om delar av underskottet i statsfinanserna flyttas
          över och det i stället uppkommer som underskott i kommuner och
          landsting?
        </p>
        <pb facs="PDF:74"/>
      </div>
    </body>
  </text>
</TEI>
