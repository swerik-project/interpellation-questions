<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0194">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:194</head>
        <author who="i-EfLrWUocZwsV2PVnPdzohZ">Birger Schlaug (mp)</author>
        <minister who="unknown">statsrådet Leif Pagrotsky</minister>
        <topic>Kockums vapenaffär med Thailand</topic>
        <docDate when="1996-04-30">Inkom den 30 april</docDate>
        <status inProtocol="199596/prot-199596--103.xml" when="1996-05-31" status="answered">Besvarad den 31 maj, Prot. 1995/96:103</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:194 av Birger Schlaug (mp) till statsrådet Leif Pagrotsky
          om Kockums vapenaffär med Thailand
        </IPQ_title>
        <submission_info>
          Inkom den 30 aprilBesvarad den 31 majProt. 1995/96:103
        </submission_info>
      </div>
      <div type="IPQuestionBody">
        <note type="pageNumber" xml:id="i-JUHMKMzvqW7GbyC6gWu4LA">
          202
        </note>
        <p xml:id="i-9FwY4mwg6Yd1rcRDq5dJug">
          Den thailändske försvarsministern har hävdat att han inte accepterar
          att det betalas ut provisioner till vapenagenter i den aktuella
          ubåtsaffä- ren. Sådana provisioner kan nämligen betalas vidare
          som mutor till beslutsfattare.
        </p>
        <p xml:id="i-PqoPi9fQPVciQuUeJueYMH">
          Ett dokument från den tidigare Krigsmaterielinspektionen, KMI,
          indikerar dock mycket kraftigt att Kockums först erkänt att företagets
          thailändske agent skulle få provision vid ett kontrakt. Men senare
          tog företaget tillbaka detta.
        </p>
        <p xml:id="i-TAsc49tDg9GzuTTi1Kb4ei">
          Dokumentet har offentliggjorts för en bredare krets via TV 2:s
          Rapport.
        </p>
        <p xml:id="i-UyJ3d6UHs1jbBBycVGxQL1">
          Den 13 september 1995 träffades Kockums och KMI. Enligt KMI:s
          ursprungliga samtalsanteckningar sade krigsmaterielinspektör Staffan
          Sohlman att ”större kontrakt brukar innehålla provisioner”.
        </p>
        <p xml:id="i-GT1ieVsdMo2RStXr2cp8Uv">
          Kockumschefen Per Johansson svarade: "Ja, det finns en resultat-
          anknuten del, att jämföra med vilken mäklare som helst."
        </p>
        <p xml:id="i-pDhMs1JGUZvzpV8VTw5KN">
          Av sammanhanget framgår att svaret var relaterat till just Kockums
          ubåtsaffär med Thailand. Samma dag uppgav också Kockums informa­tionschef
          Thomas Arosenius för Dagens Nyheter att det var aktuellt med provisioner
          i Thailandaffären.
        </p>
        <p xml:id="i-MGW2kjNmF5uMgvMhpoPgHM">
          Eftersom thailändarna inte accepterar utbetalning av provisioner
          i ubåtsaffären så var denna linje uppenbarligen ohållbar för Kockums.
          Därför började man förneka i massmedierna. Men vad händer med
          protokollet från Kockums möte med KMI?
        </p>
        <p xml:id="i-UKZxifRgjxtXkHjbHHUuvq">
          ”Protokollet måste naturligtvis godkännas av alla parter”, sade
          krigsmaterielinspektör Sohlman under sitt nästa möte med Kockums
          den 22 december.
        </p>
        <p xml:id="i-8EhAwkXsYqS3u562oxMSbj">
          I början av januari 1996, i anslutning till det tredje mötet,
          fick Kockums läsa KMI:s utskrift av det tidigare samtalet. Då
          ändrades Johanssons svar på frågan om provisioner till den direkta
          motsatsen: "Ja, det kan finnas en resultatanknuten del, att jämföra
          med vilken mäklare som helst, men ej i vårt avtal."
        </p>
        <p xml:id="i-YHFgW8HAGHQcVEBobbjFtc">
          Kockums juridiska rådgivare såg dock till att gardera sig. Han
          lade till att ”så vitt han vet” har företaget inget annat kontrakt
          med konsulten för denna affär än ett vanligt konsultavtal.
        </p>
        <p xml:id="i-4fzANdf3zxReHd3uxJZFx5">
          Det var endast denna senare och ändrade version av samtalsupp-
          teckningarna som KMI publicerade i sin studie över Kockums Thai-
          landaffär. Studien var en följd av Henrik Westanders uttalade
          miss­tanke att provision och mutor utnyttjats.
        </p>
        <p xml:id="i-LAoXAVzRqje5un35S5bbKu">
          Krigsmaterielinspektör Sohlman uppgav i Rapport att KMI i sin
          första version skrivit fel, eller otydligt, och att Kockums version
          var den korrekta. Detta förefaller dock synnerligen osannolikt.
        </p>
        <p xml:id="i-AyEheK5LYdDg2txyXLDsoW">
          Generellt sett är det betydligt mer sannolikt att de ursprungliga
          an­teckningarna, som hade godkänts av tre (!) personer på KMI
          är den riktiga.
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_202.pdf"/>
        <p xml:id="i-NQ73MQk55kG7ZoqCAZTx8W">
          För att få definitiv klarhet måste man gå tillbaka till de handskrivna
          anteckningarna som KMI:s tjänstemän gjorde under sammanträdet.
        </p>
        <p xml:id="i-TVL6ztTmpo4PuBv6cpDiAg">
          Mina frågor till statsrådet Leif Pagrotsky är följande:
        </p>
        <p xml:id="i-Rqb5vb2CkuLX9fiFfSMeNj">
          1. Är det riktigt att Kockums tilläts ändra i KMI:s protokoll,
          från det att det fanns en ”resultatanknuten del” (provisioner)
          till att det inte fanns det?
        </p>
        <p xml:id="i-Rv1WhZtN9XWM3VU9mtMW8S">
          2. Avser regeringen att offentliggöra KMI-tjänstemännens ur­sprungliga
          handskrivna anteckningar från det aktuella mötet?
        </p>
        <p xml:id="i-VowX8vAC57MQEEmjQC2xow">
          3. Avser regeringen att göra något för att undersöka om Kockums
          uppfyller det thailändska kravet att det inte får finnas provisioner
          i anslutning till en eventuell ubåtsaffär?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_203.pdf"/>
      </div>
    </body>
  </text>
</TEI>
