<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0038">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:38</head>
        <author who="unknown">Per Unckel (m)</author>
        <minister who="unknown">utbildningsministern</minister>
        <topic>forsk­ningsstiftelserna</topic>
        <docDate when="1995-11-20">Inkom den 20 november</docDate>
        <status inProtocol="199596/prot-199596--054.xml" when="1996-02-13" status="answered">Besvarad den 13 februari, Prot. 1995/96:54</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:38 av Per Unckel (m) till utbildningsministern om forsk­ningsstiftelserna
        </IPQ_title>
        <submission_info>
          Inkom den 20 novemberBesvarad den 13 februari Prot. 1995/96:54
        </submission_info>
      </div>
      <div type="IPQuestionBody">
        <p>
          Under åren 1991-94 avvecklades de s.k. löntagarfonderna. I enlig­het
          med de vallöften som de fyra regeringspartierna avgivit i opposition
          inför valet 1991 genomfördes avvecklingen på ett sådant sätt att
          fond­erna inte ånyo skulle kunna uppstå.
        </p>
        <p>
          De tillgångar löntagarfonderna bestod av hade tvångstaxerats
          ut från bl.a. företagen. Starka argument kunde anföras till förmån
          för en återföring av fondtillgångarna till dem som ursprungligen
          tvingats bidra till fondernas tillkomst.
        </p>
        <p>
          Detta visade sig - dessvärre - inte möjligt att genomföra. Lejonpar­ten
          av fondernas tillgångar kom i stället att skiftas ut till förmån
          för avancerad forskning och teknisk utveckling. Fonderna skulle
          därmed ändå komma att göra tjänst - om än på ett annat sätt -
          för dem som ursprungligen tvingats medverka i dessas uppbyggnad.
        </p>
        <p>
          Under 1993 och 1994 upprättades tio stiftelser för högre utbildning
          och forskning (inkluderande Riksbankens Jubileumsfond). Dessutom
          bildades en stiftelse för kulturell utveckling och en för stöd
          till innova­tioner. Samtliga stiftelser skulle främja en utveckling
          av Sverige som är av den största betydelse för Sveriges långsiktiga
          utveckling. Forsk­ningsstiftelserna skulle stödja forskning på
          högsta internationella nivå. Stiftelserna blev omedelbart efter
          bildandet privata rättssubjekt.
        </p>
        <p>
          De forskningsstiftelser och utbildningsstiftelser som bildades
          gavs följande uppgifter:
        </p>
        <pb facs="PDF:39"/>
        <p>
          • Strategisk forskning med inriktning på naturvetenskap och teknik.•
          Miljöstrategisk forskning.• Kulturvetenskaplig forskning (Jubileumsfonden).•
          Kunskaps- och kompetensutveckling (bl.a. informationsteknik i
          skolan).
        </p>
        <p>
          • Internationalisering av den högre utbildningen.• Forskning
          med Östersjöanknytning vid universitet/högskola i söd­ra Storstockholm.
        </p>
        <p>
          • Vård och allergiforskning.• Internationellt miljöinstitut vid
          Lunds universitet.• Chalmers tekniska högskola.• Högskolan i Jönköping.Beslutet
          om forsknings- och utbildningsstiftelserna motarbetades med alla
          till bud stående medel av den dåvarande socialdemokratiska oppositionen.
          I stället för forskningsstiftelser sade man sig vara beredd att
          satsa motsvarande belopp på forskning över budgeten. Detta löfte
          förbyttes emellertid efter regeringsskiftet i den största nedskärningen
          av anslagen till högre utbildning och forskning i modern tid.
        </p>
        <p>
          Sedan regeringsskiftet hösten 1994 har regeringen gjort betydande
          ansträngningar för att kringgå den självständighet från staten
          som de nya forskningsstiftelserna tillförsäkrats, en självständighet
          som är en stiftelses signum.
        </p>
        <p>
          • I december 1994 tillställdes de forskningsfinansierade stiftelserna
          en begäran att själva hos regeringen begära statligt inflytande
          i styrel­serna och en uppbindning av stiftelsernas medelstilldelning
          till rege­ringens forskningspolitik. Propån avvisades. Att gå
          regeringen till mö­tes hade varit detsamma som att bryta mot stiftelsernas
          stadgar, fram­höll stiftelserna bl.a.
        </p>
        <p>
          • I september 1995 föreslog regeringen i en lagrådsremiss att
          de forskningsfinansierade stiftelserna skulle utsättas för en
          selektiv be­skattning. I sitt yttrande över förslaget den 9 oktober
          anförde lagrådet:
        </p>
        <p>
          ”Lagrådet vill-------starkt ifrågasätta om det remitterade förslaget
        </p>
        <p>
          bör läggas till grund för lagstiftning”.
        </p>
        <p>
          Lagrådets starka kritik tar framför allt sikte på att den selektiva
          be­skattning som lagrådsremissen förespråkade strider mot det
          grundläg­gande kravet att en författningsbestämmelse skall vara
          generell.
        </p>
        <p>
          Trots att regeringens förslag alltså strider mot grundläggande
          rätts­principer har regeringen - enligt tidningsuppgifter - uppenbarligen
          för avsikt att gå vidare med sitt förslag till riksdagen.
        </p>
        <p>
          I Dagens politik den 15 november hävdas följande: ”Biträdande
          statssekreteraren på Utbildningsdepartementet Carl Lindberg uppger
          emellertid att det blir en proposition om beskattning”.
        </p>
        <p>
          Genomförs förslaget innebär det inte bara ett rättsövergrepp
          utan också en betydande åderlåtning av förutsättningarna för högre
          utbild­ning och forskning.
        </p>
        <p>
          • I proposition 1995/96:61 ”Former för verksamhet som är beroen­de
          av statligt stöd m m” smiter regeringen in ett förslag om att
          ikraft­trädande av en del av en sedan länge beslutad stiftelselag
          skall skjutas upp ett år. Förslaget motiveras uttryckligen med
          att regeringen på så
        </p>
        <note type="margin">
          Interpellationer1995/96:1 -261
        </note>
        <note type="pageNumber">
          41
        </note>
        <pb facs="PDF:40"/>
        <note type="margin">
          Interpellationer1995/96:1 -261
        </note>
        <note type="pageNumber">
          42
        </note>
        <p>
          sätt tror sig få ökade möjligheter att nästa år lägga förslag
          i syfte att underminera forskningsstiftelsernas självständighet
          från staten.
        </p>
        <p>
          • I en departementspromemoria från Justitiedepartementet, Ds
          1995:62 ”Statliga och kommunala stiftelser”, föreslås att regeringen
          skall ges rätt att ingripa i de forskningsfinansierade stiftelsernas
          skötsel och val av styrelseledamöter. I promemorian görs stiftelser
          som uppen­bart är privata plötsligt till en del av statens intressesfär.
          Skyddet för privat egendom reduceras till vad den politiska majoriteten
          för stunden finner skyddsvärt.
        </p>
        <p>
          Det regeringen tidigare inte lyckades övertyga stiftelserna om
          att frivilligt acceptera avser man nu tydligen försöka göra med
          tvång. Den allvarliga kritik som kunde riktas redan mot det ”frivilliga”
          förfarandet förstärks naturligtvis av om regeringen försöker nå
          motsvarande änd­ringar med tvång. I realiteten skulle en sådan
          handling underminera hela stiftelseinstitutionen och stå i direkt
          strid med respekten för den enskilda äganderätten. Att nya stiftelser
          för t.ex. forskning efter ett sådant beslut skulle övervägas av
          någon är osannolikt. Därmed försäm­ras forskningens långsiktiga
          finansiering ytterligare.
        </p>
        <p>
          • Regeringen har härutöver sökt gardera sig för det fall forsk­ningsstiftelserna
          skulle visa sig ointagliga. Utbildningsministern har vid flera
          tillfällen låtit förstå att negativt kompenserande åtgärder under
          sådana omständigheter skulle vara att vänta i nästa års forskningspoli-
          tiska proposition. Särskilt grundforskningen skulle i en sådan
          situation kunna vara i fara.
        </p>
        <p>
          • Vid sidan av de upprepade attackerna på de stiftelser som upprät­tats
          ur de tidigare löntagarfonderna har socialdemokraterna i utredning­en
          ”Översyn av skattereglerna och ideella föreningar” (SOU 1995:63)
          föreslagit förändrade regler för beräkning av stiftelsers avkastning.
          I realiteten innebär förslaget att kravet på utdelning för bibehållen
          skatte­frihet kan komma att höjas dramatiskt. En konsekvens härav
          är att stiftelsernas kapital kommer att urholkas, med allvarliga
          konsekvenser för mångfalden i forskningsfinansieringen.
        </p>
        <p>
          Tillsammantaget ger den bild som här tecknats anledning till
          den allvarligaste kritik mot regeringen, såväl från principiella
          som från forskningspolitiska utgångspunkter.
        </p>
        <p>
          Principiellt blir det allt tydligare att regeringen inte skyr
          några me­del för att återta så mycket som möjligt av riksdagens
          beslut att avveck­la löntagarfonderna. I den förblindade kampen
          för de löntagarfonder, som insiktsfulla människor också inom socialdemokratin
          numera inser var ett misstag, nonchaleras principer av den största
          betydelse för rättsstaten.
        </p>
        <p>
          Forskningspolitiskt får regeringens jakt på de fria forsknings-
          och utbildningsfinansiärer som de nya stiftelserna utgör konsekvenser
          på flera plan. Skulle attackerna fullföljas och lyckas, åderlåts
          finansiering­en av den mest avancerade forskningen på ett allvarligt
          sätt. Hur ett sådant resultat kan anses förenligt med de av regeringen
          i andra sam­manhang uttalade ambitionerna att föra en politik
          för tillväxt är svårt att förstå.
        </p>
        <p>
          Redan regeringens återupprepade försök att komma åt forsk­ningsstiftelserna
          försämrar möjligheterna till långsiktighet i forskning-
        </p>
        <pb facs="PDF:41"/>
        <p>
          en, också utanför de projekt stiftelserna överväger att stödja.
          Regering­ens uppenbart allmänideologiska ambitioner får därmed
          direkt negativa konsekvenser för svensk forskning i en tid då
          nya initiativ behövs mer än någonsin.
        </p>
        <p>
          Mot den här angivna bakgrunden vill jag till statsrådet ställa
          två frågor:
        </p>
        <p>
          1. Kan statsrådet ange vilka åtgärder som regeringen är beredd
          att vidta i sin strävan att avveckla eller åderlåta de fria forskningsstiftelser
          som upprättats ur de tidigare löntagarfonderna?
        </p>
        <p>
          2. Kan statsrådet precisera de forskningsmässiga konsekvenser
          som regeringen är beredd att acceptera som resultat av den nedskärning
          av forskningsfinansieringen som uppstår om hela eller delar av
          regering­ens kamp mot stiftelserna - mot all förmodan - skulle
          lyckas?
        </p>
        <pb facs="PDF:42"/>
      </div>
    </body>
  </text>
</TEI>
