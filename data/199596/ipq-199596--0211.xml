<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0211">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:211 av Margareta Andersson (c) till arbetsmarknadsministern
          om åtgärder för lågutbildade
        </IPQ_title>
        <submission_info>
          Inkom den 13 maj Besvarad den 24 maj Prot. 1995/96:99
        </submission_info>
      </div>
      <div type="IPQuestionBody">
        <p>
          Arbetslösheten är i dag ett av våra största problem. Det går
          inte att med några enkla lösningar minska arbetslösheten. I stället
          måste flera olika åtgärder till. Kunskap och utbildning kommer
          att bli allt viktigare för att behålla ett arbete. Mycket tyder
          på att det är arbete med relativt lågt kunskapsinnehåll som rationaliseras
          bort. Samtidigt ställs allt hög­re kunskapskrav på ny anmälda
          jobb. Kunskap och kompetens blir en av
        </p>
        <note type="margin">
          Interpellationer1995/96:1 -261
        </note>
        <note type="pageNumber">
          219
        </note>
        <pb facs="PDF:218"/>
        <note type="margin">
          Interpellationer1995/96:1 -261
        </note>
        <note type="pageNumber">
          220
        </note>
        <p>
          de viktigaste faktorerna för arbetslösa att få reguljärt arbete.
          I en sys- selsättningsstudie genomförd av OECD pekas på att det
          varje år till­kommer ca 10 % nya arbetstillfällen med krav på
          höga kvalifikationer. En lika stor del arbetstillfällen med enklare
          arbetsinnehåll försvinner årligen. Tillskottet till arbetskraften
          av personer med ny utbildning utgör varje år endast 2-3 %.
        </p>
        <p>
          I stort sett har hela sysselsättningsbortfallet drabbat de lågutbildade
          medan arbetsmarknaden för de högskoleutbildade expanderade. Mönst­ret
          var detsamma i hela Norden och gäller såväl industri som offentlig
          sektor.
        </p>
        <p>
          Inom forskning om tillväxt pekar allt fler på att den enskilt
          viktigas­te faktorn bakom ekonomisk tillväxt är investeringar
          i utbildning på alla nivåer i samhället. Även i en bilaga till
          Produktivitetsdelegationens betänkande beskriver John Bishop i
          en uppsats, ”Produktivitet och kunskaper från utbildning”, det
          mycket starka samband som han funnit mellan tillväxten i arbetsproduktivitet
          och kunskapstillväxt.
        </p>
        <p>
          Sverige har vid internationell jämförelse god grundutbildning,
          men fortfarande saknar många grund- och gymnasieskolekompetens.
          De stora utbildningssatsningar som aviserats med 100 000 nya utbild­ningsplatser
          inom gymnasieskolan och 30 000 nya platser inom hög­skolan är
          några av de viktigaste åtgärderna för att stärka den enskildes
          kompetens och ställning på arbetsmarknaden. Ett nationellt kunskaps-
          lyft är en förutsättning för att öka tillväxten och skapa högre
          syssel­sättning.
        </p>
        <p>
          Samtidigt lämnar många elever skolan utan avgångsbetyg i ett
          eller flera ämnen. Många elever klarar inte heller av en gymnasieutbildning.
          I vissa rapporter redovisas att var tionde elev hoppar av gymnasiesko­lan.
          De kommer att få allt svårare att komma in på arbetsmarknaden.
          Även studier över ungdomars läsförmåga visar på en generell tillväxt
          i funktionella läsfärdigheten mellan årskurs 5 och 9 men där skillnaderna
          mellan eleverna blir större och där det finns många elever i årskurs
          9 som har en läsfärdighet motsvarande årskurs 5.
        </p>
        <p>
          Många invandrare som kommit till vårt land har låg formell utbild­ning
          från sitt hemland. Läs- och skrivproblem bland invandrare är be­tydande,
          så även arbetslösheten. Nyligen kunde vi även ta del av en undersökning
          som visade att många barn i stadsdelen Ronna i Södertäl­je kan
          så litet svenska att de i praktiken inte kan kommunicera med sin
          lärare. Grundskolans kunskapsmål blir för dessa mycket svåra att
          nå.
        </p>
        <p>
          I moderna arbetsorganisationer ställs mycket höga krav på medarbe­tarna
          att kunna ta ett eget ansvar, att vara kreativa, att kunna arbeta
          i grupp, att vara flexibla, att från tid till annan arbeta i projekt-
          eller uppdragsorganisationer etc. För många innebär detta en betydande
          omställning jämfört med tidigare och nästan alltid kräver det
          utbild­ning. En grundläggande förutsättning är att vi har en hög
          utbildningsni­vå som gör detta möjligt. Återkommande utbildning
          eller livslångt lärande kommer att bli viktiga begrepp i arbetslivet.
          Det existerar ett reellt kompetensunderskott. Detta underskott
          blir alltmer markerat och allt allvarligare med den snabba teknologiska
          utvecklingen.
        </p>
        <p>
          Sammantaget finns det många med läs- och skrivproblem som i dag
          saknar förutsättningar eller har stora problem att tillgodogöra
          sig den
        </p>
        <pb facs="PDF:219"/>
        <p>
          utbildningssatsning och det kunskapslyft som initierats. Det
          handlar både om de ungdomar som lämnar skolan utan att tillgodogjort
          sig grundläggande krav och dem som är mer eller mindre partiella
          analfa­beter.
        </p>
        <p>
          Med hänvisning till det ovan anförda vill jag ställa följande
          frågor till arbetsmarknadsministern:
        </p>
        <p>
          1. Vilka åtgärder är arbetsmarknadsministern beredd att vidta
          för att de aviserade utbildningssatsningarna inte skall gå denna
          grupp förbi?
        </p>
        <p>
          2. Är arbetsmarknadsministern beredd att skapa förutsättningar
          så att de med den lägsta formella utbildningsbakgrunden kan ta
          del av de utbildningssatsningar som aviserats?
        </p>
        <pb facs="PDF:220"/>
      </div>
    </body>
  </text>
</TEI>
