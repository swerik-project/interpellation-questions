<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0155">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:155</head>
        <author who="unknown">Mikael Odenberg (m)</author>
        <minister who="unknown">näringsministern</minister>
        <topic>energi­politiken</topic>
        <docDate when="1996-03-29">Inkom den 29 mars</docDate>
        <status inProtocol="199596/prot-199596--083.xml" when="1996-04-19" status="answered">Besvarad den 19 april, Prot. 1995/96:83</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:155 av Mikael Odenberg (m) till näringsministern om energi­politiken
        </IPQ_title>
        <submission_info>
          Inkom den 29 marsBesvarad den 19 april Prot. 1995/96:83
        </submission_info>
      </div>
      <div type="IPQuestionBody">
        <p xml:id="i-7vQaMpSb8Suv6YQ2MN6n2K">
          Energipolitiska överläggningar
        </p>
        <p xml:id="i-2dWN7uFGZBfhWjfFS3Wpr4">
          I regeringsförklaringen den 22 mars 1996 inbjöd statsministern
          ”samtliga riksdagspartier till överläggningar om energipolitiken”.
          Där­med upprepades i huvudsak den inbjudan som den förre regeringsche­fen
          gjorde i sin regeringsförklaring hösten 1994. Till skillnad från
          före­gående regering har den nya dock inte angivit något syfte
          och ändamål med sagda överläggningar!
        </p>
        <p xml:id="i-RNH2gC5ytfSEcdGb2fZ7zJ">
          I normala fall framlägger regeringen sina förslag till riksdagen
          i en proposition, varefter övriga partier motionsvis kan framföra
          eventuella motförslag. Efter sedvanlig utskottsberedning fattar
          riksdagen sitt be­slut. Överläggningarna om energipolitiken innebär
          att de sedvanliga formerna för beslutsfattande frångås. Detta
          kan naturligtvis vara moti­verat; frågan är bara vilka motiv regeringen
          egentligen har.
        </p>
        <p xml:id="i-Tyz2jA47grM67sf2aD9EUD">
          I beslutshänseende är energifrågan en mycket ”sedvanlig” fråga.
          Den parlamentariska situationen är sådan att Socialdemokraterna
          får majoritet om inte alla övriga partier kan förena sig om ett
          enda, gemen­samt motförslag. I översättning innebär det att regeringen,
          med ett undantag, kan genomdriva vilken energipolitik som helst.
          (Undantaget är den exploatering av de fyra orörda Norrlandsälvarna
          som samtliga övriga partier på goda grunder motsätter sig.)
        </p>
        <p xml:id="i-Wjf9BR6zRrU15xbwcTVRpQ">
          Regeringen har således inga parlamentariska problem alls med
          att hösten 1996 eller våren 1997 driva igenom ett energipolitiskt
          beslut efter eget gottfinnande. Att säkra en parlamentarisk majoritet
          kan up­penbarligen inte vara motivet till att regeringen Persson
          nu upprepar regeringen Carlssons inbjudan.
        </p>
        <p xml:id="i-LsTh63sE2JNQTNG3E9t695">
          Syftet kan heller knappast vara att åstadkomma en uppgörelse
          med Centerpartiet om förtida avveckling av kärnkraften. Precis
          som när det gäller exempelvis rigida momsredovisningsregler för
          företagen, så träffas uppgörelser mellan regeringen och Centerpartiet
          lättast i slutna sammanträdesrum, där övriga partier och andra
          kritiker saknar insyn. Dessutom anges i regeringsförklaringen
          att överläggningarna skall grundas på 1991 års energiöverenskommelse
          (som inte nämner årtalet
        </p>
        <pb facs="PDF:159"/>
        <p xml:id="i-9SkzdbAFFQiVSE92Wf4FRB">
          2010), på Energikommissionens betänkande (som Centern reserverat
          sig emot) och på inkomna remissvar (som hittills varit mycket
          skeptiska mot tanken på en förtida kämkraftsavveckling).
        </p>
        <p xml:id="i-Q6wrFf8j3jBPRZekZuGXtZ">
          En ytterligare möjlighet är naturligtvis att regeringen Persson
          har samma syfte som regeringen Carlsson. Det skulle då - med de
          ord i 1994 års regeringsförklaring som inte upprepats - vara ”att
          söka lägga grunden till en bred enighet i energipolitiken”. Bred
          enighet är givetvis av värde, eftersom den bidrar till att ge
          näringslivet och andra aktörer långsiktigt stabila villkor och
          förutsättningar för investeringar. Med hänsyn till vad som förevarit
          mellan 1994 och 1996 års regeringsför­klaringar ter sig emellertid
          inte heller detta skäl självklart.
        </p>
        <p xml:id="i-Bx3RKVYVfdri1JsYREP3HV">
          Sedan Energikommissionen avslutat sitt arbete har det framgått
          att såväl Folkpartiet liberalerna som Moderata samlingspartiet
          motsätter sig att landet genom en förtida kämkraftsavveckling
          avhänder sig till­gångar som behövs för att få till stånd tillväxt
          och sysselsättning. Sam­ma inställning har redovisats av Landsorganisationen
          (LO) och av en samlad industri. Skälen till denna sammanfallande
          åsikt är flera, bl.a. miljöhänsyn och oro för att klimatpolitiken
          skall urholkas genom intro­duktion av fossilgas i större skala.
          Ett skäl torde också vara den omsorg om basindustriernas konkurrenskraft
          som kommit till uttryck även i den socialdemokratiska partikongressens
          beslut och i regeringsförklaringen.
        </p>
        <p xml:id="i-CNbBB3gCAMHPeemURmw4PQ">
          En bred enighet skulle således föreligga och en långsiktigt stabil
          energipolitik kunna skapas om regeringen tillät kärnkraften att
          ”avveckla sig själv” dvs. undvek alla beslut om förtida stängning.
          En uppgörelse mellan Socialdemokraterna, Moderaterna och Folkpartiet
          liberalerna skulle till yttermera visso få stöd av hela industrin
          och en i stort sett samlad fackföreningsrörelse. Frågan om regeringens
          motiv för att i stället inbjuda till överläggningar kvarstår därför.
        </p>
        <p xml:id="i-8yMXk9MJdDYrUDaT3vfuHQ">
          Energipolitikens internationalisering
        </p>
        <p xml:id="i-JjcF61ZZbLdcNDqE6E4WyQ">
          Även om dagens energipolitiska debatt bedrivs med i stort sett
          samma förtecken som inför 1980 års folkomröstning har förutsättning­arna
          ändrats radikalt.
        </p>
        <p xml:id="i-PST4uS5PBcvAoXymDCbjqR">
          Vi har i dag tolv reaktorer i drift mot endast sex vid tidpunkten
          för folkomröstningen. Samtidigt som landets beroende av kärnkraften
          har ökat så har säkerheten i reaktorerna förbättrats ytterligare.
          Förutsätt­ningarna för en kapitalförstöring genom förtida avveckling
          har försäm­rats dramatiskt under de 16 år som har gått. Samhällsekonomin
          är i dag i kraftig obalans och arbetslösheten är - med alla traditionella
          mått mätt - gigantisk. Hushållens och företagens marginaler för
          att tåla elpris­höjningar har minskat.
        </p>
        <p xml:id="i-DWwou6CwrYNFTqDG3s7Mkb">
          Frågan är emellertid om inte elmarknadens internationalisering
          är den största förändring som skett sedan 1980. Elsystemet är
          inte längre en nationell enhet och angelägenhet. De nordiska länderna
          är samman­kopplade till en gemensam elmarknad och förbindelserna
          till omvärl­den byggs ut. Det nordiska elsystemet är i dag i balans
          men omedelbart utanför gränsen för detta system finns i dag en
          mycket stor ledig pro­duktionskapacitet i anläggningar som av
          miljöskäl aldrig skulle accep­teras i Sverige. I den rapport ”Säker
          eller osäker kärnkraft” som Mode­rata samlingspartiet presenterade
          i slutet av februari pekade vi på att
        </p>
        <note type="margin" xml:id="i-3YjsPhRhjHu5c61gDawCCw">
          Interpellationer1995/96:1 -261
        </note>
        <note type="pageNumber" xml:id="i-M6ZajcbySShucFgTGThxnK">
          161
        </note>
        <p xml:id="i-KPmcXiE2EeRiRSGKZvN5Xw">
          11 Riksdagen Interpellationer 1996/97:1-261
        </p>
        <pb facs="PDF:160"/>
        <note type="margin" xml:id="i-3h5MQha7uxH9WaXx4wVMwg">
          Interpellationer1995/96:1 -261
        </note>
        <note type="pageNumber" xml:id="i-XYULtCYjiLVC4g6HXNbm4X">
          162
        </note>
        <p xml:id="i-EKMNfdFKJy8FxtDEx2enNX">
          det nordiska systemet redan i dag via Finland tillförs rysk elkraft
          mot­svarande hela produktionen vid en av kärnkraftsreaktorerna
          i Sosnovyj Bor utanför S:t Petersburg.
        </p>
        <p xml:id="i-SWMiusoKPZcH2Ya3kJgaJn">
          En förtida svensk kämkraftsavveckling riskerar uppenbarligen
          att öka produktionen i miljöfarliga anläggningar. Detta gäller
          såväl dansk och tysk kolkraft som rysk och baltisk kärnkraft.
          En svensk avveckling kan leda till förlängd drift av ryska och
          baltiska reaktorer av Tjernobyl- typ, vilka redan i dag utgör
          ett hot mot säkerhet och miljö i vårt land.
        </p>
        <p xml:id="i-9gVyTiBAqnsK963mApNLuZ">
          Det är emellertid inte bara Moderata samlingspartiet som har
          påtalat att det energipolitiska perspektivet måste vidgas. Även
          Lantbrukarnas Riksförbund (LRF) konstaterade nyligen att energipolitiken
          inte kan ”göra halt vid rikets gränser utan att vi ens diskuterat
          något annat av- vecklingsalternativ”. I en uppmärksammad tidningsartikel
          konstaterade LRF:s ordförande att ”i ett europeiskt eller nordeuropeiskt
          perspektiv finns det starka skäl att ifrågasätta om det verkligen
          är i vårt land med dess, jämfört med många andra länders, säkra
          anläggningar som av­vecklingen skall drivas med förtur”.
        </p>
        <p xml:id="i-A29CHtWgv9thmKmjqX9daL">
          Vid den socialdemokratiska partikongressen fattades beslut om
          att ”säkerhetskraven skall vara desamma vid Europas alla kärnkraftverk”.
          Även om detta beslut inte uppmärksammats i medier måste det rimligen
          komma att påverka regeringens energipolitik. Även här kvarstår
          dock frågan på vilket sätt.Frågor
        </p>
        <p xml:id="i-MGFgkUd46hzNhynpJQtHVV">
          Med hänvisning till det ovan anförda ber jag att till näringsminis­tern
          få ställa följande frågor:
        </p>
        <p xml:id="i-P5wsrWY7EpHEUED42DHG2">
          1. Vad är regeringens syfte med de aviserade överläggningarna
          om energipolitiken?
        </p>
        <p xml:id="i-DSAGH4WPvJ2ketH6kP3mU8">
          2. Vilka åtgärder kan regeringen vidta för att åstadkomma en
          bre­dare energipolitisk uppgörelse än den som - med stöd från
          industrin och fackföreningsrörelsen - skulle kunna åstadkommas
          mellan rege­ringen, Moderaterna och Folkpartiet liberalerna?
        </p>
        <p xml:id="i-EH9Ph8m3G9P1epswuPPdx">
          3. Vilka åtgärder avser regeringen att vidta med anledning av
          energifrågans internationalisering?
        </p>
        <p xml:id="i-BnbFpYhn1upCybZmEWXMSP">
          4. Är regeringen beredd att verka för att man vid en förtida
          käm­kraftsavveckling stänger grafitmodererade kanalkokarreaktorer
          (typ Ignalina, Sosnovyj Bor, Tjernobyl) innan en stängning aktualiseras
          för tryckvattenreaktorer (typ Ringhals 2-4 och kokarreaktorer
          (typ övriga svenska)?
        </p>
        <pb facs="PDF:161"/>
      </div>
    </body>
  </text>
</TEI>
