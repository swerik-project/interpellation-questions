<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0045">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:45</head>
        <author who="i-QCRg2KTsg7cQV6CGsVeAfY">Hans Andersson (v)</author>
        <minister who="unknown">statsrådet Leif Blomberg</minister>
        <topic>lagstiftningen mot etnisk diskriminering på arbetsmarknaden</topic>
        <docDate when="1996-01-12">Inkom den 12 januari</docDate>
        <status inProtocol="199596/prot-199596--054.xml" when="1996-02-13" status="answered">Besvarad den 13 februari, Prot. 1995/96:54</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:45 av Hans Andersson (v) till statsrådet Leif Blomberg
          om lagstiftningen mot etnisk diskriminering på arbetsmarknaden
        </IPQ_title>
        <submission_info>
          Inkom den 12 januariBesvarad den 13 februari Prot. 1995/96:54
        </submission_info>
      </div>
      <div type="IPQuestionBody">
        <p xml:id="i-RZRRLpFMcXqnGCMKXszAso">
          Det har genom en undersökning, som genomförts av journalister
          vid Svenska Dagbladet och som publicerades i tidningen den 7 januari,
          framkommit att 14 av 24 kontaktade arbetsförmedlare var beredda
          att på önskemål från arbetsgivare sortera bort alla arbetssökande
          invandra­re. Även om det naturligtvis är svårt att bedöma omfattningen
          av en sådan attityd är resultatet tillräckligt tydligt för att
          kräva kraftfulla åtgärder.
        </p>
        <p xml:id="i-TaycoA8NwUv3Mg1JTHoFXu">
          Ett sådant förfarande är givetvis fullständigt oacceptabelt och
          stri­der både mot brottsbalkens förbud mot olaga diskriminering,
          mot grun­derna för regeringsformen och mot åtskilliga för Sverige
          bindande internationella konventioner om mänskliga rättigheter.
        </p>
        <p xml:id="i-88wT5S6Q2D3rzrEj3nSrjj">
          Det är nu av yttersta vikt att AMS grundligt utreder vad som
          orsakat att diskriminerande förhållningssätt gentemot invandrare
          tycks ha vunnit fotfäste vid ett stort antal arbetsförmedlingar
          och sedan vidtar kraftfulla åtgärder för att eliminera missförhållandena.
          Jag tror att de flesta kan vara överens om detta och förutsätter
          att Arbetsmarknadsde­partementet redan förvissat sig om att AMS
          agerat.
        </p>
        <note type="margin" xml:id="i-MY1ZieWfHTWLwzC3LSFDun">
          Interpellationer1995/96:1 -261
        </note>
        <note type="pageNumber" xml:id="i-6jcMDijxDkccGGtuzKyDei">
          55
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_55.pdf"/>
        <note type="margin" xml:id="i-5UxCxjtP5C6tHTENPuAmkS">
          Interpellationer1995/96:1 -261
        </note>
        <p xml:id="i-W2KTE48NSBBfKp9vMaqbB2">
          Det inträffade visar också på behovet av mer grundläggande för­ändringar,
          även om det handlar om ett fiktivt exempel på diskrimine­ring.
          Utgångspunkten är ju att vissa företag har en diskriminerande
          attityd primärt, vilket ställer stora krav på arbetsförmedlingarna
          i utöv­andet av sin roll.
        </p>
        <p xml:id="i-Qcrpt3AftYU7H6BgVehHvE">
          Statsmakterna har givit AMS i uppdrag att prioritera insatser
          för in­vandrargrupper, som har extremt höga arbetslöshetsnivåer,
          för att för­hindra utslagning och permanent marginalisering i
          samhället. I detta syfte har riktade åtgärder satts in för att
          ta bort de särskilda hinder som möter invandrarna vid försök att
          ta sig in på arbetsmarknaden. Att samtidigt sortera bort invandrare
          vid förmedlingen av riktiga arbetstill­fällen är fullständigt
          missriktat. Platsförmedling är den helt centrala uppgiften för
          Arbetsmarknadsverket, åtgärderna endast kompletterande medel.
          Förutom att de givna exemplen på arbetsförmedlingens verk­samhet
          strider mot lagar, politiska riktlinjer och god moral är det fråga
          om usel och kontraproduktiv arbetsmarknadspolitik.
        </p>
        <p xml:id="i-4cPJ3Tp47oRrDermbzkPBM">
          En möjlig bidragande förklaring till dessa attityder, bortsett
          från utbildningsbrister hos personal och allmän tidspress, är
          den marknads­anpassning som har blivit alltmer framträdande i
          arbetsförmedlingarnas profil. Ytliga prestationskrav med enkla
          effektivitetsmått kan leda till att ett visst antal placeringar
          räknas en till godo oavsett kvalitativa aspekter som exempelvis
          omhändertagande av ”svårplacerade” fall. Det ständiga talet om
          ”kundanpassning” och synen på såväl arbetssö­kande som arbetsgivare
          som ”kunder” leder lätt till att den inom nä­ringslivet välkända
          slogan ”kunden har alltid rätt” uppfylls. Fördoms­fulla arbetsgivare
          kan tillgodoses på rättssäkerhetens och de mänskliga rättigheternas
          bekostnad.
        </p>
        <p xml:id="i-8BG2x2WCaHgrKx2oK5ta2f">
          Vill ”kunden” arbetsgivaren diskriminera invandrare, äldre, kvinnor
          eller andra så får han rätt enligt denna slogan. Riktlinjerna
          till Arbets­marknadsverket måste klargöras i detta avseende.
        </p>
        <p xml:id="i-2Vk1kGArdvyeNenZ2dpbjV">
          Den arbetsmetodik som benämns ”reducerad order” och som inne­bär
          att arbetsförmedlingen gör ett urval, i antal och efter vissa
          kriterier, för att bespara arbetsgivaren det praktiska besväret
          att hantera för många sökande är också en källa till utsortering
          och diskriminering av invandrare. Det är viktigt att arbetsförmedlingen
          kan kombinera god service med kompetent platsförmedling till arbetsgivarna
          med ett ef­fektivt stöd till de arbetssökande som också uppfyller
          grundläggande krav på jämlik behandling och sociala målsättningar.
        </p>
        <p xml:id="i-LwyfspL9GZenY4HKnwS6jE">
          Såväl vardagserfarenheter som utförda undersökningar dokumente­rar
          diskriminerande beteende i anställningsprocessen. 1 en färsk studie
          av Behrenz och Delander vid Högskolan i Växjö, beställd av den
          ar- betsmarknadspolitiska kommittén som empiriskt behandlar arbetsgi­varnas
          rekryteringsbeteende dras också slutsatsen att invandrarna miss­gynnas.
        </p>
        <p xml:id="i-XQGYW7cmfmvpvJVL9V1Skp">
          Det borde dock inte komma som en överraskning att invandrare
          sorteras bort av arbetsgivare redan i det första skedet av ett
          anställ- ningsförfarande. När riksdagen i januari 1994 behandlade
          regeringens förslag till lag mot etnisk diskriminering i arbetslivet
          gjorde Vänster­partiet följande uttalande i en partimotion:
        </p>
        <note type="pageNumber" xml:id="i-EiFqVuFDEgnr6YTttXjA31">
          56
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_56.pdf"/>
        <p xml:id="i-WRW19vnmm27GBXt9a3e68g">
          ”En förutsättning som uppställs i lagen för att det skall kunna
          vara fråga om en otillåten diskriminering i anställningssituationen
          är att det fattats ett anställningsbeslut. Om denna konstruktion
          av diskrimine- ringsförbudet genomförs blir bestämmelsen närmast
          en papperskon- struktion. Diskriminering under rekryteringsförfarandet,
          t.ex. genom att alla sökande med namn som tyder på invandrarbakgrund
          omedelbart sorteras bort av detta skäl, blir i de flesta fall
          omöjligt att komma åt med lagen. Likaså går den arbetsgivare fri
          som avstår från att anställa någon på grund av att det visat sig
          att samtliga sökande har invandrar­bakgrund.
        </p>
        <p xml:id="i-8o91WL55WpqBxWPoy3UiUZ">
          Diskrimineringsförbudet måste konstrueras så att det träffar
          alla si­tuationer då en arbetssökande blivit påtagligt orättvist
          behandlad på grund av sitt etniska ursprung”.
        </p>
        <p xml:id="i-VxZ8kHBNdvb1CAuLbBAFwc">
          Vänsterpartiet ansåg i sin motion att lagens konstruktion var
          sådan att utomordentligt få mål om diskriminering av arbetssökande
          skulle hamna i domstol. Vi kan nu bara konstatera hur rätt vi
          hade. Under de 18 månader lagen varit i kraft har inte ett enda
          diskrimineringsfall förts till domstol. Att detta skulle ha sin
          grund i att etnisk diskriminering inte förekommer på den svenska
          arbetsmarknaden torde knappast hävdas av någon seriös bedömare.
          Tvärtom är arbetslöshetstalen hos utomeurope­iska invandrare alarmerande
          höga, vilket till en del - oklart hur stor - har sin grund i etnisk
          diskriminering.
        </p>
        <p xml:id="i-7XT5snGz3Cr8RZcTeZEeUJ">
          Vänsterpartiet har återkommit i frågan och har så sent som under
          1995 motionerat om en skärpning av lagstiftningen. Riksdagen avslog
          dock även denna gång kravet på ett rutinartat sätt. Det är dags
          att dessa allvarliga frågor äntligen ges den plats de förtjänar
          i ett samhälle som aspirerar på att kallas demokratiskt och solidariskt.
          Jag är medveten om att det inte finns några enkla och snabba lösningar
          på dessa problem utan att det krävs en bred arsenal av insatser
          av såväl juridisk som politisk art.
        </p>
        <p xml:id="i-9GNTkgdwWCDcVJMWwGQh4o">
          Mot den bakgrunden vill jag ställa följande frågor till statsrådet:
        </p>
        <p xml:id="i-F7iyigcYC8VJKewbZU1Y8V">
          1. Är regeringen beredd att göra en översyn av lagstiftningen
          mot etnisk diskriminering på arbetsmarknaden i syfte att göra
          lagen prak­tiskt tillämpbar?
        </p>
        <p xml:id="i-TMJ2nFXFMS6oNdkFP1wYVD">
          2. Är regeringen beredd att göra en översyn av riktlinjerna för
          Ar­betsmarknadsverket så att platsförmedling kan ske utan diskriminering
          och utsortering av arbetsmarknadspolitikens prioriterade grupper?
        </p>
        <p xml:id="i-QVRQs3kye8QL2CB4Akwg6D">
          3. Är regeringen beredd att pröva kundanpassade arbetsmetoder
          som ”reducerade order” så att övergripande arbetsmarknadspolitiska
          mål ej sätts åt sidan?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_57.pdf"/>
      </div>
    </body>
  </text>
</TEI>
