<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0172">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:172</head>
        <author who="unknown">Berndt Ekholm (s)</author>
        <minister who="unknown">statsrådet Pierre Schori</minister>
        <topic>biståndsinsatser och asylfrågor avseende Irak</topic>
        <docDate when="1996-04-11">Inkom den 11 april</docDate>
        <status inProtocol="199596/prot-199596--096.xml" when="1996-05-27" status="answered">Besvarad den 27 maj, Prot. 1995/96:96</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:172 av Berndt Ekholm (s) till statsrådet Pierre Schori
          om biståndsinsatser och asylfrågor avseende Irak
        </IPQ_title>
        <submission_info>
          Inkom den 11 aprilBesvarad den 27 maj Prot. 1995/96:96
        </submission_info>
      </div>
      <div type="IPQuestionBody">
        <p>
          En delegation från Kristna Fredsrörelsen besökte helt nyligen
          Irak. Syftet med resan var att skaffa information om de kristna
          kyrkornas arbete, den humanitära situationen och FN-embargots
          konsekvenser.
        </p>
        <p>
          Jag kunde tillsammans med delegationen inhämta bl.a. följande,
          som jag beskriver mer utförligt i en interpellation till utrikesministern:
        </p>
        <p>
          Hälsovårdssituationen blir mer och mer kritisk. Barnadödligheten
          har fem- till tiodubblats beroende av beräkningssätt. Mer än en
          halv miljon barn har dött, sedan sanktionerna infördes. Röda Halvmånen
          i Irak och FN-organet WFP uppger att 4 miljoner människor, varav
          2,5 miljoner barn, lever nära svältgränsen och utsätts för allvarlig
          un­dernäring och sjukdomar. WFP uppger att på sex månader har
          behovet av matransoner fördubblats till närmare 2,5 miljoner invånare.
        </p>
        <p>
          Den offentliga sjukvården är i kris. Endast de akuta fallen kan
          tas om hand. Brist på reservdelar leder till att medicinsk utrustning
          ställs undan. Det råder vidare akut brist på mediciner. Det betyder
          bl.a. att barnleukemi i ringa grad kan behandlas. Få överlever,
          till skillnad från i Sverige, där flertalet klarar sig.
        </p>
        <p>
          Den sanitära situationen är usel. Varken sophantering eller avlopps-
          rening fungerar på grund av bristen på reservdelar. Rent dricksvatten
          är en bristvara, bl.a. på grund av att sanktionerna gör det mycket
          svårt att importera klor, som klassas som militärt användbart
          ämne, samt på grund av reservdelsbristen.
        </p>
        <p>
          Det sociala och ekonomiska läget är också bedrövligt. Arbetslöshe­ten
          är mycket stor. Infrastrukturen fungerar allt sämre. Inflationen
          är skyhög och lönerna och pensionerna mycket låga. Det blir nödvändigt
          att sälja ägodelar för att överleva.
        </p>
        <p>
          Sanktionernas utformning och den irakiska regimens agerande mot
          FN bidrar till det närmast katastrofala läget. FN:s dubbla roller
          visar sig svårförenliga. Att straffa och samtidigt lindra. Mycket
          talar för att sanktionernas nuvarande utformning bidrar till att
          stärka Saddam Hus- seins ställning inom landet.
        </p>
        <p>
          Efter denna bakgrund vill jag närmare beröra biståndet till Irak.FN:s
          kompenserande åtgärder utförs främst av UNDP, WFP, WHO och Unicef.
          Enligt uppgift av FN:s ställföreträdande chef för humanitä­ra
          insatser uppgår FN:s insatser till 80 miljoner US-dollar, där
          de ko-
        </p>
        <note type="margin">
          Interpellationer1995/96:1 -261
        </note>
        <note type="pageNumber">
          181
        </note>
        <pb facs="PDF:180"/>
        <note type="margin">
          Interpellationer1995/96:1-261
        </note>
        <p>
          ordinerande insatserna i Kurdistan är dyra. Lika stort belopp
          distribue­ras via de NGO:er som arbetar i området. De senare svarar
          för drygt 5 % av det totala behovet enligt hälsovårdsministern.
        </p>
        <p>
          Biståndet utifrån är koncentrerat till de kurdiska områdena,
          som ut­gör tre av Iraks 18 guvernat. Röda Halvmånen synes vara
          den enda organisationen av NGO-typ, som arbetar både i Kurdistan
          och i de 15 guvernat i nordvästra, mellersta och södra Irak, som
          styrs från Bag­dad. Röda Halvmånens insatser har trappats upp
          och täcker fr.o.m. nu 61 000 familjer, som dock bara får hjälp
          i tre månader. Sedan byts de ut mot nya familjer. En av de få
          organisationer som också arbetar i de områden som kontrolleras
          av den irakiska regimen är MECC, Mellan­österns Kristna Råd.
        </p>
        <p>
          För närvarande synes situationen vara betydligt bättre i de kurdiska
          områdena. Insatserna i de mellersta och södra områdena i Irak
          är klart otillräckliga. Före sanktionerna kom till importerades
          medicin för hela landet för 500 miljoner US-dollar per år. Det
          har nu vädjats om mer än 350 miljoner US-dollar för 1996. Man
          kan bara räkna med att få en mindre del av detta. Det internationella
          samfundets intresse för Irak är begränsat.
        </p>
        <p>
          Vid sidan av förändringar av utformningen av FN-embargot är det
          angeläget att biståndsinsatserna kan öka, främst till de områden
          som kontrolleras av den irakiska regimen. Hjälpen i de kurdkontrollerade
          områdena fungerar tillfredsställande.
        </p>
        <p>
          Jag vill vidare kort beröra de asylsökandes situation.Det har
          kommit uppgifter om att Statens invandrarverk nu börjat besluta
          om avvisningar till Irak. Av de uppgifter jag kunnat inhämta är
          fortfarande situationen avseende mänskliga rättigheter utomordentligt
          allvarlig. Att söka asyl i annat land kan betraktas som en ovänlig
          hand­ling i sig av regimen. Oavsett personlig bakgrund innebär
          ett återsän­dande ett uppenbart risktagande.
        </p>
        <p>
          Jag vill därför med koncentration på de av den irakiska regimen
          kontrollerade områdena ställa följande frågor till bitr, utrikesministern:
        </p>
        <p>
          • Hur omfattande är de samlade internationella biståndsinsatserna
          till Irak och hur fördelar de sig mellan de kurdiskt och irakiskt
          kontrol­lerade områdena?
        </p>
        <p>
          • Vilken omfattning har de svenska biståndsinsatserna i motsvaran­de
          områden?
        </p>
        <p>
          • Hur omfattande är NGO-insatserna och vilken inriktning har
          de?• Är regeringen beredd att via olika kanaler utöka biståndsinsatserna
          till de områden som kontrolleras av den irakiska regimen?
        </p>
        <p>
          • Är bitr, utrikesministern beredd att agera till förmån för
          att asylsö­kande ej avvisas till Irak under nuvarande förhållanden?
        </p>
        <note type="pageNumber">
          182
        </note>
        <pb facs="PDF:181"/>
        <pb facs="PDF:182"/>
      </div>
    </body>
  </text>
</TEI>
