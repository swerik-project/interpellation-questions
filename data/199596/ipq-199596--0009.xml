<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0009">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:9</head>
        <author who="unknown">Lennart Nilsson (s)</author>
        <minister who="unknown">kulturministern</minister>
        <topic>Gullholmen i Bohuslän</topic>
        <docDate when="1995-10-13">Inkom den 13 oktober</docDate>
        <status inProtocol="199596/prot-199596--024.xml" when="1995-11-16" status="answered">Besvarad den 16 november, Prot. 1995/96:24</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:9 av Lennart Nilsson (s) till kulturministern om Gullholmen
          i Bohuslän
        </IPQ_title>
        <submission_info>
          Inkom den 13 oktober Besvarad den 16 november Prot. 1995/96:24
        </submission_info>
      </div>
      <div type="IPQuestionBody">
        <p xml:id="i-P54jENwUkBrs1htcKjyxgs">
          Frågan om försäljning av de s.k. kronoholmarna Gullholmen och
          Käringön har varit föremål för riksdagens prövning upprepade gånger
          sedan mitten av 1980-talet. För Käringöns del pågår rättslig process.
          I det följande uppehåller jag mig vid de problem som finns för
          Gullhol­men i denna fråga.
        </p>
        <p xml:id="i-REZAZsyPShb32fRfu7YPgN">
          Ön Gullholmen och dess bebyggelse är i flera avseenden unik.
          All byggbar mark är sedan snart ett sekel helt bebyggd. Därför
          har ny be­byggelse sedan länge gjorts och görs alltfort på den
          delen av samhället som ligger på angränsande Härmanö, vilken inte
          är kronoholme. Gull­holmen var bebyggd redan på den norsk-danska
          tiden före 1658. Hu­vudparten av husgrunderna kom till på 1700-
          och 1800-talen. Gullhol­men - liksom Käringön - är utan fast landförbindelse
          eller bilfärja och således helt opåverkad av bilismen.
        </p>
        <p xml:id="i-A5u1DYxDUJXW1JBjJ1Fmwb">
          Aktuellt läge är att Statens fastighetsverk på basis av en utredning
          gjord av lantmäteriet krävt att de uppemot 140 husägarna tillsammans
          skall erlägga en köpesumma på 19,5 miljoner kronor. Vad som då
          kan komma i fråga är att köpet för var och en husägare gäller
          den berghäll huset står på, således lika med husets byggnadsyta,
          dvs. i regel 30- 70 m2. Enligt den fördelning utredningen anvisar
          är priset per kvadrat­meter som mest ca 4 000 kr och vanligtvis
          ca 3 000 kr.
        </p>
        <p xml:id="i-XJMj1TieyeegeTr9QFpcQ9">
          Det finns för Gullholmens del alldeles speciella omständigheter
          som måste beaktas vid en överlåtelse till husägarna.
        </p>
        <p xml:id="i-7c8ZX13C5MczzrBpjeBUYF">
          Sedan 1983 gäller en byggnadsplan med långtgående restriktioner
          för bevarande av den säregna bebyggelsen. Riksantikvarieämbetet
          har nyligen officiellt uttalat att det kulturhistoriska värdet
          av bebyggelsen på Gullholmen är så utpräglat att denna byggnadsplan
          har ”— mycket stark bevarandeinriktning. Planens syfte är att
          miljön skall bevaras och både de boendes behov och friluftslivets
          intressen underordnas detta bevarandemål.”
        </p>
        <note type="pageNumber" xml:id="i-W6HBom6pXHwMVtpYP8akVi">
          8
        </note>
        <pb facs="PDF:7"/>
        <p xml:id="i-JBcKobnxQ5W4EaGrmGZFPy">
          Husen på Gullholmen har ingen praktisk möjlighet att få anslutning
          till kommunalt eller enskilt vatten och avlopp. Vid underhåll
          och repa­rationer gäller att husens exteriör och form, snickeridetaljer,
          tak- och väggbeklädnad o.d. inte får ändras, vilket verkar fördyrande.
          Erfarenhe­ten är dock att det stora flertalet husägare, i synnerhet
          de många som äger hus vilka sedan generationer tillbaka innehafts
          av släkten, uppskat­tar att ursprunglig bebyggelsekaraktär och
          hustyper bevaras. Det är emellertid angeläget att närmare klarlägga
          de begränsningar en så re­striktiv byggnadsplan medför för husägarnas
          ekonomi och fastighetens värde. Tillämpning av allmänt schabloniserat
          marknadsvärde kan inte vara gångbar eller rättvisande. Här gäller
          det i stället att bevara ett säreget kulturhistoriskt reservat.
          Det är då viktigt att de nuvarande husägarna med sin känsla för
          bevarandet i fortsättningen liksom hittills har ekonomiska möjligheter
          att ha kvar sina hus.
        </p>
        <p xml:id="i-xcMeZs5CXsEnk3PouFbBk">
          Av ytterligare särskilda omständigheter som visar det unika i
          situa­tionen kan nämnas några som inte synes ha beaktats i Fastighetsverkets
          agerande.
        </p>
        <p xml:id="i-FTJL9ZshTxHyqkZt8Vqsdk">
          Från 1967 gällde en Kungl. Maj:ts förordning angående lotsverk-
          samhet. Enligt denna skulle fiskare på Gullholmen, vilka förpliktade
          sig att vid behov ställa upp som hjälplotsar, få ta en bit berg
          i anspråk för att anlägga en husgrund och bygga ett hus. Denna
          ordning synes ha gällt under hela 1700-talet. Detta aktualiserar
          ett antal frågor.
        </p>
        <p xml:id="i-BZZQbpbsJMpjF6PiuQzoSL">
          Vilka husgrunder anlades på detta villkor? Vilken omfattning
          hade sådana bytesaffärer? Så långt det går måste detta klarläggas.
          För den berghäll som betalades på detta sätt skall rimligen inte
          senare husägare behöva betala en gång till.
        </p>
        <p xml:id="i-CFM5uuZMHWxCEr8ygkGJx5">
          Vid mitten av 1700-talet inträffade den mest omfattande sillfiske­period
          Västkusten haft. För att denna havets rikedom skulle kunna utnyttjas
          vidtog staten åtgärder för flyttning från inlandet ut till kust­samhällena.
          Det är rimligt att anta att detta gällde även dem som då förmåddes
          söka sig till Gullholmen. Vilka uttryck tog sig i så fall de statliga
          stimulanserna och favörerna för dem som flyttade till Gullhol­men?
          Gällde detta också att få en berghäll för att bygga ett hus där?
          Det är nödvändigt att söka få ett svar på de frågorna.
        </p>
        <p xml:id="i-SEjGvD3v1EzRp8TsjH5g2c">
          Befolkningen på Gullholmen har sedan hundratals år tillbaka ansett
          sig ha oinskränkt rätt att utan särskild kostnad förfoga över
          det berg det hus står på som den byggt, ärvt eller förvärvat.
          Denna uppfattning kan ha sin förankring och upprinnelse i de speciella
          historiska förhållanden som här givits exempel på.
        </p>
        <p xml:id="i-FUfMFaPdr4WvALWv5t2ZUj">
          Ty även om staten formellt har äganderätten är det ändock så
          att det värde ön Gullholmen kan anses ha och den boendemiljö som
          där ska­pats uteslutande är ett verk av husbyggamas strävsamma
          insatser sedan hundratals år tillbaka. Staten har icke på något
          sätt bidragit till detta. Den har inte haft några kostnader för
          köp av mark eller för bebyggel­sens utveckling på holmen. Därför
          är det förståeligt att även dagens husägare - de allra flesta
          av dem med rötter i det gamla Gullholmen - anser sig ha moralisk
          rätt till den berghäll det hus står på som de ärvt eller förvärvat.
        </p>
        <p xml:id="i-VBxgoApaX8cmp9NDEWFzcf">
          Med hänsyn till de väsentliga frågor och oklarheter som således
          är förknippade med boendet på Gullholmen, är det angeläget att
          erforder-
        </p>
        <note type="margin" xml:id="i-7zR3kjarARdjdFEsu8W8w9">
          Interpellationer1995/96:1-261
        </note>
        <note type="pageNumber" xml:id="i-VwsoqpVgJ63ea9RC3v8a1G">
          9
        </note>
        <pb facs="PDF:8"/>
        <note type="margin" xml:id="i-T7P7hEaFR5TWV5JFBGQmoN">
          Interpellationer1995/96:1 -261
        </note>
        <note type="pageNumber" xml:id="i-H6KK39TT9Kh1RS6HPnbZAN">
          10
        </note>
        <p xml:id="i-UX168sFvAooQ9u1FDQvZjm">
          liga utredningar görs. Vidare är det viktigt att analysera vad
          de långtgå­ende restriktionerna för att bevara den unika byggnads-
          och boendemil­jön leder till av ekonomiska konsekvenser för husägarna.
          Dessa svarar dessutom nu för vissa kollektiva anordningar och
          verksamheter i sam­ma syfte. Sådana åtaganden kan komma att bli
          mer omfattande i fram­tiden.
        </p>
        <p xml:id="i-WPY9rx7jxMKexjqqA1N3RA">
          Det lämpligaste vore att regeringen ger Länsstyrelsen i Göteborgs
          och Bohus län i uppdrag att anlita fristående och oberoende expertis
          för att klarlägga den historik och de speciella omständigheter
          som gäller för husägandet i Gullholmen.
        </p>
        <p xml:id="i-91rCdcyBSYpwe9T3C8W5Ez">
          Under den tid nämnda utredningar och undersökningar pågår bör
          givetvis eventuellt påbörjade förhandlingar mellan Fastighetsverket
          och husägarna vara vilande och inga förändringar vidtagas.
        </p>
        <p xml:id="i-13GJP44jkApggNSdGT446q">
          Mot bakgrund av ovanstående vill jag fråga kulturministern om
          re­geringen är beredd att medverka till att klarlägga den historik
          och de speciella omständigheter som gäller för husägandet på Gullholmen.
        </p>
        <pb facs="PDF:9"/>
      </div>
    </body>
  </text>
</TEI>
