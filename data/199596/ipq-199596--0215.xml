<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0215">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:215 av Gudrun Lindvall (mp) till socialministern om LSS-
          verksamhet i Järna
        </IPQ_title>
        <submission_info>
          Inkom den 20 majBesvarad den 28 majProt. 1995/96:100
        </submission_info>
      </div>
      <div type="IPQuestionBody">
        <note type="pageNumber">
          224
        </note>
        <p>
          I Södertälje kommun och då främst inom Järna kommundel finns
          en omfattande läkepedagogisk och socialterapeutisk verksamhet.
          Den bedrivs i enskild regi av den antroposofiska rörelsen och
          med tillstånd av länsstyrelsen. Verksamheten började byggas upp
          under 1930-talet och koncentrationen till Södertälje beror främst
          på att Järna har kommit att utvecklas till ett nordiskt antroposofiskt
          centrum. Här finns förutom boende och daglig verksamhet enligt
          LSS bl.a. särskola, sjukhus och utbildning till läkepedagoger.
        </p>
        <p>
          Till Järna flyttar människor, som vill arbeta och leva i den
          antropo­sofiska miljön, människor som är intresserade av att driva
          och utveckla verksamheter i antroposofisk anda.Verksamhetens omfattning
        </p>
        <p>
          Hela den läkepedagogiska och socialterapeutiska verksamheten
          har totalt ca 700 platser. Av dessa är ca 450 platser avsedda
          för personer som har rätt till insatser enligt LSS. De resterande
          250 platserna är till för placeringar enligt socialtjänstlagen
          och hälso- och sjukvårdslagen. Av dem som har insats enligt LSS
          kommer ca 70 vuxna personer från kommuner utanför Stockholms län
          och ca 50 hör hemma i kommuner utanför Södertälje men inom länet.
          Dessa 120 personer upptar ungefär dubbelt så många platser eftersom
          de flesta vuxna har både boende och daglig verksamhet. Den totala
          omsättningen för de 700 platserna upp­går till ca 250 Mkr.Vistelsebegreppet
        </p>
        <p>
          Enligt kommunallagen kan inte en kommun betala för vård av per­son,
          som inte är bosatt inom kommunen om det inte följer av annan lagstiftning.
          I 16 § LSS sägs att kommunen har ansvar endast för en­skild funktionshindrad
          person, som är bosatt i kommunen. Genom ett tillägg i den s.k.
          införandelagen till LSS blev det dock möjligt för en kommun oaktat
          vad som sägs i 16 § att behålla kostnadsansvaret för personer
          placerade och folkbokförda i en annan kommun utanför det egna
          länet om placeringen gjordes före den 1 januari 1996. För place­ringar
          gjorda efter detta datum finns inte längre en skyldighet för den
          placerade att betala. I dag gäller således att den kommun där
          en person är folkbokförd skall stå för kostnaderna. När en person
          boende i en annan kommun är Södertälje önskar placering i Järna
          medger lagen den personen rätt att av Södertälje kommun få s.k.
          förhandsbesked om möjlighet till boende t.ex. i Järna. Lagen ger
          inte kommunen några möjligheter att säga nej. 16 § LSS ger således
          den kommun där en person är folkbokförd hela ansvaret för det
          stöd och den hjälp som personen behöver.Konsekvenser för Södertälje
          kommun
        </p>
        <p>
          Om 16 § skall gälla utan begränsningar eller tillägg får Södertälje
          kommun kostnadsansvar för samtliga LSS-placeringar av vuxna i
          en­skild verksamhet inom kommunen eftersom dessa är folkbokförda
          i
        </p>
        <pb facs="PDF:223"/>
        <p>
          kommunen. Kommunen får då också kostnader för övriga insatser
          enligt LSS, som en placerad person kan behöva. Till detta kommer
          att flertalet av personerna som placeras med stöd av socialtjänstlagen
          och hälso- och sjukvårdslagen har funktionshinder av något slag
          och kan begära övriga insatser enligt denna lag, vilket kommer
          att medföra nya kostnader. För barn som har flyttat till Järna
          för skola och boende över­förs kostnadsansvaret till Södertälje
          först när de har blivit vuxna och folkbokförda i kommunen. Utan
          ovannämnda tillägg i införandelagen skulle Södertälje redan ha
          drabbats av en kostnadsövervältring på ca 100 miljoner kronor
          per år, vilket motsvarar en skattehöjning på 1,10 kr per skattekrona.
        </p>
        <p>
          Länsstyrelsen som medger tillstånd och utövar tillsyn över all
          en­skild verksamhet ställer höga krav på innehåll och utformning
          men anser sig inte kunna lägga synpunkter på omfattningen av antalet
          verk­samheter. Den fria etableringsrätten medger därför fortsatt
          utveckling och etablering i området. Platsökningen är för närvarande
          ca 10 % per år.
        </p>
        <p>
          Södertälje kommun har ett mycket bra samarbete med de enskilda
          verksamheterna och man är angelägen om att dessa skall kunna fortsät­ta
          och utvecklas kvalitativt, men man hyser samtidigt stark oro för
          vad denna koncentration av LSS-verksamheten kommer att innebära
          eko­nomiskt för kommunen. Om inte förutsättningarna kommer att
          ändras kommer Södertälje kommuns kostnader för personer som är
          placerade i någon av de läkepedagogiska eller socialterapeutiska
          verksamheterna i Järna att öka med ca 130 miljoner kronor per
          år. Kommunens ekonomi är redan mycket ansträngd med stora budgetunderskott.
          Kommunen kommer inte att kunna höja skatten enligt liggande förslag
          i vårpropo­sitionen varför den ökade kostnadsbelastningen är orimlig
          för kommu­nen.
        </p>
        <p>
          Rättas detta inte till kommer kommunen att tvingas göra omfattande
          nedskärningar inom den sociala sektorn och då hotas också de värdeful­la
          verksamheterna i Järna.
        </p>
        <p>
          Det är med andra ord mycket viktigt för såväl Södertälje kommun
          och verksamheterna i Järna att kostnadsfrågorna för LSS-placerade
          i Järna kan lösas.
        </p>
        <p>
          Jag vill därför fråga: Avser socialministern att ta fram en lösning
          för de problem, som jag har tagit upp? Det är viktigt att lösningen
          beaktar att verksamheterna i Jäma ökar med ca 10 % per år?
        </p>
        <pb facs="PDF:224"/>
      </div>
    </body>
  </text>
</TEI>
