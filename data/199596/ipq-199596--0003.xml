<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199596--0003">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1995/96:3</head>
        <author who="unknown">Johan Lönnroth (v)</author>
        <minister who="unknown">finansministern</minister>
        <topic>EMU</topic>
        <docDate when="1995-10-03">Inkom den 3 oktober</docDate>
        <status inProtocol="199596/prot-199596--024.xml" when="1995-11-16" status="answered">Besvarad den 16 november, Prot. 1995/96:24</status>
      </div>
    </front>
    <body>
      <div type="IPQuestionHeader">
        <IPQ_title>
          1995/96:3 av Johan Lönnroth (v) till finansministern om EMU
        </IPQ_title>
        <submission_info>
          Inkom den 3 oktoberBesvarad den 16 november Prot. 1995/96:24
        </submission_info>
      </div>
      <div type="IPQuestionBody">
        <p xml:id="i-AXLw7CpUdPJTkzf3dvo6cY">
          Debatten om EMU-processen har varit livlig under sommaren och
          förhösten. Den kände ekonomen Paul Krugman - som var gäst på det
          socialdemokratiska ekonomiseminariet i somras - har bl.a. kritiserat
          ”myten” att monetär disciplin medför lägre inflation utan att
          det kostar något i form av ökad arbetslöshet. I en rapport till
          EU-parlamentet som arbetats fram under ledning av EU-parlamentarikern
          Ken Coates varnar man för att ett uppfyllande av konvergenskriterierna
          i de EU-länder som ännu inte uppfyller dem skulle få starkt negativa
          konsekvenser för sysselsättningen.
        </p>
        <p xml:id="i-7LNn2K6Medm6xUw1NMKcRt">
          I debatten har det också dykt upp förslag om att på något sätt
          komplettera EMU så att eventuella negativa följder för sysselsättningen
          motverkas eller upphävs. I Coatesrapporten föreslås bl.a. en kraftig
          förstärkning av den europeiska investeringsfonden. Den svenska
          rege­ringen har föreslagit att man lägger till ett kapitel om
          sysselsättningen i Romfördraget. LO-ekonomen Dan Andersson m.fl.
          förespråkar att inte bara penningpolitiken utan också finanspolitiken
          samordnas med sikte på att möjliggöra en gemensam europeisk expansionspolitik.
        </p>
        <p xml:id="i-BNNL7PWtdNXRgPQhYG6EGq">
          EU-kommissionen har fått uppdraget att ”undersöka de möjliga
          ef­fekterna av en stärkt samordning av den ekonomiska politiken
          och strukturpolitiken” inför toppmötet i Madrid i slutet av året.
          Före års­skiftet skall också dagordningen inför nästa års regeringskonferens
          definitivt avgöras. Det har också förekommit medieuppgifter om
          att en snar svensk knytning till ERM förbereds. Det är angeläget
          att vi inför detta får en bred svensk debatt om hur EMU-processen
          kan påverkas.
        </p>
        <p xml:id="i-K6drHVB69sFHrUYktuqNWk">
          Enligt uppgifter i medierna bekräftade EU:s finansministrar den
          gångna helgen att EMU skall genomföras i enlighet med tidigare
          fast-
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_4.pdf"/>
        <p xml:id="i-A6uVy1GcT1ubkcKHh4S6VW">
          lagda planer. Ingenting har - såvitt jag kunnat utläsa av svenska
          medier - sagts om kompletterande åtgärder mot arbetslösheten.
          Däremot har finansministern gjort uttalanden som tolkats så att
          de ytterligare 16 miljarder kronor i budgetförstärkning som nämnts
          i det svenska konvergensprogrammet kanske kan bli onödiga.
        </p>
        <p xml:id="i-AC8Mz2ouqouh56jciqVkyF">
          Mot denna bakgrund vill jag fråga:
        </p>
        <p xml:id="i-KMNQY5xE7wr5KxhLFhugJW">
          1. Avser regeringen ta några initiativ för att vi skall få en
          bred of­fentlig debatt om ERM och EMU-processen i övrigt inför
          kommande beslut?
        </p>
        <p xml:id="i-QFR8c3YDXn11Wt4KfbRVgp">
          2. Avser regeringen ta några initiativ för att EMU-processen
          kom­mer upp på 1996 års regeringskonferens dagordning?
        </p>
        <p xml:id="i-JXojUEDHA496fVvESv7CS8">
          3. Vilka initiativ inför toppmötet i Madrid och inför regeringskonfe­rensen
          avser regeringen ta för att hävda kampen mot arbetslösheten i
          samband med EMU-processen?
        </p>
        <p xml:id="i-LPgYjm5ChcMkcV3bFSRXcC">
          4. Vilka ekonomisk-politiska initiativ avser regeringen ta här
          i Sve­rige för att motverka negativa effekter på sysselsättningen
          av EMU- processen?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199596/pages/ip_199596_5.pdf"/>
      </div>
    </body>
  </text>
</TEI>
