<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0123">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:123 av Eva Zetterberg (v) till statsministern om Sveriges
          agerande i frågan om kämvapennedrustningen
        </IPQ_title>
        <submission_info>
          Inkom den 27 aprilÅtertagen
        </submission_info>
      </div>
      <div type="IPQuestionBody">
        <p>
          Den 6 augusti 1945 föll den första atombomben över Hiroshima
          och Nagasaki i Japan. Minnet av det fruktansvärda dåd som då begicks
          mot mänskligheten påminner oss för alltid om att detta aldrig
          får hända igen.
        </p>
        <p>
          Icke-spridningsavtalet
        </p>
        <p>
          Kapprustningen mellan världens stormakter och uppbyggande av
          kärnvapenarsenal pågick dock under många år. Det dröjde ända till
          1970 innan det s.k. NPT-avtalet tecknades. NPT eller Non- Proliferation
          Treaty, icke-spridningsavtalet, innehåller huvudsakligen tre delar.
          En del handlar om att kärnvapen inte får spridas. Kärnvapen­staterna
          förbinder sig att inte sprida kärnvapen och icke- kärnvapenstaterna
          att inte skaffa kärnvapen. Avtalets andra del under­stryker betydelsen
          av nedrustning av kärnvapen. Slutligen åtar sig alla medlemsstater
          att samarbeta omkring och utveckla den fredliga an­vändningen
          av kärnenergiteknologi.
        </p>
        <p>
          Bakgrund
        </p>
        <p>
          Bland de ursprungliga undertecknarna av avtalet återfanns kärnva­penstaterna
          USA, Sovjet och England. Först 1992 har även Kina och Frankrike
          ratificerat avtalet. Däremot har de tre stater som helt klart
          utvecklat kärnvapen men inte öppet tillstår det - Israel, Indien
          och Pakistan - inte velat skriva på. Av FN:s 185 medlemsstater
          har 178 stater undertecknat NPT-avtalet.
        </p>
        <p>
          Under de 25 år som avtalet varit i kraft har åtskilliga framsteg
          skett. Flera länder som haft eller övervägt att skaffa kärnvapen,
          som Sydafri­ka, Argentina och Brasilien, har gjort sig av med
          eller avstått från att utveckla kärnvapen och gått med i NPT.
          Både USA och Ryssland, som övertagit Sovjetunionens plats, har
          reducerat sina innehav. Samtidigt står det klart att även om kärnvapenstaternas
          totala innehav minskat, så har dess kapacitet mångdubblats.
        </p>
        <note type="pageNumber">
          130
        </note>
        <pb facs="PDF:130"/>
        <p>
          EU och kärnvapen
        </p>
        <p>
          Europas kärnvapenstater har över huvud taget inte reducerat sina
          kärnvapeninnehav. Inom ramen för NATO-samarbetet har USA omfat­tande
          kärnvapenresurser i Europa. I EU-parlamentet antogs den 6 april
          1995 en resolution inför NPT-förhandlingarna. Bl.a. beslöt EU-
          parlamentet att införandet av effektiva sanktioner mot de NPT-stater
          som bryter mot NPT borde övervägas. Däremot har ingen information
          framkommit om att den svenska regeringen på något sätt agerat
          inom EU för att reducera kärnvapeninnehavet i Europa.
        </p>
        <p>
          Olagligt att använda kärnvapen?
        </p>
        <p>
          WHO begärde 1993 att Internationella domstolen i Haag skulle
          pröva lagligheten i att använda kärnvapen. Domstolen vände sig
          till världens regeringar för att få ett underlag för sitt beslut.
          Den svenska riksdagen beslöt i juni 1994 att framföra som Sveriges
          uppfattning att användandet av kärnvapen inte står i överensstämmelse
          med internatio­nell rätt. Den dåvarande svenska regeringen vidarebefordrade
          detta svar. När frågan senare behandlades i FN:s säkerhetsråd
          antogs en resolution med motsvarande innehåll, utan stöd från
          Sverige. Sverige lade ned sin röst.
        </p>
        <p>
          NPT-förhandlingarna i New York
        </p>
        <p>
          Förhandlingarna om NPT pågår i FN i New York den 17 april till
          den 12 maj 1995. Flera länder, däribland Irland och Mexico, har
          gått ut med hårda krav på tidsplan för avskaffande av kärnvapen.
          Vissa stater hävdar att en förlängning av avtalet bör vara tidsbegränsad
          för att sätta tryck på kärnkraftsländerna. I den svenska regeringens
          instruktion till förhandlarna på plats ingår att Sverige skall
          stå för en icke­tidsbegränsad förlängning av avtalet. Detta upprepades
          i det svenska talet den 20 april av kabinettssekreterare Jan Eliasson.
          Sverige krävde inte heller någon tidsplan för när alla kärnvapen
          skall ha eliminerats från jorden. I stället hänvisades till FN-rapporten
          Our Global Neigh- bourhood, där detta tas upp. Sverige konstaterade
          bara att det är ”rimligt” och att Sverige ”förväntar sig” att
          en tidsplan läggs fast.
        </p>
        <p>
          Sverige i relation till Israel, Pakistan och Indien
        </p>
        <p>
          De länder som med stor sannolikhet innehar kärnvapen utan att
          vilja gå med i NPT - Israel, Indien och Pakistan - har blivit
          hårt kritiserade i inledningsanföranden från flera länder. Exempelvis
          Syrien och Egypten hävdade att Israel måste gå med för att NPT
          skall förlängas. Sverige som upprätthåller goda förbindelser med
          alla dessa stater hade här kunnat göra en kraftfull markering.
          Men Sverige ställde inga krav och nämnde inget land vid namn.
          I stället uppmanades dessa länder att följa Sydafrikas positiva
          exempel. Kanske har Sverige i andra sammanhang agerat direkt för
          att förmå dessa stater att ansluta sig till NPT?
        </p>
        <p>
          Den fredliga användningen av kärnkraften
        </p>
        <p>
          I NPT-avtalet finns inskrivet kravet på samarbete inom den fredliga
          användningen av kärnenergin. Kontrollen av efterlevnaden av säker­hetskrav
          m.m. sker av IAEA, International Atomic Energy Agency.
        </p>
        <note type="margin">
          Interpellationer1994/95:1 - 154
        </note>
        <note type="pageNumber">
          131
        </note>
        <pb facs="PDF:131"/>
        <note type="margin">
          Interpellationer1994/95:1 - 154
        </note>
        <note type="pageNumber">
          132
        </note>
        <p>
          Många framsteg inom kärnenergiforskningen har lett till en oerhörd
          utveckling inom exempelvis medicin och jordbruk. Värdet av utveck­landet
          av kärnkraften som energikälla har däremot ifrågasatts av många.
          I Sverige fattades därför 1980 beslut om att avveckla kärnkraf­ten
          till år 2010. Det är därför förvånande att Sverige internationellt
          inte tar upp och pekar på hur den formen av kärnenergianvändning
          innebär problem.
        </p>
        <p>
          Skärpa kraven ?
        </p>
        <p>
          Konferensen har precis bara inletts. Det är fortfarande möjligt
          för Sverige att under förhandlingarnas gång exempelvis stödja
          de krav på tidsbegränsning av NPT för att åstadkomma en tidsplan
          för total av­veckling av kärnvapen som andra stater framfört.
        </p>
        <p>
          Sveriges roll inom nedrustningen
        </p>
        <p>
          Sverige har under decennier haft en framskjuten position inom
          det internationella nedrustningsarbetet. Bland vissa svenska fredsorganisa-
          tioner, exempelvis Läkare mot kärnvapen, finns i dag en betydande
          oro för att Sverige minskat sina ansträngningar på detta område.
          För att även i framtiden kunna behålla en sådan position krävs
          hög aktivitet och tydliga signaler till omvärlden. Sverige måste
          göra allt för att åstadkomma en kärnvapenfri värld inom en snar
          framtid och total kraf­tig reducering av världens militärutgifter.
        </p>
        <p>
          Jag vill med anledning av ovanstående fråga statsministern:
        </p>
        <p>
          1. Vad gör den svenska regeringen inom ramen för EU-samarbetet
          för att få bort amerikanska kärnvapen från Europa inom NATO?
        </p>
        <p>
          2. Vad gör den svenska regeringen inom ramen för EU-samarbetet
          för att tvinga England och Frankrike att minska och på sikt helt
          göra sig av med sitt kärnvapeninnehav?
        </p>
        <p>
          3. Avser den svenska regeringen att stödja krav på en tidsplan
          för upphörandet av alla kärnvapen inom ramen för NPT-konferensen?
        </p>
        <p>
          4. Vad gör den svenska regeringen för att förmå Israel, Pakistan
          och Indien att gå med i NPT?
        </p>
        <p>
          5. Vad gör den svenska regeringen internationellt för att visa
          på problem med viss fredlig användning av kärnenergin, så att
          andra län­der slipper göra om Sveriges misstag?
        </p>
        <p>
          6. Under vilka omständigheter kan den svenska regeringen stödja
          kravet på tidsbegränsning av NPT?
        </p>
        <p>
          av Maggi Mikaelsson (v) till jordbruksministern om mjölkkvoter
          och arrendatorer
        </p>
        <p>
          Riksdagen har nyligen fattat beslut om jordbrukspolitiken. En
          av de frågor som blev styvmoderligt behandlade var frågan om arrendatorers
          möjlighet att vid uppsägning av arrendet få del av värdet av den
          mjölk­kvot de förvaltar.
        </p>
        <pb facs="PDF:132"/>
        <p>
          Enligt EU:s förordning följer mjölkkvoten med marken. Det tolkas
          av Jordbruksverket så att det är markägaren som får inkomsten
          vid kvotförsäljning. Detta ställer till problem för mjölkbönder
          som är ar- rendatorer.
        </p>
        <p>
          Tolkningen av EU-förordningen innebär att när en arrendator upp­hör
          med sin mjölkproduktion så är det markägaren som får betalt för
          kvoten och inte arrendatorn. Undantag gäller om arrendatorn blir
          upp­sagd eller måste sluta av orsaker som han eller hon inte själv
          rår över. Det enda alternativet för arrendatorn är att själv göra
          upp med mark­ägaren om ett lämpligt pris.
        </p>
        <p>
          Det här är en mycket otillfredsställande ordning. Det finns arrenda-
          torer som arbetat på sin arrenderade gård i 25 år och under den
          tiden byggt upp gården och hållit marken i hävd. Det måste upplevas
          som stötande för det allmänna rättsmedvetandet att ersättningen
          för mjölk­kvoten går till en jordägare som inte bedrivit någon
          verksamhet på marken om arrendatorn vill upphöra med sin mjölkproduktion.
          Det är dessutom mycket otillfredsställande att det är upp till
          den enskilde arrendatorn att åstadkomma en uppgörelse med jordägaren.
          Det finns i dag ca 3 000 mjölkbönder som är arrendatorer.
        </p>
        <p>
          Det naturliga vore att den arrendator som väljer att upphöra
          med mjölkproduktion också får en rättmätig del av ersättningen
          för den mjölkkvot vederbörande förvaltat. För arrendatorer som
          bedrivit mjölkproduktion i tiotals år borde rimligen hela ersättningen
          tillfalla arrendatorn. Det här är ett engångsproblem som hänger
          samman med inträdet i EU. För nytillkommande arrendatorer är det
          naturligt att värdet av mjölkkvoten beaktas när man ingår arrendeavtal.
          Det är väl att märka att detta inte medför några kostnader för
          samhället utan en­dast en ökad rättvisa för dem som av olika skäl
          inte äger sin gård men ändå vill ha möjlighet att bedriva jordbruk.
        </p>
        <p>
          Med utgångspunkt från ovanstående vill jag ställa följande frågor
          till jordbruksministern:
        </p>
        <p>
          1. Avser jordbruksministern att vidta sådana åtgärder att arrendato­rer
          som upphör med mjölkproduktion får rätt till en del av värdet
          av den mjölkkvot som markägaren fått?
        </p>
        <p>
          2. Vilka åtgärder kan jordbruksministern tänka sig vidta för
          att mjölkbönder som är arrendatorer skall få del av värdet av
          den mjölk de producerar?
        </p>
        <pb facs="PDF:133"/>
      </div>
    </body>
  </text>
</TEI>
