<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0140">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:140</head>
        <author who="unknown">andre vice talman Görel Thurdin (c)</author>
        <minister who="unknown">socialminis­tern</minister>
        <topic>elöverkänslighet</topic>
        <docDate when="1995-05-02">Inkom den 2 maj</docDate>
        <status inProtocol="199495/prot-199495--105.xml" when="1995-05-15" status="answered">Besvarad den 15 maj, Prot. 1994/95:105</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:140 av andre vice talman Görel Thurdin (c) till socialminis­tern
          om elöverkänslighet
        </IPQ_title>
        <submission_info>
          Inkom den 2 majBesvarad den 15 maj Prot. 1994/95:105
        </submission_info>
      </div>
      <div type="IPQuestionBody">
        <p xml:id="i-T1pH8gR7qwdUrkHhRhyRh6">
          Bostadsutskottet har med kraft visat på behovet av initiativ
          från re­geringen för att skapa bättre underlag för beslut i frågor
          om elöver­känslighet. Det behövs kartläggning av vår fysiska miljö.
          Det behövs mer forskning. Det behövs mer kunskap.
        </p>
        <p xml:id="i-L6AvGP8eXbwGdfG7epAJRb">
          Oaktat detta så finns det i dag enligt uppgifter från elallergiker
          ca 500 personer som bor långt från allfarvägen, eller i husvagn
          för att klara av att leva ett något så när drägligt liv. Förutom
          dessa människor, som reagerar mycket starkt för påverkan från
          elektriska installationer av alla slag, så finns det ett ökande
          antal människor som av specialist­kompetenta läkare förklaras
          elöverkänsliga, eller som upplever starka obehag framför PC-skärmar,
          i närheten av halogenlampor eller lysrör- sarmatur men inte vet
          vad detta beror på.
        </p>
        <p xml:id="i-UviavPWBRiGTHPDb8HCE7w">
          Universitetslektor Olle Johansson vid Institutionen för Neuroveten-
          skap på Karolinska Institutet bedriver en viktig forskning på
          detta om­råde. Nyligen erbjöd det tyska företaget Siemens denne
          forskare att erhålla en fältfri innermodul för provokationsförsök.
          Eftersom denna forskning fråntagits lokaler kunde den inte ta
          emot detta erbjudande. Beslutsfattare inom forskningen tycks mera
          inrikta sig på att vi skall blir experter på behandling, i stället
          för att forska fram orsaker till symtom och därigenom förebygga
          liksom minska miljöbelastningen. Läget är bekymmersamt.
        </p>
        <p xml:id="i-7CKLEP3rZi1UBtNAuuaqV5">
          Det enda samhället kan göra är att ta alla människor på allvar.
          Så sker emellertid inte utan läkare åberopar Socialstyrelsen och
          dess ex­perter, för att kunna neka till möjlig elsanering även
          om specialister varit inkopplade. Från medicinskt håll tycks den
          psykologiska förkla­ringsmodellen bli den räddningsplanka som
          många medicinska experter använder sig av, för att slippa ta itu
          med fenomenet elöverkänslighet.
        </p>
        <p xml:id="i-8ScEtRWwSxwTLHQAVuZCEs">
          Vi politiker kan inte låta människor fara illa i avvaktan på
          att trätor mellan forskare skall klaras ut via vetenskapliga experiment.
          Vi måste utgå från försiktighetsprincipen och fatta sådana beslut
          så att människor känner sig trygga och framför allt känner att
          vi lyssnar på dem. Beprö­vad erfarenhet är något som vården upplever
          varje dag. När den ger signaler att något är galet, då måste vi
          politiker gå före och ta ansvar.
        </p>
        <p xml:id="i-73QScGQU2iA5eYtMbe3BV5">
          Psykiatrifonden går i en folder ut med informationen: Psykisk
          sjuk­dom - en folksjukdom? Är det vad vi har att vänta oss? Att
          den ökade miljöbelastningen accepteras i form av psykisk sjukdom?
        </p>
        <p xml:id="i-F9RdZ74HCart1FY13Yske3">
          Med anledning av det ovan anförda ställer jag följande frågor
          till socialministern:
        </p>
        <p xml:id="i-Xn84jXWMrD9GNpCbwqzJLZ">
          1. Vilka åtgärder, förebyggande och vårdande, planerar regeringen
          med anledning av bostadsutskottets beslut om elöverkänslighet?
        </p>
        <p xml:id="i-8pu3A5CUfj2cz7sUNyjVvA">
          2. Vilka initiativ avser regeringen att ta för att människor
          skall be­handlas på ett bra sätt i vården vad gäller symtom som
          bl.a. kan kopp­las till elöverkänslighet?
        </p>
        <pb facs="PDF:152"/>
        <p xml:id="i-RJnhTbpBcfWN9nv5fXJ8Jz">
          3. Vilka åtgärder avser regeringen att vidtaga för att möjliggöra
          en utökad forskning när det gäller elöverkänslighet?
        </p>
        <pb facs="PDF:153"/>
      </div>
    </body>
  </text>
</TEI>
