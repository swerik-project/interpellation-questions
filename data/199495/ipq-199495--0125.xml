<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0125">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:125</head>
        <author who="unknown">Ingrid Näslund (kds)</author>
        <minister who="unknown">statsrådet Leif Blomberg</minister>
        <topic>uppehållstillstånd för eritreaner</topic>
        <docDate when="1995-04-27">Inkom den 27 april</docDate>
        <status inProtocol="199495/prot-199495--110.xml" when="1995-05-29" status="answered">Besvarad den 29 maj, Prot. 1994/95:110</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:125 av Ingrid Näslund (kds) till statsrådet Leif Blomberg
          om uppehållstillstånd för eritreaner
        </IPQ_title>
        <submission_info>
          Inkom den 27 aprilBesvarad den 29 maj Prot. 1994/95:110
        </submission_info>
      </div>
      <div type="IPQuestionBody">
        <p>
          Enligt uppgift finns ca 200 eritreaner i Sverige som förgäves
          sökt uppehållstillstånd. Många av dem har vistats i Sverige under
          mycket lång tid, en del ända sedan 1989, andra fyra fem år.
        </p>
        <p>
          Många av dessa flyktingar var barn när de kom hit. De har till­bringat
          sin ungdom här i Sverige och hunnit bli vuxna. De har flytt från
        </p>
        <note type="margin">
          Interpellationer1994/95:1 - 154
        </note>
        <note type="pageNumber">
          133
        </note>
        <pb facs="PDF:133"/>
        <note type="margin">
          Interpellationer1994/95:1 - 154
        </note>
        <p>
          kriget mellan Etiopien och Eritrea, en del kanske för att undvika
          att bli tvingade ut i kriget. En del något äldre har flytt av
          politiska skäl.
        </p>
        <p>
          Eritreanerna har haft en mycket oviss och pressande tid i Sverige.
          Många har haft avvisningsbeslut hängande över sig under lång tid.
          Sedan Eritrea blev självständigt i maj 1991 har den svenska regeringen
          ansett att de skulle utvisas. Det har dock hittills varit omöjligt
          att verk­ställa avvisningsbesluten, eftersom inte Eritrea velat
          ta emot dem.
        </p>
        <p>
          Det har också varit oklart vem som har haft ansvaret för eritreaner­na.
          En del av dem kastades t.o.m. ut från sin flyktingförläggning
          när Eritrea vägrade att ta emot dem. Det är ingen överdrift att
          säga att eritreanerna som grupp farit ovanligt illa genom den
          stora ovisshet som präglat hela deras vistelse här.
        </p>
        <p>
          Många människor har i flera år varit engagerade i dessa eritreaners
          öde. Flera riksdagsmän har tidigare arbetat för att de skulle
          få uppe­hållstillstånd. Den nuvarande regeringen anser sig nu
          ha fått ett löfte från den eritreanska regeringen att den skall
          ta emot sina medborgare. Eritreanerna har hela tiden vidhållit
          att de inte vill återvända.
        </p>
        <p>
          Till saken hör att vissa av dem aldrig bott i nuvarande Eritrea
          utan i Addis Abeba. Många uttrycker också farhågor för att de
          inte kommer att bli väl mottagna i Eritrea. Det fanns flera olika
          befrielserörelser, och en del av dem upplever sig nu i opposition
          och menar att de skulle vara mycket otrygga vid ett återvändande.
        </p>
        <p>
          För Eritreas del är situationen mycket svår. Fattigdomen är stor
          och svält har hotat landet. Dessutom finns det ca 700 000 eritreanska
          flyk­tingar i grannländerna Somalia och Sudan, där de lever i
          misär. Att Eritrea inte har sett det som mest angeläget att ta
          hem de kanske 200 som finns i Sverige är inte särskilt förvånansvärt.
          De har ansett det mer angeläget att bereda dem som vistas i grannländerna
          rum.
        </p>
        <p>
          Inte minst de unga eritreaner som blivit kvar i Sverige under
          flera år borde, enligt mitt sätt att se, få stanna här av humanitära
          skäl. Den långa vistelsetiden i sig borde vara tillräckligt skäl.
          De har varit här under den tid som är så betydelsefull för deras
          utveckling, och repatri- eringen blir sannolikt svår för dem.
          Att tvinga dem att återvända mot deras uttryckliga önskan vore
          inhumant. De borde få möjlighet att ut­bilda sig och sedan få
          återvända endast om de själva så önskar.
        </p>
        <p>
          Jag ställde den 16 februari en muntlig fråga till statsrådet
          Pierre Schori om huruvida det faktum att en del personer vistats
          mycket länge i Sverige inte i sig är ett humanitärt skäl för att
          få stanna och fick föl­jande svar: ”Man kommer att ta hänsyn till
          humanitära skäl i det här fallet. En lång tids vistelse i Sverige
          är generellt sett ett sådant skäl.”
        </p>
        <p>
          Mot denna bakgrund vill jag ställa följande frågor till invandrarmi-
          nistern:
        </p>
        <p>
          1. Kan en vistelsetid på tre till fem år i sig utgöra en grund
          för att få stanna av humanitära skäl?
        </p>
        <p>
          2. Vilka garantier finns för att eritreaner från andra politiska
          grup­peringar än regeringen eller de som flytt från frihetskampen
          blir väl mottagna om de tvingas återvända?
        </p>
        <note type="pageNumber">
          134
        </note>
        <pb facs="PDF:134"/>
        <p>
          3. Skulle det inte vara möjligt att utifrån de ovan nämnda omstän­digheterna
          ge de eritreaner som ansökt om uppehållstillstånd tillstånd att
          stanna i Sverige?
        </p>
        <pb facs="PDF:135"/>
      </div>
    </body>
  </text>
</TEI>
