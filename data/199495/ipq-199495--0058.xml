<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0058">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:58</head>
        <author who="unknown">Eva Zetterberg (y)</author>
        <minister who="unknown">utrikesministern</minister>
        <topic>Tjetjenien</topic>
        <docDate when="1995-02-14">Inkom den 14 februari</docDate>
        <status inProtocol="unknown" when="1995-03-09" status="answered">Besvarad den 9 mars</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:58 av Eva Zetterberg (y) till utrikesministern om Tjetjenien
        </IPQ_title>
        <submission_info>
          Inkom den 14 februariBesvarad den 9 mars
        </submission_info>
      </div>
      <div type="IPQuestionBody">
        <p>
          I samband med brytandet av kommunistpartiets maktmonopol och
          Sovjetunionens upplösning för några år sedan uppmuntrade Boris
          Jelt- sin de tidigare sovjetiska delrepublikernas självständighetssträvanden.
          I enlighet med detta proklamerade flera områden och delrepubliker
          sin självständighet, däribland Tjetjenien. I dag kväser den ryska
          statsled­ningen samma självständighetssträvanden den en gång uppmuntrade
          till. Och det på ett sätt som upprör och förskräcker världen.
          Den ryska statsledningens metoder hör inte hemma i en stat som
          framställer sig som demokratisk. Metoderna påminner i stället
          om dem som tidigare tillämpades under både tsar- och Stalintiden.
          I dag ligger staden Gro- znyj i grus och aska. Närmare en halv
          miljon människor befinner sig på flykt. En demoraliserad rysk
          armé begår allvarliga och omfattande brott mot de mänskliga rättigheterna.
          Företrädare för människorättsorganisa- tioner har tidvis förvägrats
          möjligheten att besöka de krigshärjade om­rådena i Tjetjenien.
          Främlingsfientlighet och brutalt maktspråk präglar den ryska statsledningens
          och presidentens propaganda. De militära
        </p>
        <pb facs="PDF:56"/>
        <p>
          övergreppen och brotten mot mänskliga rättigheter möter stark
          kritik bland den ryska befolkningen i såväl Tjetjenien som Ryssland.
          De enda som applåderar Jeltsins och den ryska regeringens politik
          i Tjetjenien är den storryske chauvinisten Vladimir Zjirinoviskij.
        </p>
        <p>
          Demokratiskt sinnade politiska grupperingar som exempelvis Jav-
          lingskijblocket i den ryska duman är mycket kritiska mot Boris
          Jeltsins politik. Gregorij Javlingskij själv framhöll vid sitt
          besök i Sverige i början av februari månad att länderna i väst
          genomgående varit alltför okritiska till president Jeltsins politik.
          Hans omdöme inbegrep även svenska politiker. Om inte annat kan
          man iaktta en viss ambivalens. Biståndsminister Pierre Schori
          förklarade vid Centralförbundet Folk och Försvars årliga konferens
          i Sälen den 1 februari att han såg presi­dent Jeltsin som en fara
          för en demokratisk utveckling i Ryssland i det att han var lierad
          med ”konservativa” krafter. Samtidigt varnade han för att ”om
          ett kuppförsök (mot Jeltsin) skulle komma till stånd och lyckas,
          hotar däremot en ny järnridå att klyva Europa”. Förhållningssät­tet
          präglas således inte av konsekvens och fasthet, vilket måste bli
          fallet när vi riktar kritik mot vad som skett och sker i Tjetjenien.
        </p>
        <p>
          Det är uppenbart att Sverige som en del av den internationella
          opi­nionen med kraft måste framföra sin kritik mot den ryska regeringens
          politik och den ryska arméns uppträdande i Tjetjenien. Utrikesminis­tern
          har vid några tillfällen fördömt Rysslands agerande. Sverige måste
          i alla sammanhang klart understryka att de metoder den ryska regering­en
          använt för att lösa den nationella frågan i Tjetjenien inte hör
          hemma i en demokratisk ordning och i en rättsstat. Tjetjenien
          är inte en intern rysk fråga.
        </p>
        <p>
          Till slut: Det torde vara uppenbart att det i dag krävs stora
          humani­tära insatser för att rädda nödlidande som till följd av
          kriget blivit hemlösa, föräldralösa eller befinner sig på flykt.
          Den svenska regering­en har utlovat humanitärt bistånd. Det är
          angeläget att Sverige påtar sig ett sådant ansvar, men också att
          Sverige är aktivt inom exempelvis EU, som får andra europeiska
          stater att bidra till insatser för krigets offer.
        </p>
        <p>
          Jag vill med anledning av Rysslands agerande i Tjetjenien fråga
          ut­rikesministern:
        </p>
        <p>
          1. Vilka åtgärder kommer den svenska regeringen att vidta i sina
          kontakter med den ryska regeringen och i internationella organ
          för att förmå den att förändra sin politik i och sitt uppträdande
          gentemot Tjetjenien?
        </p>
        <p>
          2. Vilka åtgärder kommer den svenska regeringen att vidta för
          att understödja demokratiska krafter i Ryssland?
        </p>
        <p>
          3. Vilka åtgärder kommer regeringen att vidta för att medverka
          till en varaktig fred i Tjetjenien?
        </p>
        <p>
          4. Vilka humanitära insatser avser den svenska regeringen att
          vidta på egen hand och inom EU:s ram, för att avhjälpa den akut
          svåra situa­tionen i Tjetjenien?
        </p>
        <note type="margin">
          Interpellationer1994/95:1 - 154
        </note>
        <note type="pageNumber">
          57
        </note>
        <pb facs="PDF:57"/>
        <note type="margin">
          Interpellationer1994/95:1 - 154
        </note>
        <note type="pageNumber">
          58
        </note>
        <p>
          Prot. 1994/95:70
        </p>
        <pb facs="PDF:58"/>
      </div>
    </body>
  </text>
</TEI>
