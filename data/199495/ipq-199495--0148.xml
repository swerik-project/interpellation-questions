<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0148">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:148</head>
        <author who="i-PvJTHCyJiaxUeJhG5osdHg">Gudrun Lindvall (mp)</author>
        <minister who="unknown">jordbruksministern</minister>
        <topic>jakt på skarv</topic>
        <docDate when="1995-05-02">Inkom den 2 maj</docDate>
        <status inProtocol="199495/prot-199495--117.xml" when="1995-06-09" status="answered">Besvarad den 9 juni, Prot. 1994/95:117</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:148 av Gudrun Lindvall (mp) till jordbruksministern om
          jakt på skarv
        </IPQ_title>
        <submission_info>
          Inkom den 2 majBesvarad den 9 juni Prot. 1994/95:117
        </submission_info>
      </div>
      <div type="IPQuestionBody">
        <p xml:id="i-2B3emYYpjYrKKST6u3ntDf">
          Skarven koloniserade Sverige tidigt då istäcket drog sig tillbaka
          ef­ter senaste istiden. Man har hittat fynd från Skåne till Mälardalen
          som visar att skarven fanns här redan för 9 000 år sedan. Under
          1800-talet utrotades den genom förföljelse för att åter bli en
          svensk art under 1940-talet. I dag finns ungefär 10 800 par i
          43 kolonier. Knappt två tredjedelar finns i Kalmarsund, resten
          är spridda utefter kusten upp till Hälsingland.
        </p>
        <p xml:id="i-Nh4MhPSBEmdTXQgPPkQPFR">
          Skarven finns på den s.k. röda listan över hotade och sällsynta
          rygg­radsdjur. Den återfinns i hotkategori 4, vilket betyder att
          den klassas som hänsynskrävande.
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199495/pages/ip_199495_161.pdf"/>
        <p xml:id="i-AzZa3qvCLaZpjDw6ndEMJm">
          Skarven lever på fisk. Två undersökningar i Sverige visar att
          fiskar­na har en storlek av 10-25 cm och att de dominerande arterna
          är aborre och mört. Ingenting talar för att närvaron av skarv
          långsiktigt påverkar fiskbestånden i våra kustvatten. En trolig
          orsak till att skarven ökar tros vara, att antalet mindre fiskar
          ökar i Östersjön. Skälet till detta är dels att torsk och lax,
          som lever på småfisk, minskat kraftigt, dels att Öster­sjön blir
          allt mer övergödd, vilket gynnar skräpfisken.
        </p>
        <p xml:id="i-4aJmyrTiduyXzMSCPcEJig">
          Skarven tillbringar vintern i Medelhavet och återkommer till
          Sveri­ge redan i februari om vädret tillåter. Den häckar i kolonier,
          är mycket störningskänslig under häckningstiden, som varar ända
          in i augusti. Dödligheten under första levnadsåret är hög, ca
          30 %. Många drunknar i fiskegarn.
        </p>
        <p xml:id="i-83uPThzC6RLRauWQ7VkBub">
          Trots att skarven finns på röda listan finns en allmän jakttid
          på skarv under tiden 21 augusti till 28 februari. Dessutom har
          länsstyrel­sen i Kalmar län för i år beviljat skyddsjakt på skarv
          under resten av året. Alla med jaktkort kan jaga, inte bara fiskarna,
          som anser att skar­ven konkurrerar om bytet och som anser sig
          få problem med fasta red­skap. Jakten är tillåten även på holmar,
          klippor och skär. För jakt i kolonier förordar man äggprickning.
          Avsikten med jakten är att reduce­ra beståndet.
        </p>
        <p xml:id="i-2DbZis1SUyh3GaDa6SfvDi">
          I EG:s fågeldirektiv slås fast, att alla fågelarter liksom ägg
          och bon är skyddade mot jakt, infångande och handel. För vissa
          arter får natio­nella undantag ges, men ingen jakt får förekomma
          under häckningspe- rioden och för flyttande fågel under flyttsträck
          till häckplatserna, om inte speciella problem finns, som inte
          kan lösas på annat sätt. Detta fågeldirektiv måste gälla även
          i Sverige efter 1 januari 1995.
        </p>
        <p xml:id="i-JKe7tYmNYUnou3GGL5MEfB">
          Vad gäller skarven i Kalmar län finns ingen dokumentation som
          vi­sar på allvarliga skador för fisket. Man har problem vid och
          i enskilda fiskeredskap där man kan få bitskador på fisken. Att
          detta har någon ekonomisk betydelse har inte anförts som skäl
          till skyddsjakten.
        </p>
        <p xml:id="i-HXAheS9rwPCs51VKWriAVX">
          Redan under 1994 bedrevs skyddsjakt på skarv i Kalmar län, liksom
          äggprickning. Någon utvärdering av den jakten har inte gjorts
          inför årets beslut. Länsstyrelsen skriver:
        </p>
        <p xml:id="i-Hbsdbr8ysLtbcXpfa692Kb">
          "Vad avser den under 1994 bedrivna skyddsjakten framgår av in­rapporteringen
          till länsstyrelsen att totalt ca 1 400 fåglar sköts. Härav sköts
          650 st med stöd av 1994 års beslut. Rapporter om skyddsjakt i
          form av prickning av ägg saknas. Enligt vad länsstyrelsen erfar
          finns uppgifter som tyder på att jakt under 1994 förekommit i
          större omfatt­ning än vad som redovisats. En förutsättning för
          att länsstyrelsen i fortsättningen skall kunna medge skyddsjakt,
          är att Sverige gentemot EU på ett tillfredsställande sätt kan
          redovisa hur denna jakt bedrivs samt jaktens inverkan på beståndets
          storlek. Om länsstyrelsen som ansvarig myndighet inte kan förlita
          sig på den redovisning av jakten som sker, kan det omöjliggöra
          en fortsatt skyddsjakt. ”
        </p>
        <p xml:id="i-GcNM8aY33aigfcQDfQWqX">
          Trots detta släpper man i princip jakten på skarv fri i Kalmar
          län för 1995. Något mål med jakten finns inte heller. Skall utrotningen
          vara total eller vill man reducera beståndet till någon bestämd
          nivå? Någon uppföljning av fjolårets jakt har inte gjorts.
        </p>
        <note type="margin" xml:id="i-E5rhmVjqFW7CmvUot6yYPJ">
          Interpellationer1994/95:1 - 154
        </note>
        <note type="pageNumber" xml:id="i-L7KWV6D4k7Wxg7xV3pqZaZ">
          161
        </note>
        <p xml:id="i-NALrGgLStJAiH2gG4b4dDn">
          11 Riksdagen Interpellationer 1994/95:1—154
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199495/pages/ip_199495_162.pdf"/>
        <note type="margin" xml:id="i-6P3Ee28W8bEzxnpdDrZu6k">
          Interpellationer1994/95:1 - 154
        </note>
        <p xml:id="i-8vgcAmPK2EcFLztsiQAMEv">
          I EU:s fågeldirektiv slås fast, att andra sätt att lösa problemet
          än jakt skall undersökas först. Något sådant försök finns inte
          alls i detta fall.
        </p>
        <p xml:id="i-Jrm1UWPWdc7GMLbm5fPwmo">
          Det finns all anledning för regeringen att upphäva Kalmar läns
          länsstyrelses beslut om skyddsjakt av skarv under 1995. Beslutet
          har fått en olycklig utformning, jakten är för allmän och mål
          för jakten saknas helt. Dessutom rimmar det mycket illa med Sveriges
          internatio­nella anseende som nation väl framme på naturvårdens
          område att bedriva skyddsjakt på en art som samtidigt finns uppförd
          på landets röda lista under hotklass 4 hänsynskrävande.
        </p>
        <p xml:id="i-Nrw85Cavq1bXFttgx4fAWS">
          EU:s fågeldirektiv skall följas fullt ut. Skall skyddsjakt tillåtas
          på en fågelart skall problem klart kunna påvisas. Det måste också
          finns un­dersökt om problemen kan lösas på annat sätt än genom
          jakt.
        </p>
        <p xml:id="i-PmmUzcw8d1dxsRV6NNL9Hq">
          Regeringen bör tillsätta en arbetsgrupp med representanter för
          såväl fisket som naturvården för att tillsammans med Naturvårdsverket
          utre­da hur problem med störning mellan fisket och skarven skall
          kunna lösas på annat sätt än genom jakt. Om gruppen finner att
          skyddsjakt är nödvändig skall detaljer runt jakten klargöras.
        </p>
        <p xml:id="i-9xU6HyoDNp48DeP6QEqCWz">
          Med anledning av ovan anförda vill jag fråga jordbruksministern:
        </p>
        <p xml:id="i-8qyeKgfocBkadhuiRoEDyd">
          1. Är jordbruksministern beredd att upphäva det av Kalmar läns
          länsstyrelse fattade beslutet av den 16 december 1994 om skyddsjakt
          på skarv?
        </p>
        <p xml:id="i-Qfp2Y9kMSy6MUL6YwQyNfZ">
          2. Är jordbruksministern beredd att tillsätta en utredning med
          re­presentanter från såväl fisket som naturvården med uppgift
          att utreda hur problem mellan människa och skarv skall kunna lösas?
        </p>
        <p xml:id="i-SLC5L1qocdQFb6orz7XYYe">
          3. Är jordbruksministern beredd att se till att Sverige följer
          EU:s fågeldirektiv?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199495/pages/ip_199495_163.pdf"/>
      </div>
    </body>
  </text>
</TEI>
