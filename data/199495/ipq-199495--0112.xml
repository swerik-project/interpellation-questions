<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0112">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:112</head>
        <author who="unknown">Roy Ottosson (mp)</author>
        <minister who="unknown">näringsministern</minister>
        <topic>produk­tions- och miljömålen i skogsbruket</topic>
        <docDate when="1995-04-12">Inkom den 12 april</docDate>
        <status inProtocol="199495/prot-199495--105.xml" when="1995-05-15" status="answered">Besvarad den 15 maj, Prot. 1994/95:105</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:112 av Roy Ottosson (mp) till näringsministern om produk­tions-
          och miljömålen i skogsbruket
        </IPQ_title>
        <submission_info>
          Inkom den 12 aprilBesvarad den 15 majProt. 1994/95:105
        </submission_info>
      </div>
      <div type="IPQuestionBody">
        <note type="pageNumber">
          118
        </note>
        <p>
          Produktions- och miljömålen jämställda?
        </p>
        <p>
          Det händer en hel del positivt inom svenskt skogsbruk i dag vad
          gäller utbildning, information och insatser för naturvård. Här
          tänkte jag enbart beröra frågan hur bra Sverige är på att i realiteten
          skydda värde­full skogsnatur.
        </p>
        <p>
          I den nya skogsvårdslagen som antogs häromåret jämställdes pro­duktions-
          och miljömålet inom svenskt skogsbruk. Det borde i prakti­ken
          innebära att naturtyper med hotade arter skyddades. Så är inte
          fallet i dag beroende på bristande politisk vilja och därav följande
          brist på pengar. Hotade arter och deras biotoper har inget automatiskt
          lagskydd.
        </p>
        <p>
          Naturvårdsverkets markanslag ligger kvar på blygsamma 190 mil­joner
          kronor per år trots att skogspriserna nästan fördubblats de två
          senaste åren och trots att den samlade skogsindustrins vinster
          för 1995 beräknas nå rekordnivån 20 miljarder kronor. Det är tveksamt
          om må­len i skogsvårdslagen blivit jämställda.
        </p>
        <p>
          Mer skyddad natur behövs i Sverige!
        </p>
        <p>
          I den svenska skogsdebatten ifrågasätts ibland behovet av mer
          skogsreservat. Nedanför fjällområden är enbart 5 promille (tusendelar)
          av den produktiva skogsarealen skyddad i reservat. 99,5 % av skogsarealen
          saknar reservatsskydd. Detta är en internationellt sett låg siffra
          som uppmärksammas alltmer. USA har sparat över 20 %, Kanada ännu
          mer och många fattiga u-länder mer än 20 % av sina skogar! En
          särskild expertgrupp inom senaste skogsutredningen bestående av
          någ­ra av landets ledande skogsekologer ansåg att Sverige borde
          spara någonstans mellan 5 och 15 % av sina skogar i reservat för
          att klara det långsiktiga målet om bevarad biologisk mångfald.
          Den lägre siffran gällde om den allmänna hänsynen låg på en tillfredsställande
          hög nivå.
        </p>
        <p>
          Tunga motiv finnes för att lämna skogsområden orörda. De är gen­bankar,
          referensområden för forskning och undervisning, innehåller hotade
          arter, ger fina naturupplevelser och är en del av vårt nationella
          arv. De har även ett egenvärde. Biologer talar om behovet av gammal
          skog där kontinuitet råder genom århundraden i fråga om stående
          träd, död ved och markskikt.
        </p>
        <p>
          Konkreta aktionsplaner
        </p>
        <p>
          Vid Riokonferensen 1992 skrev Sverige under en konvention om
          bevarandet av biologisk mångfald. En landstudie över den biologiska
          mångfalden i Sverige finns nu framtagen. En vacker, läsvärd och
          in­formativ bok som borde finnas framme på bordet hos alla som
          hanterar naturresurser. Landstudiearbetet fortsätter nu under
          våren genom framtagandet av konkreta aktionsplaner. Naturvård
          verket, Skogsstyrel­sen, Jordbruksverket, Boverket och Fiskeristyrelsen
          arbetar just nu parallellt med sina respektive bitar.
        </p>
        <pb facs="PDF:118"/>
        <p>
          Aktionsplanerna kommer att diskuteras i olika sammanhang under
          våren 1995. Kärnfrågan är återigen huruvida den politiska viljan
          finns inom socialdemokratin att ta fram pengar för att skydda
          hotade naturty­per och hotade arter. Lavskrikan, långskäggslaven,
          nornan och alla andra unika arter i vår natur är i dag fredlösa
          om deras naturliga miljöer inte direkt utpekas som skyddsvärda
          av Skogsvårdsstyrelsen. Det är tveksamt om Sverige i dag lever
          upp till Riomålet om bevarandet av biologisk mångfald beroende
          på att pengar inte tas fram för reservats- skydd.
        </p>
        <p>
          Areella glappet
        </p>
        <p>
          I en tidigare interpellation uppmärksammade jag miljöministern
          på det s.k. areella glappet. Skyddsvärd natur som hamnar över
          gränsen för biotopskydd (5 hektar) och nedanför den i praktiken
          gällande gränsen för naturreservat (ca 100 hektar i norra Sverige
          och ca 20 hektar i södra Sverige) riskerar i dag att avverkas
          bort. Varken skogsvårdsstyrelser eller länsstyrelser runt om i
          landet vill befatta sig med dessa områden. Ett synnerligen graverande
          förhållande och direkt stridande mot såväl Riomålet som jämställdhetsmålet
          i den nya skogsvårdslagens portalpa­ragraf.
        </p>
        <p>
          Klaras biotopskyddet?
        </p>
        <p>
          I denna interpellation vill jag fråga näringsministern om Sverige
          ens klarar av att skydda områden som behöver biotopskyddas, dvs.
          områ­den upp till fem hektar som hyser eller kan förväntas hysa
          hotade arter. Skogsvårdsstyrelsens inventering av nyckelbiotoper
          på privatmark (ej bolagsmark) äger rum 1994-1998. Nu i januari
          1995 fanns tidnings­uppgifter i mitt hemlän Västernorrland där
          följande alarmerande upp­gifter framkom. I Västernorrland påträffas
          ungefär 1-2 skyddsvärda biotoper per 1 000 hektar vilket innebär
          2 000-3 000 områden i hela länet. Dessa småområden (bäckdalar,
          raviner, brantberg, naturskogs- fläckar m.m.) får dock inget automatiskt
          skydd utan SVS måste ofta avgränsa och märka ut områdena och betala
          markägaren för intrånget. I realiteten räknar man i Västernorrland
          med att kunna skydda högst 10 % av områdena, kanske maximalt 100
          områden i hela länet! Lars Bengtsson vid Skogsvårdsstyrelsens
          länskontor säger: ”1 år, dvs. 1995, har vi fått ungefär en miljon
          till skydd. De pengarna räcker inte, vi får koncentrera oss på
          de nyckelbiotoper som är hotade av avverkning och de allra finaste
          objekten.” (Nya Norrland den 27 januari 1995.)
        </p>
        <p>
          När jag i januari läste om situationen i Västernorrland vad gäller
          hur biotopskyddet fungerar i verkligheten så trodde jag att speciella
          förhållanden rådde i mitt hemlän. Nu ser jag i Dagens Nyheter
          den 28 mars 1995 att samma förhållande råder i hela landet! Statens
          bidrag till biotopskyddet är 20 miljoner kronor för budgetåret
          1994-1995 och skall räcka fram till den 1 juli 1995. Men pengarna
          hos många skogsvårdsstyrelser tog slut redan nu vid årsskiftet.
          Man säger på di­strikt efter distrikt att ”pengarna är en droppe
          i havet”, man tvingas bese hur skyddsvärda biotoper med hotade
          arter bara försvinner i da­gens skogskonjunktur.
        </p>
        <note type="margin">
          Interpellationer1994/95:1 - 154
        </note>
        <note type="pageNumber">
          119
        </note>
        <pb facs="PDF:119"/>
        <note type="margin">
          Interpellationer1994/95:1 - 154
        </note>
        <note type="pageNumber">
          120
        </note>
        <p>
          Läser man uttalanden från Skogsstyrelsen kan man få intrycket
          att nyckelbiotopinventeringen skulle innebära att man är nära
          förverkli­gandet av en effektiv naturvård i den svenska skogen.
          Förlagschef Lars- Erik Holmberg har nyligen i en debattartikel
          lyft fram nyckelbiotopin­venteringen som en stor och viktig sak
          inom svensk naturvård. Skogs­styrelsens tidigare generaldirektör
          Hans Ekelund gör samma sak i det ”naturvårdsintyg” som skogsnäringens
          kunder i utlandet har begärt av honom för att de skall våga köpa
          svenska skogsprodukter. Rapporterna utifrån landets SVS-distrikt
          talar i dag, våren 1995, ett helt annat språk!
        </p>
        <p>
          Tyvärr finns risk för att tomma ord kablas ut över världen på
          grund av brist på pengar. Fagert tal räddar nämligen inga hotade
          arter. Det är pengar till inköp av skog som behövs.
        </p>
        <p>
          Sverige är ett skogsland. Vi har ett ansvar att skydda skogliga
          natur­typer. Det rör sig om oerhört långsiktiga investeringar.
          Därtill kräver en växande opinion bland konsumenter av våra skogsprodukter
          nere på kontinenten att vi inte avverkar bort unik skogsnatur.
        </p>
        <p>
          Jag frågar näringsminister Sten Heckscher:
        </p>
        <p>
          Avser näringsministern vidta några åtgärder så att skogsvårdslagens
          miljö- och produktionsmål blir mer jämställda i det praktiska
          skogsbru­ket?
        </p>
        <p>
          Avser näringsministern föreslå en förändring i procentsiffran
          för skyddad produktiv skog nedom fjällområdena i Sverige?
        </p>
        <p>
          Är näringsministern beredd att ordna fram mer pengar till Skogssty­relsen
          för biotopskyddet under innevarande budgetperiod?
        </p>
        <pb facs="PDF:120"/>
      </div>
    </body>
  </text>
</TEI>
