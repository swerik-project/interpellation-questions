<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0059">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:59</head>
        <author who="unknown">Widar Andersson (s)</author>
        <minister who="unknown">statsministern</minister>
        <topic>regerings­politikens inriktning</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:59 av Widar Andersson (s) till statsministern om regerings­politikens
          inriktning
        </IPQ_title>
        <submission_info>
          Inkom den 14 februariBesvarad den 3 april Prot. 1994/95:84
        </submission_info>
      </div>
      <div type="IPQuestionBody">
        <p>
          Konflikten mellan arbete och kapital har varit 1900-talets grundläg­gande
          och organiserande samhällskonflikt.
        </p>
        <p>
          Länderna i väst (och då inte minst Sverige) har i hög grad varit
          framgångsrika när det gäller etablerandet av konstruktiva kompromis­ser
          - medelvägar- i denna konflikt.
        </p>
        <p>
          Tiden efter andra världskriget dominerades av ekonomisk tillväxt
          men också av välfärdsreformer i samhällskompromissens anda. Indus-
          strisektorn krävde fortfarande mycket folk till verkstäder och
          kontor. Den allmänna sektorns sjukhus, omsorger och skolor växte
          så det kna­kade. Nationalstaten var därför en mycket viktig del
          i den kompromiss som vi lärt oss att kalla den svenska modellen.
        </p>
        <p>
          Av flera olika skäl - internationaliseringen av ekonomi, kommuni­kation
          och information, oerhört hög produktivitet inom den etablerade
          industrin, ökade kunskaper, ökad fysisk och social rörlighet och
          nya livsmönster som det rådande samhällssystemet i sig självt
          skapat - fungerar inte den gamla kompromissen längre.
        </p>
        <p>
          Den socialdemokratiska regeringen har i dag ledningen i ett mycket
          omfattande korrigerings- och restaureringsarbete av den svenska
          staten. Lyckas regeringen i sitt värv så innebär det att Sverige
          kan uppträda med större auktoritet inom EU, WTO och FN och i dessa
          organisatio­ners försök att etablera moderna och fungerande, regionala
          och globala modeller för styrning och påverkan av världsekonomin.
          Dessa insatser är av fundamental betydelse för freden och miljön
          och utgör själva förutsättningen för en hållbar utveckling. Det
          är av avgörande betydelse att demokratierna har styrka nog att
          samla sig till de trans- och överna­tionella beslutsmekanismer
          som krävs.
        </p>
        <p>
          Samtidigt som gränser mellan länder och ekonomier blir allt diffu­sare
          i världen, så tenderar gränserna mellan olika människor, inom
          demokratierna i Europa, att bli allt tydligare och bitvis nya.
          Detta gäller också Sverige. Mycket talar därför för att den nationella
          politikens hårda koncentration på konflikten mellan arbete och
          kapital är otill­räcklig.
        </p>
        <p>
          Den växande konflikten, den starka spänningen, mellan människor
          som vet och kan och som har hittat sin plats i det nya samhället
          och de som är och känner sig utanför, den konflikten antar alltmer
          konturen av att vara den nya huvudmotsättning kring vilken politiken
          bör organise­ras! Denna konflikt är djup, och den utvecklas fort.
          Även en korrigerad stat med finanser i balans, saknar i dag tillräckliga
          styrmedel för att på djupet påverka konflikten.
        </p>
        <p>
          En stor del av arbetslösheten är strukturell, många människor
          har vant sig med att leva på bidrag av olika slag, många invandrare
          som tidigare gick direkt till arbete på fabrik och sjukhus går
          i dag direkt till socialbyrån. Skillnader i kunskap, som utjämnats
          under det gamla in­dustrisamhället, ökar nu igen. Tillgång till
          språk, datorer och kreativa
        </p>
        <pb facs="PDF:58"/>
        <p>
          arbetsmiljöer är ojämt fördelade, en stor del av massmedierna
          översköl­jer medborgarna med fördummande meningslösheter, samtidigt
          som en annan del av befolkningen skaffar sig gedigen kunskap och
          insikt såväl inom landet som utomlands.
        </p>
        <p>
          Det två-tredjedelssamhälle vi talat om i många år kan rent av,
          enligt många forskare, utvecklas till ett ”en-tredjedelssamhälle”
          där spänning­arna och konflikterna mellan den stora minoritet
          av ”kunskapsarbetare” som funnit sig till rätta i tillvaron och
          resten av befolkningen, kan utlö­sas i dramatiska, brutala och
          omvälvande händelser.
        </p>
        <p>
          Mot bakgrund av ovanstående vill jag ställa följande frågor till
          statsministern:
        </p>
        <p>
          I vårt alltmer uppdelade och rörliga samhälle är det avgörande
          att vi som medborgare har djup förståelse för andra medborgares
          villkor och livsmöjligheter. Kommer regeringen att understödja
          framväxten av en stark ”social sektor” där medborgare i samverkan
          kan påverka och ansvara för delar av samhället?
        </p>
        <p>
          Nedskärningar medelst ”osthyvelmodellen” av statens utgifter
          må vara nödvändigt i det korta akuta skedet. Ser vi något längre
          fram krävs dock en annan politik. Kommer regeringen att föra en
          politik där staten frånträder sitt ansvar inom vissa områden,
          för att därmed kunna kraft- samla inom avgörande områden som utbildning
          och upprätthållande av våldsmonopolet?
        </p>
        <p>
          Staten har under 1900-talet haft en mycket stor betydelse - som
          ägare, inspiratör, beställare och lagstiftare - för den svenska
          industrins framväxt och framgångar. Kommer regeringen att föra
          en liknande politik för de näringar som visar sig ha störst växtkraft
          vid inledningen av nästa århundrade?
        </p>
        <pb facs="PDF:59"/>
      </div>
    </body>
  </text>
</TEI>
