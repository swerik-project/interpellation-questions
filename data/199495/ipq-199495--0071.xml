<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0071">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <mp who="unknown">mp freetext</mp>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:71 av Gudrun Schyman (v) till statsministern om Schengenav-
          talet
        </IPQ_title>
        <submission_info>
          Inkom den 8 marsBesvarad den 8 maj Prot. 1994/95:100
        </submission_info>
      </div>
      <div type="IPQuestionBody">
        <p>
          Under Nordiska rådets möte i Reykjavik den 27 februari uttalade
          sig statsminister Ingvar Carlsson för en svensk anslutning till
          det s.k. Schengenavtalet. Motivet för anslutningen var att den
          nordiska passfri­heten därmed skulle kunna bevaras.
        </p>
        <p>
          Schengenavtalet är ett viktigt och omfattande avtal som omfattar
          mer är passfrågor. Avtalet innebär en harmonisering på en rad
          områ­den, bl.a. asylbehandling, statssäkerhet, polissamarbete,
          narkotika och datalagstiftning. Avtalet är unikt eftersom det
          är det enda polissamar- betsavtal som är direkt knutet till EU:s
          inre marknad.
        </p>
        <p>
          Hörnstenen i Schengen är SIS, Schengen Information System, som
          är ett dataregister för polisanvändning vid yttre gränskontroll
          eller inre kontroll och omfattar bl.a. ”icke-önskvärda” personer
          från tredje land, vittnen, åtalade och dömda personer och personer
          som skall stå under övervakning.
        </p>
        <p>
          Schengenavtalet har kritiserats för att det saknar demokratisk
          och juridisk kontroll. De nationella parlamenten har inte kunnat
          påverka avtalets delar, utan endast fått ta ställning för eller
          emot det färdiga avtalet.
        </p>
        <p>
          För människor på flykt innebär avtalet i praktiken en begränsning
          av asylrätten. Har man sökt asyl i ett medlemsland och fått avslag
          där så gäller avslaget inom alla länder som omfattas av Schengenavtalet.
        </p>
        <p>
          Vänsterpartiets uppfattning är att Sverige inte bör anslutas
          till Schengenavtalet som ett steg på vägen till ett gemensamt
          juridiskt och polisiärt område. Vår uppfattning är dock att vi
          skall bevara passfrihe­ten inom Norden och gentemot Norge, men
          det kan ske även utan an­slutning till Schengenavtalet.
        </p>
        <p>
          Mot denna bakgrund vill jag ställa följande frågor till statsminis­tern:
        </p>
        <p>
          1. Avser statsministern låta riksdagens EU-nämnd få medverka
          i be- redningsprocessen av frågan om anslutning till Schengenavtalet?
        </p>
        <p>
          2. Avser statsministern att Sverige också skall delta i det polisiära
          samarbete som blir följden av avtalet?
        </p>
        <p>
          3. Avser statsministern att Sverige skall harmonisera sin asylhante­ring
          med övriga länder som tecknat Schengenavtalet?
        </p>
        <p>
          4. Avser statsministern att Sverige också skall harmonisera sina
          regler avseende registrering av ”icke-önskvärda” personer från
          tredje
        </p>
        <pb facs="PDF:70"/>
        <p>
          land, vittnen, åtalade och dömda personer samt personer under
          över­vakning i enlighet med avtalet?
        </p>
        <p>
          5. Avser statsministern att undersöka även andra vägar till bevarad
          passfrihet i Norden än genom anslutning till Schengenavtalet?
        </p>
        <pb facs="PDF:71"/>
      </div>
    </body>
  </text>
</TEI>
