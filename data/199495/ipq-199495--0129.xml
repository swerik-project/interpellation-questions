<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0129">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:129</head>
        <author who="unknown">Eva Johansson (s)</author>
        <minister who="unknown">statsrådet Leif Blomberg</minister>
        <topic>förvarstagande i utlänningslagen</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:129 av Eva Johansson (s) till statsrådet Leif Blomberg
          om förvarstagande i utlänningslagen
        </IPQ_title>
        <submission_info>
          Inkom den 2 maj Besvarad den 29 maj Prot. 1994/95:110
        </submission_info>
      </div>
      <div type="IPQuestionBody">
        <p>
          Rädda Barnen har nyligen presenterat en rapport om hur Sverige
          tar emot barn som söker asyl i vårt land. I flera avseenden riktas
          kritik mot såväl lagstiftningen som myndigheternas tillämpning
          av den.
        </p>
        <p>
          Utlänningslagen innehåller regler om förvarstagande av utländska
          barn. Med barn menas personer under 16 år. Det innebär att 16-
          och
        </p>
        <note type="pageNumber">
          138
        </note>
        <pb facs="PDF:138"/>
        <p>
          17-åringar, som omfattas av FN:s barnkonvention, behandlas som
          vux­na.
        </p>
        <p>
          Enligt uppgifter, bl.a. från Kronobergshäktet i Stockholm tas
          ofta unga mellan 16 och 18 år i förvar utan att man innan prövat
          om det räcker med olika former av uppsikt. Eftersom de är svåra
          att urskilja i statistiken vet man inte säkert hur många det rör
          sig om, men enligt Rikspolisstyrelsens egen statistik rör det
          sig om minst 63 personer under 1994. Sannolikt är antalet högre.
        </p>
        <p>
          Det betyder att unga människor, ofta ensamma, vid sin ankomst
          till Sverige, efter sin flykt från hemlandet, sätts i häkte med
          samma villkor som tungt kriminellt belastade personer. De har
          få möjligheter att med­dela sig med omvärlden. De får inte vistas
          ute mer än en timme varje dag och då sker utevistelsen i häktets
          rastgård som ger mycket begrän­sad rörelsefrihet. Inte sällan
          är det, på grund av språksvårigheter, svårt att förklara för den
          unge varför Sverige behandlar dem på detta bryska sätt.
        </p>
        <p>
          Även om utlänningslagen inte betraktar 16-17-åringar som barn,
          kan det knappast heller vara självklart att betrakta dem som vuxna.
        </p>
        <p>
          Det bör nämnas att den svenska lagstiftningen har särskilda före­skrifter
          om påföljdsval för så unga personer som gjort sig skyldiga till
          brott.
        </p>
        <p>
          Även den som anses som barn i utlänningslagens mening kan tas
          i förvar bl.a. om risk finns att barnet annars håller sig undan
          ett avvis- ningsbeslut, eller om det visat sig att uppsikt inte
          varit tillräckligt. Uppsikt kan innebära skyldighet att anmäla
          hos polisen eller lämna ifrån sig passet eller att uppfylla andra
          särskilda villkor. Kriterierna för att ställas under uppsikt är
          de samma som för ett förvarstagande. Reg­lerna innebär att myndigheterna
          alltid måste pröva om uppsikt är till­räckligt innan man tar barn
          i förvar.
        </p>
        <p>
          I de fall där andra former av uppsikt prövas och där förvarstagande
          ändå bedöms motiverat, kan det verkställas endera i häkte eller
          på någon av de flyktingslussar som har förvar. Vid en kontroll
          visar det sig att samtliga slussar haft lägre beläggning än Kronobergshäktet.
          Det hade vid samtliga tillfällen under 1994 funnits möjligheter
          att hysa de förvarstagna ungdomarna i en annan, för ändamålet
          mer passande, miljö.
        </p>
        <p>
          Mot bakgrund av detta vill jag fråga invandrarministern vilka
          åtgär­der han ämnar vidta för att förhindra att unga förvarstagna
          asylsökande sätts i häkte samt vilka åtgärder han tänker vidta
          för att regeln om att i första hand pröva andra åtgärder än förvar
          efterföljs i högre grad.
        </p>
        <pb facs="PDF:139"/>
      </div>
    </body>
  </text>
</TEI>
