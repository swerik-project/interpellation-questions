<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0074">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:74</head>
        <author who="unknown">Ulla-Britt Hagström (kds)</author>
        <minister who="unknown">arbetsmarknadsministern</minister>
        <topic>gymnasieval och arbetsmarknaden</topic>
        <docDate when="1995-03-09">Inkom den 9 mars</docDate>
        <status inProtocol="199495/prot-199495--083.xml" when="1995-03-31" status="answered">Besvarad den 31 mars, Prot. 1994/95:83</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:74 av Ulla-Britt Hagström (kds) till arbetsmarknadsministern
          om gymnasieval och arbetsmarknaden
        </IPQ_title>
        <submission_info>
          Inkom den 9 marsBesvarad den 31 mars Prot. 1994/95:83
        </submission_info>
      </div>
      <div type="IPQuestionBody">
        <p xml:id="i-NsdDXJGXEYgXxkA9xfv6na">
          Antalet elever som kom in på gymnasielinje eller -program som
          de sökt i första hand ökade med 5,4 % höstterminen 1993 jämfört
          med höstterminen 1992. Motsvarande uppgifter för 1994 bearbetas
          av SCB och väntas bli tillgängliga inom det snaraste. Kommunerna
          planerar alltmer programutbudet för gymnasierna efter elevernas
          förstahandsval, då det i första hand är detta som skall gälla.
          När det gäller linjer och nationella program för läsåret 1993/94
          togs 80 % av de sökande in på förstahandsvalet, för linjer 78
          % och för nationella program 81 %. Elever som sökt studieförberedande
          linjer i första hand fick i större utsträckning sina önskemål
          tillgodosedda än de som sökt yrkesinriktade linjer. Till omvårdnadslinjen
          kom dock 82,6 % in på sitt första-
        </p>
        <pb facs="PDF:72"/>
        <p xml:id="i-EXsSSc4kig2zffbZgnw8Sa">
          handsval. Över 90 % av dem som sökt naturvetenskaplig linje och
          naturvetenskapsprogrammet eller treårig teknisk linje kom in på
          sitt förstahandsval. Svårast att komma in på den önskade utbildningen
          var det för eleverna som sökt hantverksprogrammet (37 %) eller
          till speci­alkurser (40 %). En kommunal jämförelse visar att andelen
          elever som kommit in på sitt förstahandsval varierade mellan 63
          % och 94 %. Andelen ej intagna varierade mellan 3 % och 20 %.
        </p>
        <p xml:id="i-MuPj9cPVjbgxDxiKuWLujP">
          Av de uppgifter jag har från SCB läsåret 1994/95, baserade på
          70 % av landets hushåll, visar det sig att endast 1,5 % avstod
          från att söka till gymnasieskolan. I stort sett har alltså ”en
          gymnasieskola för alla” lyckats. Samhällsprogrammet drog 22 %
          följt av naturvetenskap med 17 %. Som god trea kom barn- och fritidsprogrammet
          med drygt 7 % följt av hotell- och restaurangprogrammet. Sedan
          kom estetiska, fordon, handels- och administration samt medier
          ganska lika. På tionde plats kom omvårdnadsprogrammet och på elfte
          naturbruksprogrammet. Sist i ordningen kom energiprogrammet.
        </p>
        <p xml:id="i-V5HwPxj1enqRVmaGtTJKUz">
          Märkbart är att industriprogrammet kom först på fjortonde plats.
          Om Sverige skall överleva som industrination är detta oroväckande.
          Ett trettiotal gymnasier har startat som friskolor inom industriprogrammet,
          vilket är positivt. Företag på orten och de lokala gymnasierna
          måste intensifiera samarbetsformer för att lösa dessa problem
          inför framtiden.
        </p>
        <p xml:id="i-TAidwr9g2xj5hV35KgEXFR">
          För arbetsmarknadspolitiken är det viktigt att vara med och besluta
          om det alltid är valfrihet för den enskilde att förstahandsvalet
          skall gälla. Nu bygger kommunerna upp gymnasieprogrammen efter
          elever­nas förstahandsval. Ett praktiskt exempel från Skaraborg
          visar följande: När landstinget var huvudman för barn- och ungdomslinjen
          fanns ca 60 utbildningsplatser i länet. När elevernas förstahandsval
          kom att gälla blev det ca 300 platser inom barn- och fritidsprogrammet
          hos kommu­nerna totalt i länet. Risken finns här att ett system
          byggs upp där ele­verna utbildas till arbetslöshet. Det är viktigt
          att finna en balans med behovet, så att ungdomarna inte går direkt
          in i arbetslöshet efter ut­bildningen och direkt måste bli föremål
          för sysselsättningsåtgärder. Ju tidigare en ung person lyckas
          komma i balans mellan val av gymnasie- program och fortsatt arbetsliv,
          desto tidigare stärks självförtroendet hos den unga människan.
        </p>
        <p xml:id="i-aPGqxXV6P9txGTGnxEbby">
          Med anledning av ovanstående vill jag fråga arbetsmarknadsminis­ter
          Anders Sundström följande:
        </p>
        <p xml:id="i-FFWtoaugVkhpGJtPXRgi5b">
          Har arbetsmarknadsminister Anders Sundström för avsikt att upp­rätta
          ett intensifierat samarbete med utbildningsministern för att minska
          snedbalansen mellan elevens val och arbetsmarknadens behov?
        </p>
        <pb facs="PDF:73"/>
      </div>
    </body>
  </text>
</TEI>
