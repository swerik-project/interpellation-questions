<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0066">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:66</head>
        <author who="unknown">Per-Ola Eriksson (c)</author>
        <minister who="unknown">näringsministern</minister>
        <topic>småföre­tagen</topic>
        <docDate when="1995-02-17">Inkom den 17 februari</docDate>
        <status inProtocol="199495/prot-199495--084.xml" when="1995-04-03" status="answered">Besvarad den 3 april, Prot. 1994/95:84</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:66 av Per-Ola Eriksson (c) till näringsministern om småföre­tagen
        </IPQ_title>
        <submission_info>
          Inkom den 17 februariBesvarad den 3 april Prot. 1994/95:84
        </submission_info>
      </div>
      <div type="IPQuestionBody">
        <p xml:id="i-WNtvUdtkgGS1kfn1TyxVqB">
          Sverige behöver starka företag, många nya företag och företagare.
          Ett livskraftigt och produktivt näringsliv i hela landet är en
          förutsätt­ning för vår välfärd.
        </p>
        <p xml:id="i-DcUNkoJDihN3XBuudyxxCA">
          Det är särskilt betydelsefullt att främja de mindre och medelstora
          företagen, för att kunna skapa en hållbar ekonomisk utveckling,
          vilket krävs för att minska budgetunderskottet och vända utvecklingen
          av statsskulden i rätt riktning.
        </p>
        <p xml:id="i-RNz9nbQwpFFrnaxzSTaHsT">
          De nya jobben måste främst tillskapas i de mindre och medelstora
          företagen, inte minst tjänstesektorn. För att belysa utvecklingen
          kan konstateras att Konjunkturinstitutet i slutet av 1994 rapporterade
          att industrins produktion nu överstiger toppen från år 1989-1990,
          trots att 230 000 färre är anställda inom industrin.
        </p>
        <p xml:id="i-7GhhJkH6uGX5JzWoRtcmWq">
          Centern har i en riksdagsmotion utvecklat vår syn på villkoren
          för de mindre och medelstora företagen. I motionen betonas behovet
          av hållbara långsiktiga spelregler som ett måste för att företag
          och företa­gare skall våga starta, nyanställa eller investera.
        </p>
        <p xml:id="i-7LbSdTPyEwEP3rtbhmA7n8">
          Fyrklöverregeringen vidtog åtgärder för att främja företagandet,
          ef­ter ett årtionde där det i stor utsträckning var mer "inne"
          att tjäna peng­ar på pengar, blåsa upp fastighetsvärden och spekulera.
        </p>
        <p xml:id="i-Rv5ikoSsCKCctJ9gSH6ivx">
          Skatten på arbetande kapital slopades. Arbetsgivaravgifterna
          sänk­tes. Kvittningsrätt mot inkomst av tjänst infördes vid nystart
          av företag under en begränsad tid. Totalt sänkte fyrklöverregeringen
          skatten för de mindre företagen med 14 miljarder kronor, inklusive
          den lägre "turistmomsen".
        </p>
        <p xml:id="i-Fdmnmo7WB5moJeYkUssi4k">
          Riskkapitalförsörjningen förbättrades genom införande av Industri-
          och nyföretagarfonden, nya riskkapitalbolag, mer resurser till
          regionala utvecklingsbolag, ALMI företagspartner etc. Genom dessa
          åtgärder tillförde staten 13 miljarder kronor i riskkapital, jämfört
          med den tidi­gare nivån på ca 4 miljarder.
        </p>
        <p xml:id="i-R4upGBFUMR18DQk68tcNx4">
          En balanserad förenkling och förbättring av den arbetsrättsliga
          lagstiftningen genomfördes. Reformen omfattade förlängd provanställ-
        </p>
        <note type="margin" xml:id="i-YJQrAmMa4msyCUmmpVHDj1">
          Interpellationer1994/95:1 - 154
        </note>
        <p xml:id="i-QxmkYyCYKFxDDKLtrj8aPd">
          5 Riksdagen Interpellationer 1994/95:1 —154
        </p>
        <pb facs="PDF:65"/>
        <note type="margin" xml:id="i-7xegn2uZ9trW9Lcdtk9Vpn">
          Interpellationer1994/95:1 - 154
        </note>
        <note type="pageNumber" xml:id="i-LLbJ5nUywjFPA9Gj4kputE">
          66
        </note>
        <p xml:id="i-NPfJnPTdQ1QRnjrDAbb1or">
          ningstid till tolv månader, förlängd visstidsanställningstid
          till tolv må­nader, förbud mot facklig vetorätt vid entreprenader,
          möjlighet att undanta två nyckelpersoner vid uppsägning, samt
          förbud mot facklig blockad av enmansföretag.
        </p>
        <p xml:id="i-2VfVi1L8Laxc5gTADKJS8r">
          I Ingvar Carlssons regeringsförklaring betonades vikten av goda
          villkor för de mindre och medelstora företagen. Emellertid har
          några av de åtgärder som regeringen vidtagit pekat i motsatt riktning.
          Dit hör den allmänna höjningen av arbetsgivaravgifterna med 1’5
          %, återstäl­lande av arbetsrätten och den slopade kvittningsrätten.
        </p>
        <p xml:id="i-KzDwECE5nxM3eWB1JVyyrL">
          Sammantaget har denna skillnad mellan regeringsförklaringens
          ord och regeringens beslut skapat oro i näringslivet. Särskilt
          mot bakgrund av att arbetsgivaravgiftshöjningen parats med förslag
          till rabatt på ar­betsgivaravgifterna under en starkt tidsbegränsad
          period.
        </p>
        <p xml:id="i-VFk5496iGdN7u9MT7yQ8QW">
          De mindre och medelstora företagen kräver långsiktigt stabila
          spel­regler för sin existens och för att kunna expandera och därmed
          skapa de nya jobben.
        </p>
        <p xml:id="i-M4ft7XUV2UL3tLMykDovAC">
          Mest avgörande är marknadsbedömning i kombination med räntelä­get.
          Den nuvarande extremt höga realräntan är hämmande på investe­ringar.
          Då exportindustrin går för fullt hotas vi nu av en tudelning av
          ekonomin. Hemmamarknadsinriktade företag växer inte tillräckligt
          snabbt. De är en väsentlig del av ekonomin och behövs för att
          ge drag­hjälp i arbetet för att skapa nya jobb.
        </p>
        <p xml:id="i-SaS1onuRGk1dkbAJGMPxxG">
          En trovärdig ekonomisk politik som leder till sänkt ränta är
          bland det viktigaste för att de mindre och medelstora företagen
          skall våga satsa och bidra till ökad sysselsättning.
        </p>
        <p xml:id="i-JR1owNYVXrSGet4Q5sYoxW">
          Skatter och avgifter för mindre och medelstora företag måste
          vara stabila över tiden och helst på en lägre nivå än vad som
          i dag gäller. Den varannandagspolitik som etablerats genom först
          höjningen av arbetsgivaravgifterna och sedan rabattsystemet i
          RAS har skapat ryck­ighet och osäkerhet.
        </p>
        <p xml:id="i-2X3HtVSosoUSdHkVd8P3EF">
          I stället för tillfälliga åtgärder av osäker karaktär måste politiken
          inriktas på sänkta arbetsgivaravgifter för småföretagen, finansierad
          inom ramen för en skatteväxling. I det sammanhanget bör heller
          inte en sänkt tjänstemoms uteslutas.
        </p>
        <p xml:id="i-XoF8mwsQbxsrxZ7At8RGJw">
          När miljöskatterna höjs förbättras inte bara miljön, utan det
          är ock­så främjande för utveckling av ny teknik och miljövänliga
          produkter. Det är ingen tvekan om att milj ovänlig produktion
          kommer att bli ett allt starkare konkurrensmedel. Svenska företags
          kompetens och kon­kurrenskraft kan stärkas genom att incitamentet
          för teknikutveck- ling/produktutveckling ökar genom skatteväxling.
        </p>
        <p xml:id="i-s3uGeGQCQQvyx9YQGsYh5">
          Nästan undantagslöst berör representanter för småföretagen behovet
          av riskvilligt kapital när en problembeskrivning skall göras.
          I kölvattnet efter bankernas 80-talsexcesser har småföretagare
          inte sällan drabbats av kanske alltför tuff kreditprövning. Pendeln
          har slagit för långt åt andra hållet i förhållande till 8O-talets
          lössläppthet.
        </p>
        <p xml:id="i-NeQ8bQN6TioKUgSZ7mqwtj">
          Centern har lagt förslag till en företagsgaranti, för att kraftigt
          öka nyföretagandet. Förslaget finns utförligt redovisat i vår
          motion om långsiktig och stabil näringspolitik för starkare småföretag.
          Försiktiga beräkningar är att om systemet genomförs så skulle
          det skapa jobb åt minst 100 000 människor de närmaste fem åren.
        </p>
        <pb facs="PDF:66"/>
        <p xml:id="i-UeGyF3n6iQ4KVY7g15yH1K">
          En annan metod att öka riskkapitalförsörjningen är införande
          av personliga investeringskonton. Detta skulle innebära att insättningar
          och räntor på personliga investeringskonton är avdragsgilla i
          de fall medlen investeras i eget företag (eller bostad). Om pengarna
          däremot används för konsumtion skall de beskattas.
        </p>
        <p xml:id="i-YQ5HTJKM7XTK2vcEsaTHAA">
          Arbetet med att skapa fler jobb och få fler företagare är för
          viktigt för att enbart bli föremål för politisk polemik. Anslaget
          i den socialde­mokratiska regeringens regeringsförklaring lovade
          en del, men upp­följningen har kanske varit aningen mager hittills.
        </p>
        <p xml:id="i-7Cvy7b7SHL52CyEoZwywn2">
          Från Centerns sida är vi beredda till konstruktiva samtal för
          att för­bättra de mindre och medelstora företagens villkor.
        </p>
        <p xml:id="i-ABsTxfRGB4o2HHhz1xCS9x">
          Jag vill mot bakgrund av det ovan anförda rikta följande frågor
          till näringsministern:
        </p>
        <p xml:id="i-AnhPe2p7F2jn3oVVxzrV1c">
          1. Vilka åtgärder avser regeringen att vidta för att åstadkomma
          stabila spelregler för de mindre och medelstora företagen, när
          det gäller ränteutvecklingen, skatter och avgifter samt den arbetsrättsliga
          lag­stiftningen?
        </p>
        <p xml:id="i-955FS8EKdDQKvxxBvVcpKr">
          2. Är näringsministern beredd att medverka till en skatteväxling
          som i första hand sänker de mindre och medelstora företagens skatter
          och avgifter?
        </p>
        <p xml:id="i-E2FUpC2xGBXVMsDFtURiAb">
          3. Är näringsministern beredd att vidta åtgärder för att förverkliga
          Centerns förslag om företagsgaranti som skulle ge de mindre företagen
          tillgång till riskkapitalet?
        </p>
        <p xml:id="i-Uv2wPeemkpbHPDCYo3y67g">
          4. Vilka övriga åtgärder ämnar näringsministern vidta för att
          öka de mindre och medelstora företagens tillgång till riskvilligt
          kapital?
        </p>
        <pb facs="PDF:67"/>
      </div>
    </body>
  </text>
</TEI>
