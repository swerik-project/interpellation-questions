<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0103">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:103</head>
        <author who="unknown">Maggi Mikaelsson (v)</author>
        <minister who="unknown">statsrådet Pierre Schori</minister>
        <topic>Tjernobylolyckan m.m.</topic>
        <docDate when="1995-04-04">Inkom den 4 april</docDate>
        <status inProtocol="199495/prot-199495--097.xml" when="1995-04-28" status="answered">Besvarad den 28 april, Prot. 1994/95:97</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:103 av Maggi Mikaelsson (v) till statsrådet Pierre Schori
          om Tjernobylolyckan m.m.
        </IPQ_title>
        <submission_info>
          Inkom den 4 aprilBesvarad den 28 april Prot. 1994/95:97
        </submission_info>
      </div>
      <div type="IPQuestionBody">
        <p>
          Det har snart gått ett decenium sedan Tjernobylolyckan. Olyckan
          drabbade hela regioner och enskilda hårt. Problemet är att vi
          fortfaran­de har en oklar bild av effekterna av olyckan. Olika
          uppgifter sprids och det är svårt att veta vad som är korrekt
          och vad som är överdrifter och brist på objektivitet.
        </p>
        <p>
          Exempel på detta är kanske ett inslag i TV-programmet ”8 dagar”
          den 19 februari. Man redogjorde där för olika mer eller mindre
          korrek­ta fakta och antydde att Tjernobylolyckan var orsaken.
          T.ex. påstod man att endast 23 % av barnen är friska i vissa områden
          i Ukraina och Vitryssland och att antalet döda till följd av olyckan
          är tiotusentals.
        </p>
        <p>
          Ledande forskare inom medicin menar (DN den 27 mars) att detta
          är exempel på desinformation som t.o.m. kan leda till förvärrade
          skador eftersom felaktiga beslut kan tas. Antalet skadade barn
          har ökat menar forskarna men är jämfört med det totala antalet
          barn litet. Vi får också motstridiga uppgifter om skadade och
          dödade bland röjningsarbetarna. Även om man går till andra källor
          går uppgifterna om effekterna av olyckan isär.
        </p>
        <p>
          Sveriges stöd till Vitryssland och Ukraina har efter olyckan
          varit försumbart. Efter vad Vänsterpartiet erfarit från Utrikesdepartementet
          m.fl. har det direkta stödet 1990-1993 varit 10,0 miljoner kronor
          till Vitryssland och 13,4 miljoner kronor till Ukraina. Det är
          0,6 % respek­tive 1,0 % av det totala statliga stödet till CEE.
          SIDA har bidragit med 4,2 miljoner kronor i katastrofbistånd.
          Statens kärnkraftsinspektion, Statens strålskyddsinstitut och
          BITS har projekt i gång som tillsam­mans kostar ett mindre antal
          miljoner. Till detta kommer svenskt stöd via internationella kanaler.
          Nivån på detta stöd är långt ifrån den retorik som har förekommit
          om att stödja dessa länder. Svensk strategi utmyn­nar i att stödja
          länderna i vår närhet. Vitryssland och Ukraina ingår i Sveriges
          närhet. Det visade inte minst Tjernobylolyckan på ett påtagligt
          sätt.
        </p>
        <p>
          Sverige har unik kompetens att bidra med till dessa länder vad
          gäl­ler medicinsk kunskap och teknik, kärnsäkerhetsteknologi,
          sanering av skadade markområden, uppbyggnad av infrastruktur m.m.
          Stora insat­ser skulle därför kunna göras när det gäller modern
          sjukvård, in­frastrukturuppbyggnad och investeringar i nya miljöanpassade
          energi­anläggningar som kan ersätta kärnkraften.
        </p>
        <p>
          Det finns rapporter som talar om förhöjd risk för ytterligare
          reak­torhaveri i kvarvarande reaktorer i Tjernobyl, men återigen
          vet vi inte vad som är sant. Men det visar behovet av att så snabbt
          som möjligt bygga upp alternativ till kärnkraften.
        </p>
        <p>
          Sammanfattningsvis kan vi konstatera att trots att Vitryssland
          och Ukraina drabbats av Tjernobylolyckan och trots att dessa länder
          i öv­rigt har ett stort behov av stöd har det svenska stödet och
          samarbetet
        </p>
        <pb facs="PDF:108"/>
        <p>
          med dessa två länder varit ringa. Proposition 1994/95:160 om
          samarbe­tet med Central- och Östeuropa som nyligen lämnades till
          riksdagen utgör inget undantag.
        </p>
        <p>
          Mot bakgrund av det anförda vill jag fråga Pierre Schori:
        </p>
        <p>
          1. Vad tänker regeringen göra för att få fram och redovisa relevanta
          uppgifter om effekterna av Tjernobylolyckan?
        </p>
        <p>
          2. Har regeringen några intentioner att öka stödet till Vitryssland
          och Ukraina?
        </p>
        <pb facs="PDF:109"/>
      </div>
    </body>
  </text>
</TEI>
