<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0042">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:42</head>
        <author who="unknown">Stig Bertilsson (m)</author>
        <minister who="unknown">civilministern</minister>
        <topic>föreningslivets lotteri- och spelverksamhet</topic>
        <docDate when="1994-12-07">Inkom den 7 december</docDate>
        <status status="retracted">Återtagen</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:42 av Stig Bertilsson (m) till civilministern om föreningslivets
          lotteri- och spelverksamhet
        </IPQ_title>
        <submission_info>
          Inkom den 7 decemberÅtertagen
        </submission_info>
      </div>
      <div type="IPQuestionBody">
        <p>
          Det har fram till regeringsskiftet hösten 1994 rått enighet över
          par­tigränserna om att idrotten och föreningslivet i övrigt med
          verksamhet riktad mot barn och ungdom åter skall beredas möjlighet
          till ökade intäkter från lotteri- och spelmarknaden. Detta var
          en av slutsatserna i
        </p>
        <note type="pageNumber">
          36
        </note>
        <pb facs="PDF:36"/>
        <p>
          den senaste lotteriutredningen samt i den nya lotterilag som
          antogs av riksdagen i våras.
        </p>
        <p>
          Bakgrunden till denna enhälliga inställning - och till de åtgärder
          som föreslogs av lotteriutredningen och som sedermera kom till
          uttryck i den nya lotterilagen - var att föreningslivet under
          1980-talet haft betydande svårigheter att hävda sig på lotteri-
          och spelmarknaden. Lotterier och spel har av tradition varit en
          betydelsefull inkomstkälla för föreningslivet. Engagemang av många
          medlemmar och en tidigare relativt begränsad konkurrens har medfört
          att betydande och välbehöv­liga intäkter kommit föreningslivet
          till del.
        </p>
        <p>
          Lotteriutredningen, och sedermera riksdagen under våren 1994,
          fastslog enhälligt att föreningslivets intäkter från lotteri-
          och spelmark­naden bör beredas möjlighet att öka. Bakgrunden härtill
          var också den samstämmiga uppfattningen att föreningslivet under
          överskådlig tid inte kan räkna med ökade bidrag från allmänna
          medel.
        </p>
        <p>
          En annorlunda inställning synes nu prägla den nya regeringens
          arbe­te. Detta framgår av åtgärder som regeringen vidtar men också
          av ute­blivna åtgärder på en del områden. Sammantaget innebär
          detta ett bety­dande hot mot idrottens och det övriga föreningslivets
          ekonomi.
        </p>
        <p>
          En tid efter regeringsskiftet meddelade enskilda statsråd att
          rege­ringen avsåg att avbryta överlåtelsen av AB Tipstjänst till
          det svenska föreningslivet. Socialdemokraternas grundinställning
          i denna fråga var inte okänd, men beskeden lämnades under sådana
          former att det kunde uppfattas att den avbrutna överlåtelseprocessen
          också skulle få till följd att lotteri- och spelintäkter i ökad
          grad skulle styras till statskassan i stället för till föreningslivet.
        </p>
        <p>
          Beskeden lämnades uppenbarligen utan att regeringen närmare fun­derat
          på deras konsekvenser. Detta kommer just nu till uttryck i AB
          Tipstjänsts lansering av det nya spelet Tips-Bingo. När Tipstjänst
          för några år sedan planerade att introducera detta spel avstod
          bolaget sedan man insett att bolaget skulle kunna hamna i konflikt
          med föreningsli­vets och idrottens Bingo-Lotto.
        </p>
        <p>
          I situationen när beslut tagits om att Tipstjänst skulle överlåtas
          till föreningslivet fanns det från den förra regeringens sida
          ingen anledning att ha några invändningar mot lanseringen av Tips-Bingo;
          det skulle i detta läge bli möjligt för föreningslivet och idrotten
          att själva avgöra hur tillgängliga lotteri- och spelformer skulle
          kunna användas för att ge bästa möjliga utdelning för föreningarna.
        </p>
        <p>
          I och med att regeringen numera deklarerat att AB Tipstjänst
          avses bli kvar i statlig ägo visar skarpa reaktioner att betydande
          delar av föreningslivet och idrotten uppfattar att det nya spelet
          riskerar att utar­ma föreningslivets Bingo-Lotto.
        </p>
        <p>
          De lotteriautomater som ger föreningslivet intäkter av lotterimark­naden
          innebär att föreningarna har en egen position på denna marknad.
          Genom avtal med entreprenörer kan föreningslivet agera på lotteri­marknaden.
          Nyligen tagna regeringsbeslut hotar föreningarnas arbete inom
          detta område.
        </p>
        <p>
          Avsikten med överlåtelsen av AB Tipstjänst till föreningslivet
          och idrotten var inte bara att på kort sikt åstadkomma ökade lotteri-
          och spelintäkter till föreningarna. Meningen var också att ge
          föreningslivet
        </p>
        <note type="margin">
          Interpellationer1994/95:1 - 154
        </note>
        <note type="pageNumber">
          37
        </note>
        <pb facs="PDF:37"/>
        <note type="margin">
          Interpellationer1994/95:1 - 154
        </note>
        <p>
          en starkare ställning på denna marknad. Även om mindre delar
          av AB Tipstjänsts överskott i dag på olika sätt tillfaller idrotten
          så var avsikten med överlåtelsen dels att föreningslivet därmed
          skulle få ökad kompe­tens på lotteri- och spelområdet, dels att
          Tipstjänst skulle kunna bli starkare med nya aktiva ägare. Eftersom
          lotterier och spel av tradition utgör en betydande inkomstkälla
          för föreningslivet var överlåtelsen efterlängtad från stora delar
          av föreningslivet. Genom regeringens agerande har detta nu omöjliggjorts.
        </p>
        <p>
          Beslutet om införande av värdeautomater liksom de förbättringar
          som kommer till uttryck i den i våras antagna lotterilagen var
          avsedda att ge föreningslivet ökade intäkter från lotteri- och
          spelmarknaden. Med de åtgärder som regeringen nu har vidtagit
          eller planerar att vidta kommer med stor sannolikhet föreningslivet
          och idrotten att förlora intäkter från lotteri- och spelmarknaden
          som överstiger de förväntade förbättringarna.
        </p>
        <p>
          Vilka åtgärder avser civilministern vidta för att på annat sätt
          stärka föreningslivets och idrottens ställning på lotteri- och
          spelmarknaden?
        </p>
        <p>
          Vilka åtgärder avser civilministern vidta för att ge idrotten
          och föreningslivet möjlighet till inkomstförstärkning utanför
          lotteri- och spelmarknaden?
        </p>
        <pb facs="PDF:38"/>
      </div>
    </body>
  </text>
</TEI>
