<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0068">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:68</head>
        <author who="unknown">Widar Andersson (s)</author>
        <minister who="unknown">justitieministern</minister>
        <topic>Sverige och Schengenavtalet</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:68 av Widar Andersson (s) till justitieministern om Sverige
          och Schengenavtalet
        </IPQ_title>
        <submission_info>
          Inkom den 2 marsBesvarad den 31 mars Prot. 1994/95:83
        </submission_info>
      </div>
      <div type="IPQuestionBody">
        <p>
          Den 26 mars inleder sju av medlemsländerna i EU ett djupare sam­arbete
          som syftar till öppna gränser mellan länderna. Avsikten är att
          avbyråkratisera och förenkla medborgarnas rörlighet över nationsgrän­serna.
        </p>
        <p>
          Enligt uppgifter från regeringen överväger Sverige att deltaga
          i Schengensamarbetet. Inom Norden existerar sedan länge det slags
          fria rörlighet som länderna på kontinenten nu eftersträvar. Eftersom
          Norge och Island inte är medlemmar i EU så kan de emellertid inte
          bli med­lemmar i Schengen.
        </p>
        <p>
          Eftersom en av de bärande idéerna med Schengensamarbetet är att
          kontrollen skall vara avsevärt hårdare än i dag vid de yttre gränserna,
          innebär Schengensamarbetet stora risker för den fria rörligheten
          i Nor­den. Det är väsentligt att det nu blir en öppen debatt i
          Sverige om för- och nackdelar med Schengen.
        </p>
        <p>
          Därför vill jag att justitieministern besvarar följande frågor:
        </p>
        <p>
          Schenensamarbetet förutsätter en vilja till harmonisering och
          lika bedömning av bl.a. narkotikapolitik, asylpolitik och polisens
          möjlighe­ter att ingripa, kontrollera och anhålla misstänkta medborgare.
          Finns denna harmonisering i dag när ett land som Holland i praktiken
          har avkriminaliserat narkotikamissbruk och dessutom är ett ledande
          produ­centland av illegal narkotika?
        </p>
        <p>
          Schengensamarbetet förutsätter också - om rättsstaten skall upp­rätthållas
          och den fria rörligheten för kriminella personer begränsas - att
          kontrollen flyttas från gränserna och in i länderna.
        </p>
        <p>
          Som jag förstår krävs det att polis och tullkriminalpersonal
          får be­fogenheter att göra kontroller av medborgare och gods i
          hela landet och utan direkt brottsmisstanke. Avser regeringen
          att förelägga riksdagen sådana förslag?
        </p>
        <p>
          Storbritannien har valt att stå utanför Schengensamarbetet. De
          har inga landgränser till övriga EU och utövar därför sin kontroll
          framför allt vid hamnar och flygplatser. Sverige har liknande
          förutsättningar. På
        </p>
        <pb facs="PDF:68"/>
        <p>
          vilket sätt skulle - enligt regeringen - Sverige och svenskarna
          miss­gynnas om vi valde att stå utanför det frivilliga Schengensamarbetet?
        </p>
        <pb facs="PDF:69"/>
      </div>
    </body>
  </text>
</TEI>
