<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0041">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:41</head>
        <author who="unknown">Hadar Cars (fp)</author>
        <minister who="unknown">kulturministern</minister>
        <topic>satellit-TV- området</topic>
        <docDate when="1994-12-06">Inkom den 6 december</docDate>
        <status inProtocol="199495/prot-199495--053.xml" when="1995-01-19" status="answered">Besvarad den 19 januari, Prot. 1994/95:53</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:41 av Hadar Cars (fp) till kulturministern om satellit-TV-
          området
        </IPQ_title>
        <submission_info>
          Inkom den 6 decemberBesvarad den 19 januari Prot. 1994/95:53
        </submission_info>
      </div>
      <div type="IPQuestionBody">
        <p xml:id="i-UkaTy1U7HZCEqtLvKwjZe8">
          De senaste årens avreglering av etermedierna har på många sätt
          varit bra och välkomnas av en bred allmänhet. Utvecklingen har
          kunnat ske dels genom att den tekniska utvecklingen drivit på
          processen och skapat jordmån för dynamiskt företagande, dels genom
          aktiva insatser inte minst från den förra borgerliga regeringen
          och dess kulturminister. Nu finns det en mängd nya kanaler att
          välja mellan i både radio och TV. Mångfalden och yttrandefriheten
          har förstärkts och samtidigt har upphävandet av monopolet inneburit
          att etermediernas rikslikarroll försvagats. Detta är ur många
          aspekter hälsosamt.
        </p>
        <p xml:id="i-bA2RzFPX9Ce8RurD1rcHB">
          Därmed inte sagt att utvecklingen också leder till i alla avseenden
          positiva ägarstrukturer. Risken för nya monopol, inte minst när
          det gäller skandinavisk kabel- och satellit-TV, är uppenbar. Nästan
          utan att någon tagit notis om det har tre giganter inom telekommunikation
          och satellit-TV nyligen inlett ett samarbete som kan leda till
          att satellit-TV i Skandinavien inom bara något år kontrolleras
          helt av en enda aktör.
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199495/pages/ip_199495_35.pdf"/>
        <p xml:id="i-VQ4SERaXcScueZ9MHgRLrq">
          I augusti i år kunde Kinnevik meddela att företaget inlett ett
          nor­diskt samarbete genom vilket tongivande medie- och telekommunika-
          tionsintressen kittas samman. Tillsammans med Tele-Danmark och
          Norska Televerket har Kinnevik bildat ett bolag för distribution
          av program via satellit - Nordic Satellitic Distribution, NSD.
          Ett syfte med bolaget är att genom bakomliggande avtal kontrollera
          distribution och försäljning via alla de för nordiska ändamål
          existerande TV- satelliterna - Thor, Sirius, Tele X och Intelsat
          702.
        </p>
        <p xml:id="i-BvMYjpVY4rF41apQyebfNr">
          Härtill har Kinneviks dotterbolag VIASAT av NSD getts en enastå­ende
          position. Företaget marknadsför och administrerar de s.k. smarta
          kort som den måste ha som vill se en viss satellitkanal via sin
          para- bolantenn. I Sverige har VIASAT fått NSD:s uppdrag att hantera
          all sådan administration, kund- och betalningshantering åt NSD.
        </p>
        <p xml:id="i-DqDpghWZgXNM9Kew3fy55c">
          För konsumenten kan den nya sammordningen vid en ytlig betrak­telse
          framstå som attraktiv. Den innebär att man med en relativt enkel
          och billig parabolantenn kan få in stora delar av kanalutbudet.
          Anten­nen behöver inte vridas fram och tillbaka eftersom kanalerna
          sprids via en och samma satellitplattform. Parabolägaren, som
          abonnerar på sina kanaler via smarta kort, kommer i princip bara
          behöva skaffa sig Via- sats parabolkort.
        </p>
        <p xml:id="i-HxkodtraNEVx11dbbo2889">
          NSD:s stiftare är uppenbarligen medvetna om det känsliga i projek­tets
          koncentrationseffekter. Då NSD lanserades sökte man därför foku­sera
          uppmärksamheten på projektets kulturpolitiska betydelse och dess
          vikt för det nordiska samarbetet. Bl.a. instiftade NSD en särskild
          pro­gramfond om 5 miljoner kronor och fick företrädare för Föreningen
          Norden att välsigna planerna.
        </p>
        <p xml:id="i-3AU2QRB9gAtmWg9Jr1k2zS">
          Helt klart är att företaget Kinnevik - den dominerande privata
          TV- aktören i Skandinavien - utnyttjat möjligheterna att skaffa
          sig kontroll över satellit-TV-marknaden i Skandinavien. Enbart
          i Sverige omfattar Kinneviks kanaler - utöver den enskilt största
          ägarposten i TV 4 - TV 3, TV 1000, Filmmax, TV 6, TV G, och Z-TV.
          Härtill kommer ett otal ytterligare TV- och medierelaterade företag
          samt betydande inne­hav inom bl.a. telekommunikation. Då därtill
          kommer att de ledande statliga teleföretagen och kabeloperatörerna
          i Norge och Danmark (Norska Televeket och Tele-Danmark) ingår
          i denna allians ställs många telerättsliga principer på sin spets.
        </p>
        <p xml:id="i-63LiTG4nWNbjmbHWHC995t">
          Med det norsk-danska samarbetet får Kinnevik möjlighet att, när­mast
          totalt, kontrollera satellit-TV-marknaden. Det blir Kinnevik som
          i praktiken avgör vilka kanaler och TV-bolag som skall få tillgång
          till satelliterna och därmed nå de skandinaviska TV-tittarna.
          Kinnevik befäster sin ställning genom att kunna erbjuda de mest
          attraktiva smarta korten - och det är Kinnevik som avgör vilka
          kanaler som skall få finnas med på Viasats kort. Hur strategin
          att nå dominans kan ta sig uttryck framgår av hur VISAT börjat
          marknadsföra den nya satellit­plattformen. Det kontrakt som erbjuds
          omfattar hela kanalutbudet för­utom Kinneviks huvudkonkurrent,
          Film-Net. Härtill begär man att kunderna uppger om de prenumererar
          på annan filmkanal, dvs. Kinne­vik söker registrera konkurrenternas
          kunder. Enligt uppgifter har Film- Net gått till norsk domstol
          för att bl.a. få denna sak prövad gentemot
        </p>
        <note type="margin" xml:id="i-CCwthtuLymjaZcx9tQ4WEC">
          Interpellationer1994/95:1 - 154
        </note>
        <note type="pageNumber" xml:id="i-JxDzz7LgCJ4YrQgJJzb6Cz">
          35
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199495/pages/ip_199495_36.pdf"/>
        <note type="margin" xml:id="i-HtiMKpjrZ7r4x6Xc1T2Zyd">
          Interpellationer1994/95:1 - 154
        </note>
        <p xml:id="i-5km2jRU4UpUvuNAJBsQ5tu">
          det norska Televeket. Även EU-kommissionen har från konkurrens­rättsliga
          utgångspunkter uppmärksammat fallet.
        </p>
        <p xml:id="i-E8DGUg5vbAEpeAzshbPjdi">
          NSD har presenterat planer på att framgent utveckla en ny egen
          nordisk kodningsstandard. Enkelt uttryckt gäller det hur TV-signalerna
          omvandlas för att en parabolägare skall kunna se satellit-TV när
          väl abonnemanget är betalt. Om NSD gör allvar av planerna kan
          Kinnevik i praktiken komma att få monopol på den teknologi som
          framgent måste användas.
        </p>
        <p xml:id="i-BMWyrCwfbmSzvR7rZZLj97">
          I dagsläget är det uppenbart att det skapats ett etablerings-
          och kon­kurrenshinder. Med NSD har all attraktiv satellitkapacitet
          sålts slut. Inga ytterligare etableringar kan ske utan att utgivaren
          först passerar Kinneviks nålsöga. Inför den digitala revolutionen
          kontrollerar Kinne­vik med NSD en kapacitet som enkelt kan flerdubblas
          och ge Kinnevik åtminstone ett trettiofemtal TV-kanaler i Norden.
        </p>
        <p xml:id="i-PKfdxMY2yiCgWHPKAyHENd">
          Alla monopol leder förr eller senare till ineffektivitet och
          kostnader för enskilda och för samhället som helhet. Monopol i
          medierna är sär­skilt allvarlig då yttrandefriheten förutsätter
          mångfald och konkurrens.
        </p>
        <p xml:id="i-3zQRVVja2hwKyZqNDuYoFB">
          I NSD-samarbetet ingår bl.a. den nya svenska TV-satelliten Sirius,
          ägd av Rymdbolaget, och Teracom - båda helägda statliga bolag.
          För­utom till TV 4 har all kapacitet på Sirius sålts till Kinneviksgruppens
          kanaler. De överväganden som ligger till grund för denna försäljning
          av satellitkapacitet är knappast mediepolitisk, utan har främst
          styrts av affärsmässiga överväganden, dvs. att snabbt visa Sirius
          ägare (staten) att satellitförvärvet var affärsmässigt motiverat.
        </p>
        <p xml:id="i-5zdHzQM2oGBbwTJFYHUtSF">
          Jag har med tillfredsställelse noterat att statsrådet inte tänker
          vara overksam inför monopoltendenserna på satellit- och kabel-TV-området.
          I flera intervjuer tar kulturministern Kinneviks NSD-engagemang
          som exempel på oönskad maktkoncentration. Enligt regeringsförklaringen
          kan vi också vänta en utredning av maktkoncentrationen i medierna.
        </p>
        <p xml:id="i-PAVUcqcxu9b1NqbF7SNt6t">
          Jag vill ställa följande frågor till statsrådet:
        </p>
        <p xml:id="i-Q6TZmcVVgDEc1kpFoeZY6N">
          1. Vilka initiativ avser statsrådet ta med anledning av NSD:s
          försök att skaffa sig kontroll över distributionen av satellit-TV?
        </p>
        <p xml:id="i-Vwqpnpeb8L8CWNohMsH2UV">
          2. Vilka legala möjligheter ger nationell och internationell
          rätt att lösa upp sådana etablerings- och konkurrenshinder som
          jag här redo­gjort för?
        </p>
        <p xml:id="i-TomzybPpwp2UpZEogRuzzM">
          3. Kommer statsrådet att ta kontakt med sina norska och danska
          kolleger för att finna en gemensam strategi i denna sak?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199495/pages/ip_199495_37.pdf"/>
      </div>
    </body>
  </text>
</TEI>
