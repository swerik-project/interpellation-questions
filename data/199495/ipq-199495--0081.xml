<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0081">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:81</head>
        <author who="unknown">Eva Zetterberg (v)</author>
        <minister who="unknown">statsministern</minister>
        <topic>FN:s sociala toppmöte i Köpenhamn</topic>
        <docDate when="1995-03-17">Inkom den 17 mars</docDate>
        <status inProtocol="199495/prot-199495--100.xml" when="1995-05-08" status="answered">Besvarad den 8 maj, Prot. 1994/95:100</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:81 av Eva Zetterberg (v) till statsministern om FN:s
          sociala toppmöte i Köpenhamn
        </IPQ_title>
        <submission_info>
          Inkom den 17 marsBesvarad den 8 maj Prot. 1994/95:100
        </submission_info>
      </div>
      <div type="IPQuestionBody">
        <p xml:id="i-BsricFRigepTKZTc9ejLaZ">
          Den 11 och 12 mars 1995 samlades världens statschefer i Köpen­hamn.
          Bakgrunden är väl känd. Över en miljard människor lever under
          fattigdomsstrecket. Gränsen går vid dem som har mindre än en dollar
          om dagen. Lägger man till alla de människor som har något mer
          än en dollar om dagen, men saknar tillgång till rent vatten, bra
          mat, funge­rande sjukvård och hälsovård rör det sig om långt mer
          än en miljard. Ca 50 % av världens befolkning är barn. Under 1995
          beräknas 13 mil­joner av dessa barn dö på grund av orimliga levnadsvillkor.
        </p>
        <p xml:id="i-Ezy58m55cAwcQCDNLaNVrK">
          De sociala problemen i västländerna berörs också. Bristen på
          social integration, dåliga villkor för gästarbetare och behovet
          av stöd till dem som frivilligt vill återvända till sitt hemland
          uppmärksammas. För första gången har en FN-konferens med deltagande
          av världens politis­ka ledare ställt de sociala frågorna och problemen
          som existerar i både Nord och Syd i fokus.
        </p>
        <p xml:id="i-CF5Jkn3tDjYEZhnx4aDitN">
          Ett omfattande dokument om de nödvändiga insatserna för att be­kämpa
          fattigdomen skrevs under av nästan alla statschefer, inklusive
          den svenske statsministern.
        </p>
        <p xml:id="i-JwnLH68Q9TDAe3TTzarqsP">
          Toppmötet hade föregåtts av intensiva förhandlingar under lång
          tid mellan företrädare för FN:s alla medlemsstater. Framför allt
          ägnades veckan före toppmötet åt att till slut komma överens om
          utformningen av deklarationen och handlingsprogrammet i form av
          de tio åtaganden som nu föreligger. Dokumentet har kritiserats
          och kan givetvis med rätta kritiseras för att inte tillräckligt
          ta upp frågan om fattigdomens orsaker. Förslagen vad gäller medlemsländernas
          åtaganden till ökade resurser till de fattigaste länderna eller
          den militära nedrustningen är inte heller så långtgående som många
          skulle vilja se.
        </p>
        <p xml:id="i-26Q9wpJ1hG5ACjyqidYQdX">
          Faktum kvarstår dock att om handlingsprogrammet verkligen togs
          på allvar av FN:s alla medlemsländer, skulle mycket förändras
          i värl­den!
        </p>
        <p xml:id="i-3eFrPxJK1uPFVwd1yLahYy">
          De konventioner som antagits av FN, exempelvis Barnkonventio­nen,
          samt även de dokument som skrivits på av medlemsländerna i samband
          med miljökonferensen i Rio, mänskliga rättighetskonferensen i
          Wien och befolkningskonferensen i Kairo finns som en grund när
          detta nya dokument har lagts fram i Köpenhamn.
        </p>
        <p xml:id="i-Qs5sKKYN4vGDRxm66QvPDL">
          Aktionsplanen innebär att länderna, förutom sin vilja att bekämpa
          fattigdomen, också uttalat sin avsikt att verka för full sysselsättning,
          rätten till utbildning och hälsa för alla. Att flickor på grund
          av könsdis­kriminering har svårare att få tillgång till utbildning
          påpekas särskilt. Målet är att alla till år 2000 skall gå i grundskola.
          De fattigaste länder­nas behov av skuldavskrivningar liksom nödvändigheten
          av att öka biståndet fanns också med.
        </p>
        <p xml:id="i-GJmGaQ1HeUbooZsGwipbLD">
          Nödvändigheten av att minska resurserna för militära ändamål,
          ola­ga vapenhandel och särskilt skadliga vapen diskuterades intensivt.
          Sverige ville i detta sammanhang speciellt hänvisa till personminorna
        </p>
        <p xml:id="i-4fnF54wjopAbqrt5bWi5T3">
          6 Riksdagen Interpellationer 1994/95:1—154
        </p>
        <pb facs="PDF:81"/>
        <note type="margin" xml:id="i-UX7ss2TCpYiybRFYsvg9z5">
          Interpellationer1994/95:1 - 154
        </note>
        <note type="pageNumber" xml:id="i-Y2NdtM77UEoeNQ6hechNeu">
          82
        </note>
        <p xml:id="i-R67mZRiRnsKpCVgeuKcvyX">
          och de fruktansvärda konsekvenser som personminorna leder till.
          Ty­värr fick inte detta förslag allmän acceptans. En komplikation
          när det gäller internationellt förbud mot personminor är onekligen
          att Sverige som stat inte konsekvent själv gått före med ett totalförbud
          mot innehav av personminor inom det svenska försvaret.
        </p>
        <p xml:id="i-3wxC15LSWH3GEKzLzCgmTL">
          En speciell detalj i FN-sammanhang är att påvestaten, den Heliga
          stolen, uppbär status som stat. Det innebär att dess representant
          är med och förhandlar på lika villkor som andra stater med miljoner
          invånare. Det kan förefalla lustigt, men konsekvensen är att en
          kyrka därigenom får en helt unik särställning. Dessa företrädare
          brukar framföra mycket konservativa åsikter om familjen och reproduktiv
          hälsa, dvs. aborter och familjeplanering.
        </p>
        <p xml:id="i-DaCi6NVseoza6H3JEJ9GJW">
          Danmark gjorde under konferensen ett utspel där de efterskänkte
          skulder på över en miljard danska kronor till u-länder. Skulderna
          var av en typ som Sverige redan för flera år sedan har avskrivit.
          Men Dan­marks agerande väckte trots allt berättigad uppmärksamhet.
          Danmark har dessutom, i motsats till Sverige, lyckats behålla
          enprocentsmålet i biståndet. Sveriges beslut att frysa biståndet
          har uppfattats mycket negativt.
        </p>
        <p xml:id="i-8kkSdsTS7JBCtWQtBohQb4">
          De svenska ståndpunkterna framfördes av regeringen men hade för­ankrats
          i förberedelsekommittén. Ett uppenbart problem visade sig jämfört
          med tidigare FN-konferenser, där Sverige med kraft kunnat driva
          angelägna frågor: Nu måste de svenska ståndpunkterna framföras
          enbart inom EU-kretsen, och det är EU:s talesman som i de slutliga
          förhandlingarna avgör vad som skall sägas.
        </p>
        <p xml:id="i-sdcFmZVvVeoDqbM7Lzig5">
          Samtidigt med den officiella konferensen på Bella Center pågick
          en alternativkonferens på Holmen som samlat ett stort antal frivilliga
          or­ganisationer av NGO-typ, däribland ett hundratal svenska. Ett
          alterna­tivt slutdokument lades fram. Betydelsen av de frivilliga
          organisatio­nernas arbete betonades dock även på den officiella
          konferensen. Från svensk sida är det angeläget att ta vara på
          synpunkter från dessa organi­sationer.
        </p>
        <p xml:id="i-CtdzkdiPZvZWE7CaZYU1Tk">
          Ingela Thalén framhöll i sitt tal att FN:s sociala toppmöte inte
          var en final utan en startpunkt för agerande. Ingvar Carlsson
          betonade att de rika länderna måste leva upp till 0,7 %-målet
          till bistånd som är FN:s riktmärke och att vi måste sätta barnen
          främst.
        </p>
        <p xml:id="i-FJjtK5EZxxh1KYR6nBvwAe">
          Med anledning av ovanstående vill jag fråga statsministern:
        </p>
        <p xml:id="i-NGKGYX5y3icHgpd15LTueR">
          1. På vilket sätt avser regeringen att se till att förverkliga,
          i Sverige och internationellt, de åtaganden som antagits på FN:s
          sociala toppmö­te i Köpenhamn, däribland att sätta barnen främst?
        </p>
        <p xml:id="i-BPwqjzQidQ4Dgzrh3pZX3N">
          2. Vad gör den svenska regeringen för att se till att påvestatens,
          den Heliga stolens, status som stat upphör?
        </p>
        <p xml:id="i-YNTiNnr4qz4D8kPfAXUG3F">
          3. Hur kommer regeringen att agera i FN-sammanhang där Sveriges
          ståndpunkter framförs av EU:s talesman?
        </p>
        <p xml:id="i-4a5SmMTBiizJfkFzgKQnJS">
          4. Vad tänker regeringen göra för att följa åtagandet vad gäller
          att minska överdrivna militära kostnader?
        </p>
        <p xml:id="i-2mqpYcC2J7MHSvtBDT4tf9">
          5. Vad tänker regeringen göra för att leva upp till handlingspro­grammet
          vad gäller de särskilt skadliga vapnen och det svenska inne­havet
          av minor?
        </p>
        <pb facs="PDF:82"/>
        <p xml:id="i-PYDzEgP42vYYLmztw5SrRa">
          6. På vilket sätt ämnar regeringen ta vara på de synpunkter som
          kommit fram från frivilliga organisationer?
        </p>
        <p xml:id="i-XtuL3XGppxCuHKZExSvjzD">
          7. Har regeringen efter FN:s toppmöte omvärderat uppfattningen
          att det svenska biståndet skall frysas fram till 1998?
        </p>
        <pb facs="PDF:83"/>
      </div>
    </body>
  </text>
</TEI>
