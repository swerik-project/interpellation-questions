<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0133">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:133</head>
        <author who="i-NeYACd8NSiYWBhdiUeL6ZZ">Nils Fredrik Aurelius (m)</author>
        <minister who="unknown">statsrådet Jan Nygren</minister>
        <topic>IT-utvecklingen</topic>
        <docDate when="1995-05-02">Inkom den 2 maj</docDate>
        <status inProtocol="199495/prot-199495--110.xml" when="1995-05-29" status="answered">Besvarad den 29 maj, Prot. 1994/95:110</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:133 av Nils Fredrik Aurelius (m) till statsrådet Jan
          Nygren om IT-utvecklingen
        </IPQ_title>
        <submission_info>
          Inkom den 2 maj Besvarad den 29 maj Prot. 1994/95:110
        </submission_info>
      </div>
      <div type="IPQuestionBody">
        <p xml:id="i-RqDcZPuyPN3WSZ29ct2Rhe">
          I den teleutredning som genomfördes vid slutet av 8O-talet diskute­rades
          hushållens och småföretagens tillgång till modern telefoni, inte
          minst i glesbygd. Delar av den nuvarande telelagstiftningen grundas
          på just denna utredning. I samband med utredningsarbetet diskuterades
          också teleledningar med ”datakvalitet” och det gjordes troligt
          att den helt övervägande delen av landet skulle få tillgång till
          sådana om ut­redningens förslag följdes.
        </p>
        <p xml:id="i-EZCABKMAttkDtzN75aBLb">
          Men på tele- och dataområdet går utvecklingen snabbt - i regel
          snabbare än lagstiftningsarbetet. Det är nu uppenbart att det
          som många för bara några år sedan uppfattade som kärnan i telekommunikation
          - dvs. telefoni - visserligen fortfarande är en grundpelare men
          att just datakommunikation eller ”datatelefoni” kommit mycket
          snabbare än många kunnat föreställa sig. De flesta torde dock
          i dag ha klart för sig vad datanät av Internet-typ kommer att
          betyda för utvecklingen.
        </p>
        <p xml:id="i-J1upPyNSGiZPupRASdoi21">
          Tillgången till påfarter till de elektroniska motorvägarna ökar
          också snabbt. Det finns många olika företag som erbjuder anslutning
          till ex­empelvis Internet till allt lägre priser, men det gäller
          företrädesvis i storstäderna. Givetvis kan kunder i landsorten
          köpa dessa tjänster, men de tvingas då betala fj ärrtaxa. Det
          betyder att småföretag och privatper­soner ofta får betala upp
          till tio gånger mer än de som använder samma tjänster i en storstadsregion.
          Även på regional nivå innebär dessa för­hållanden problem. Att
          koppla upp sig från Kalmar mot Västervik innebär samma kostnad
          som från Kalmar till Haparanda. Till detta kommer att nätstandarden
          ofta är klen i många glesbygder, dvs. över­föringskapaciteten
          är låg. Långt ifrån alla områden har fått AXE-system och därmed
          möjlighet att t.ex. nyttja ISDN med de fördelar detta inne­bär
          för datakommunikation. Exempelvis fordras ISDN för olika typer
          av bildtelefoni.
        </p>
        <p xml:id="i-Bvwu2CGMK1HWvcGPUxmV93">
          Dessa förhållanden hotar att omintetgöra visionerna om nyttan
          och fördelarna med det s.k. IT-samhället för landet i sin helhet.
          Att vissa delar av landet får så mycket sämre möjligheter när
          det gäller introduk­tionen av och tillgången till nödvändig och
          billig elektronisk infrastruk­tur kan vara förödande för inte
          minst de mindre företagen. Utveckling­en av distansutbildning,
          decentraliserat arbete, arbete på distans m.m. skulle kunna minska
          behovet av koncentration och resande och innebä­ra ett verkligt
          stöd för glesbygden och de mindre orterna. En förutsätt­ning är
          dock att den elektroniska infrastrukturen inte är sådan att den
          försvårar eller omöjliggör denna utveckling. Kostnaderna för den
          elek­
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199495/pages/ip_199495_143.pdf"/>
        <p xml:id="i-NVWVBXPRaXDVsk3JgqniuX">
          troniska kommunikationen får inte heller vara avsevärt högre
          utanför de stora orterna.
        </p>
        <p xml:id="i-SrwpyNoiaRMecca9UZ7pHp">
          Den senaste tidens utveckling pekar dessvärre inte i rätt riktning.
          Tvärtom verkar det som om skillnaderna mellan storstadsregionerna
          och glesbygden ytterligare kommer att accentueras till följd av
          den snabba utvecklingen.
        </p>
        <p xml:id="i-FDukseS9gGXWLvm69iGJWh">
          Vilka åtgärder ämnar statsrådet vidtaga inom och utom ramen för
          IT-kommissionen för att informationsteknik skall bli tillgänglig
          för hela landet?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199495/pages/ip_199495_144.pdf"/>
      </div>
    </body>
  </text>
</TEI>
