<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0115">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:115</head>
        <author who="unknown">Barbro Westerholm (fp)</author>
        <minister who="unknown">socialministern</minister>
        <topic>förbud mot tobaksreklam inom EU</topic>
        <docDate when="1995-04-24">Inkom den 24 april</docDate>
        <status inProtocol="199495/prot-199495--105.xml" when="1995-05-15" status="answered">Besvarad den 15 maj, Prot. 1994/95:105</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:115 av Barbro Westerholm (fp) till socialministern om
          förbud mot tobaksreklam inom EU
        </IPQ_title>
        <submission_info>
          Inkom den 24 aprilBesvarad den 15 maj Prot. 1994/95:105
        </submission_info>
      </div>
      <div type="IPQuestionBody">
        <p xml:id="i-F2rmmYZLySUBp951Jy72uT">
          Den tobakslag som antogs år 1993 skärptes på riksdagens tillskyn-
          dan år 1994, bl.a. genom ett förbud mot direkt tobaksreklam i
          form av annonsering i pressen. Riksdagen diskuterade i samband
          härmed även ett förbud mot indirekt tobaksreklam. En majoritet
          beslöt ge regeringen till känna att ett sådant förbud skyndsamt
          skulle utredas och att rege­ringen därefter skulle återkomma till
          riksdagen i frågan.
        </p>
        <p xml:id="i-YQ8efs3dMyE6k5BZPXyqFQ">
          Ett av de drivande partierna i denna fråga var socialdemokraterna.
          Vid omröstningen den 16 mars 1994 var det 113 socialdemokratiska
          ledamöter som röstade ”ja” till åtgärder mot den indirekta tobaksrek-
          lamen.
        </p>
        <p xml:id="i-UZ4wGUUVFcTKpimVikBQpM">
          Bland de former av indirekt tobaksreklam som majoriteten ville
          motverka ingår självfallet direkt och indirekt tobaksreklam i
          t.ex. ut­ländsk press. Inom EU finns sedan ett par år ett förslag
          till direktiv om förbud mot både direkt och indirekt tobaksreklam.
          Direktivet har god­känts av parlamentet men ännu inte antagits
          av ministerrådet. En mi­noritet av medlemsländerna är negativa,
          främst Storbritannien och Tyskland.
        </p>
        <p xml:id="i-4tiPGhFuhdiQ4rjETu3WDc">
          Man skulle dock förvänta sig att Sveriges s-märkta regering nu
          skulle ge sitt fulla stöd till direktivförslaget. Ett förbud mot
          indirekt tobaksreklam har starkt stöd inom många andra partier
          här i riksdagen. Enligt den enkät bland ledamöterna som Cancerfonden
          genomförde i december 1994 skulle 200 ledamöter - från samtliga
          partier - rösta ”ja” till ett förbud mot indirekt tobaksreklam.
          Endast 41 ledamöter
        </p>
        <note type="pageNumber" xml:id="i-QLYme3pmwWxf27gY7naXni">
          122
        </note>
        <pb facs="PDF:122"/>
        <p xml:id="i-YB9tMqor7pJbXDEq9YsoYt">
          svarade ”nej”, medan 100 ledamöter var osäkra eller avstod från
          att besvara frågan.
        </p>
        <p xml:id="i-YJ5CaJKccXdSVnUMhbmH8g">
          Ett europeiskt förbud skulle självfallet besvara en hel del av
          de frå­gor som ställts rörande ett reklamförbuds förenlighet med
          olika inter­nationella regler och överenskommelser. Även frågor
          om förbudets förenlighet med svensk grundlag skulle klarläggas
          - numera innehåller ju tryckfrihetsförordningen en ännu tydligare
          regel om att vi får förbju­da reklam om det syftar till att skydda
          hälsa eller miljö enligt förpliktel­se som följer av anslutning
          till EU (TF 1 kap. 9 § 2).
        </p>
        <p xml:id="i-E67n9LipbLt13wjd78H4NS">
          Det hävdas ibland att den blockerande minoriteten inom EU är
          så stark att direktivförslaget inte har några utsikter till framgång.
          Därför bör man, sägs det från vissa håll, nöja sig med en mindre
          långtgående kompromiss som det kan skapas enighet om. Mot detta
          defaitistiska argument kan man anföra att flera kompromissförslag
          redan presente­rats, senast av Tyskland, men att ingen enighet
          kunnat nås om dessa. Den politiska utvecklingen i en del medlemsländer
          talar snarare för att några av de länder som hittills motsatt
          sig ett förbud, är på väg att änd­ra åsikt. I t.ex. Storbritannien
          har labour-partiet (som torde stå den svenska socialdemokratin
          närmare än det parti som i dag har rege­ringsmakten där) entydigt
          deklarerat att man efter ett eventuellt makt­skifte kommer att
          stödja direktivförslaget till förbud. Ett sådant makt­skifte kan,
          såvitt man kan bedöma i dag, komma inom några få år.
        </p>
        <p xml:id="i-GeuCza4Szzvzfobja1zA1s">
          Mot denna bakgrund är det förvånande och oroande att hälsointres-
          serade kretsar i Bryssel, bl.a. företrädare för de europeiska
          cancerföre­ningarna, känner sig mycket osäkra på Sveriges inställning
          i den här frågan. De menar att Sverige inte uttryckt någon klar
          hållning. Visserli­gen har man stött tanken på ett förbud mot
          direkt tobaksreklam, men i övrigt tycks man ha vacklat. Sveriges
          hållning avviker klart från t.ex. Finlands inställning. En del
          bedömare tror att Sverige närmast lutar åt att det inte behövs
          något EU-beslut i frågan, utan att varje enskilt land bör lösa
          detta självt. En sådan lösning skulle sannolikt innebära att Sverige
          fortsätter att utsättas för direkt och indirekt tobaksreklam i
          t.ex. tidningar och tidskrifter från Danmark och Tyskland.
        </p>
        <p xml:id="i-9J3gQ1Q6kN1RHbBz1Ar1wc">
          Sverige kritiseras också i mer allmänna ordalag för att ”inte
          veta vad man vill göra med sitt medlemskap i EU”.
        </p>
        <p xml:id="i-Rbrb5M7yHnJRAQJRhCYEEs">
          Mot denna bakgrund vill jag fråga socialministern om hur Sveriges
          ståndpunkt i fråga om ett EU-förbud mot direkt och indirekt tobaks­reklam
          kommer att beredas inför nästa socialministermöte. Vilken hållning
          vill regeringen inta? Hur kommer denna ståndpunkt att förank­ras
          i riksdagens EU-nämnd och riksdagspartierna i övrigt?
        </p>
        <pb facs="PDF:123"/>
      </div>
    </body>
  </text>
</TEI>
