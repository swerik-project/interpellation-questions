<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0047">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:47</head>
        <author who="unknown">Bo Lundgren (m)</author>
        <minister who="unknown">statsministern</minister>
        <topic>nyföretagandet i den privata sektorn m.m.</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:47 av Bo Lundgren (m) till statsministern om nyföretagandet
          i den privata sektorn m.m.
        </IPQ_title>
        <submission_info>
          Inkom den 10 januariBesvarad den 17 februari Prot. 1994/95:62
        </submission_info>
      </div>
      <div type="IPQuestionBody">
        <p>
          De viktigaste uppgifterna för riksdag och regering under innevaran­de
          mandatperiod är att skapa balans i de offentliga finanserna och
          ska­pa förutsättningar för de hundratusentals jobb i företagen
          som behövs för att eliminera risken för långtidsarbetslöshet.
          Dessa bägge uppgifter är också varandras förutsättningar. Utan
          sanerade statsfinanser får vi inte den varaktigt låga ränta som
          är nödvändig för tillräckligt stora investeringar och en stabil
          utveckling av den privata konsumtionen. Utan en stark tillväxt
          av nya jobb i den privata sektorn, som ökar sta­tens inkomster
          och minskar dess utgifter, försvåras saneringen av stats­finanserna.
          Kraven på besparingar skulle då bli väsentligt större.
        </p>
        <p>
          Dessa samband innebär att de åtgärder som vidtas för att sanera
          de offentliga finanserna måste ha en tillräcklig omfattning och
          dessutom en sådan utformning att de inte i sig hämmar framväxten
          av nya jobb. OECD varnar mot denna bakgrund i sin senaste ekonomiska
          bedöm­ning för skattehöjningar. De kommer, säger man, att normalt
          ha starka negativa sidoeffekter.
        </p>
        <p>
          Den exploderande arbetslöshetsutveckling Sverige fått uppleva
          se­dan 1989 har sitt ursprung i de strukturella ekonomiska problem
          som växt fram sedan slutet av 1960-talet och den kontinuerliga
          kostnadskris vi haft under 70- och 80-talen. Detta har lett till
          att antalet arbetstillfäl­len i den privata sektorn inte har ökat
          sedan 1950-talets början utan i dag är detsamma som för 40 år
          sedan.
        </p>
        <p>
          Den kortsiktiga uppgång i privat sysselsättning som ägde rum
          under senare delen av 1980-talet drevs av den spekulationsekonomi
          som sedan ledde till fastighets- och finanskrisen. Denna var i
          sin tur uppho­vet till det kraftiga ras i produktionen som blev
          följden av att företag
        </p>
        <note type="margin">
          Interpellationer1994/95:1 - 154
        </note>
        <note type="pageNumber">
          43
        </note>
        <pb facs="PDF:43"/>
        <note type="margin">
          Interpellationer1994/95:1 - 154
        </note>
        <p>
          och hushåll amorterade av lån som togs under 1980-talet i sådan
          ut­sträckning att den inhemska efterfrågan föll kraftigt. Detta
          var den främsta orsaken till den explosionsartade utvecklingen
          av de arbetslös- hetsproblem som Sverige har haft sedan början
          av 1970-talet.
        </p>
        <p>
          Den strukturella arbetslöshet som växt fram under ett par decennier
          doldes under slutet av 1980-talet av överhettningen och spekulations­ekonomin.
          Under 1970-talet och inledningen av 1980-talet blev den inte synlig
          till följd av en snabb och långsiktigt ohållbar expansion av den
          offentliga sysselsättningen och av att de olika transfereringssyste-
          men expanderade kraftigt. Sjukfrånvaron steg och förtidspensionering­en
          ökade.
        </p>
        <p>
          Det råder numera en bred politisk enighet om att de i storleksord­ningen
          500 000 nya arbetstillfällen som behövs måste växa fram i den
          privata sektorn. Dessa jobb kan inte kommenderas fram genom politis­ka
          beslut. Det den politiska sektorn kan - och måste - åstadkomma
          är ett sådant klimat att den privata sektorn expanderar. Företagens
          kalky­ler måste visa att investeringar i nya jobb är lönsamma,
          och attityden till företagare och entreprenörer måste vara så
          positiv att de tar den personliga risk en expansion eller start
          av ett nytt företag innebär.
        </p>
        <p>
          Som framgår av diagrammet, som visar hur företagare uppfattar
          förändringen av företagsklimatet 1990 respektive 1993, förbättrades
          företagarklimatet dramatiskt under de gångna åren.
        </p>
        <p>
          Källa: NUTEK/SIFO
        </p>
        <note type="pageNumber">
          44
        </note>
        <p>
          Det finns naturligtvis flera faktorer bakom denna utveckling.
          Mycket väsentligt är emellertid de skattereformer som innebar
          lägre beskattning av arbete och slopad överbeskattning för företagande
          och riskkapitalförsörjning. Den totala marginalbeskattningen på
          arbete minskade kraftigt till följd av skattereformen 1991. Motsvarande
          mar­ginalskatt på avkastningen av det egna kapitalet i företagen
          anpassades till den internationellt rimliga nivå som redan tidigare
          uppnåtts av fler-
        </p>
        <pb facs="PDF:44"/>
        <p>
          talet industriländer - bland dem Norge och Finland - genom företags-
          skattereformen 1993.
        </p>
        <p>
          Vad gäller beskattningen av arbete ligger Sverige emellertid
          även efter skattereformen 1991 och de ytterligare sänkningar som
          genom­förts under den senaste mandatperioden över vad som gäller
          i flertalet andra europeiska länder. Även dessa har stora arbetslöshetsproblem.
          Det är mot den bakgrunden uttalandet av regeringscheferna inom
          EU i Essen skall ses. Där klargörs att beskattningen av arbete
          bör sänkas. Den positiva utveckling som Sverige haft vad gäller
          förutsättningarna för nya jobb i den privata sektorn har vänts
          till sin motsats, sedan soci­aldemokraterna övertog regeringsansvaret.
          Den nya regeringen har genomfört kraftiga skatteskärpningar på
          just arbete. Marginalskatten har höjts kraftigt. Riskkapitalet
          beskattas åter högre än det lånade kapi­talet. Det blir dyrare
          att anställa. Investeringskalkylerna blir sämre och företagar-
          och entreprenörsintresset mindre.
        </p>
        <p>
          I ett läge när det behövs fler nya jobb i den privata sektorn
          höjer re­geringen skatten på arbete. I ett läge när det behövs
          mer privat riskkapi­tal för att bygga upp nya företag och möjliggöra
          expansion av gamla höjer regeringen skatten på riskkapital. Detta
          sker trots att man i vart fall i ord förefaller inse att höjda
          skatter är negativa för ekonomisk tillväxt och ökad sysselsättning.
          I propositionen om finansiering av medlemsavgiften till EU skriver
          regeringen:
        </p>
        <p>
          ”Liksom i andra sammanhang är det angeläget att de skattehöjning­ar
          som väljs i så liten utsträckning som möjligt leder till välfärdsförlus­ter
          utöver det oundvikliga som följer själva skatteuttaget. De extra
          bördor som följer av skattens snedvridande effekter på produktion
          och konsumtion bör begränsas i så stor utsträckning som möjligt.”
        </p>
        <p>
          Regeringen inser således att höjda skatter ger snedvridande effekter
          som oundvikligen leder till välfärdsförluster. Trots detta lägger
          man förslag som leder till en skattechock utan motstycke i modern
          tid. De föreslagna skattehöjningarna innebär att skatten på arbete
          höjs med drygt 36 miljarder kronor och skatten på kapitalbildning
          och produk­tion med ca 18 miljarder kronor.
        </p>
        <p>
          Till yttermera visso skall den senast föreslagna höjningen av
          skatten på arbete enbart drabba den privata sektorn, samtidigt
          som också rege­ringsföreträdare säger sig inse att det är i denna
          sektor som de nya arbetstillfällena måste växa fram.
        </p>
        <p>
          Enbart de föreslagna skattehöjningarna på arbete motsvarar kostna­den
          för uppemot 150 000 heltidsarbeten. Härtill kommer de negativa
          effekterna för riskkapitalförsörjning och investeringsvilja som
          följer av de skärpta skatterna på kapitalbildning och företagande.
        </p>
        <p>
          Statsministern har det övergripande ansvaret för att målen om
          till­räckligt många nya jobb i den privata sektorn och sanerade
          offentliga finanser skall kunna uppnås. Han invände efter stats-
          och regerings- chefsmötet i Essen inte mot de uttalanden som bl.a.
          kräver sänkt be­skattning av arbete.
        </p>
        <p>
          Jag vill mot den bakgrunden fråga statsministern:
        </p>
        <p>
          1. Vilka åtgärder avser regeringen vidta för att förbättra förutsätt­ningarna
          för nyföretagande och expansion i den privata sektorn?
        </p>
        <note type="margin">
          Interpellationer1994/95:1 - 154
        </note>
        <note type="pageNumber">
          45
        </note>
        <pb facs="PDF:45"/>
        <note type="margin">
          Interpellationer1994/95:1 - 154
        </note>
        <note type="pageNumber">
          46
        </note>
        <p>
          2. Vilka åtgärder avser regeringen vidta för att sänka beskattning­en
          av arbete?
        </p>
        <p>
          3. Vilka åtgärder avser regeringen vidta för att uppnå en neutral
          beskattning av olika kapitalinkomster så att avkastningen av riskkapital
          inte i något fall blir högre än motsvarande beskattning av lånat
          kapital?
        </p>
        <pb facs="PDF:46"/>
      </div>
    </body>
  </text>
</TEI>
