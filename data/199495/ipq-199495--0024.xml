<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0024">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:24</head>
        <author who="i-NCm71g5anUBUXFniX6Er3C">Juan Fonseca (s)</author>
        <minister who="unknown">arbetsmarknadsministern</minister>
        <topic>ar­betslösheten bland invandrare</topic>
        <docDate when="1994-11-03">Inkom den 3 november</docDate>
        <status inProtocol="199495/prot-199495--033.xml" when="1994-12-01" status="answered">Besvarad den 1 december, Prot. 1994/95:33</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:24 av Juan Fonseca (s) till arbetsmarknadsministern om
          ar­betslösheten bland invandrare
        </IPQ_title>
        <submission_info>
          Inkom den 3 novemberBesvarad den 1 december Prot. 1994/95:33
        </submission_info>
      </div>
      <div type="IPQuestionBody">
        <p xml:id="i-GwZsLt9KX9pEZb8gLEC7Ji">
          Under 1990-talet har Sverige drabbats av den djupaste strukturella
          krisen sedan världskriget. Denna situation med hög arbetslöshet
          och sjunkande sysselsättning slår särskilt hårt mot en del grupper
          i samhäl­let, bland dessa flyktingar och invandrare.
        </p>
        <note type="pageNumber" xml:id="i-Vmwu4wUBVwsTF7SSGTBkPV">
          19
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199495/pages/ip_199495_20.pdf"/>
        <note type="margin" xml:id="i-GZ118Bq8Vm2D5gsSgNNG1p">
          Interpellationer1994/95:1 - 154
        </note>
        <p xml:id="i-AkexBhyFbCjiFjafrw9DaS">
          Det finns risker för att den framtida arbetsmarknaden och arbetsli­vet
          inte tar emot lågutbildade, handikappade, ungdomar och invandra­re.
          För t.ex. de utomnordiska medborgarnas del kan man konstatera
          att de inte lyckats ta sig in på arbetsmarknaden, trots högkonjunktur
          och arbetskraftsbrist under senare delen av 1980-talet. Enligt
          Arbetskrafts- undersökningen (AKU) hade 1993 knappt fyra av tio
          vuxna, utomnor­diska medborgare ett arbete. Arbetslösheten bland
          afrikaner och ara­bisktalande medborgare ligger kring eller över
          50 %. Bland iranierna var det bara två av tio vuxna som hade ett
          arbete.
        </p>
        <p xml:id="i-K3N9Dduf8iWxQLGwM1Ex3K">
          En förbättring av arbetsmarknadsläget börjar vi att se. Antalet
          ledi­ga jobb har ökat. Fram till i dag har vi tyvärr inte sett
          att denna upp­gång hjälper invandrargrupperna.
        </p>
        <p xml:id="i-FsB2UmzDF8a8XNKtM8xMf4">
          Samhället står inför en radikal situation på arbetsmarknaden
          när det gäller flyktingar och invandrare. Ett nytt arbets- och
          sysselsättnings- mönster håller på att utvecklas bland vissa invandrargrupper,
          dels med ett betydande inslag av eget företagande, dels ett ökande
          antal invand­rare "sysselsatta" utanför den reguljära arbetsmarknaden
          - men också utanför de traditionella arbetsmarknadspolitiska insatsområdena.
        </p>
        <p xml:id="i-TeRWtEVDK6oFSuTN3YRcnc">
          Situationen för flyktingar och invandrare på arbetsmarknaden
          är inte bara ohållbar. Den är dessutom orimlig. Många av dessa
          tusentals människor är unga och välutbildade. De har gått igenom
          mycket och överlevt svåra omständigheter. De är kämpande och initiativrika
          indi­vider som gärna vill arbeta. Grupper av s.k. gamla invandrare,
          dvs. arbetskraftsinvandrare från 1960-talet och tidigare invandrade
          flykting­grupper, tenderar att successivt slås ut från arbetsmarknaden.
          Andelen långtidssjukskrivna och förtidspensionerade inom vissa
          invandrargrup­per har ökat dramatiskt under 1980- och 90-talen.
          Om inget radikalt görs riskerar breda invandrargrupper att slussas
          in i en underklass som kan bli permanent och gå i arv till den
          nya generationen.
        </p>
        <p xml:id="i-62BhL4rQB4e4rWts5S6LMF">
          Med anledning av ovanstående vill jag ställa följande frågor
          till ar­betsmarknadsministern:
        </p>
        <p xml:id="i-N3JTYzUoMSoUaM9B4Ae63d">
          1. Avser arbetsmarknadsministern att vidta några åtgärder riktade
          till invandrar- och flyktinggrupperna i ett läge där vi vet att
          dessa grup­pers förutsättningar väsentligt har förändrats när
          det gäller krav på utbildning, sociala resurser och kulturell
          bakgrund?
        </p>
        <p xml:id="i-TkPHQJkdR1e7Vv3KFb6tuZ">
          2. Avser ministern att verka för att invandrarnas utbildning
          från sina hemländer tillvaratas på ett rationellt och konstruktivt
          sätt?
        </p>
        <p xml:id="i-7CXRMnEFxwTidKWMZKL195">
          3. Avser ministern att vidta några nya insatser - vid sidan av
          de som finns i dag - som leder till att invandrarna på ett smidigt
          och rationellt sätt kan komplettera sina utbildningar?
        </p>
        <p xml:id="i-5rV9efRRijpNCQj5PMMW56">
          4. Avser ministern att vidta några åtgärder för att uppmuntra
          och stödja företagande bland de invandrande medborgarna?
        </p>
        <note type="pageNumber" xml:id="i-ESG79w4vT81ZUBfxSd4Xy9">
          20
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199495/pages/ip_199495_21.pdf"/>
        <pb facs="https://media.githubusercontent.com/media/swerik-project/interpellation-questions-pdf/main/data/199495/pages/ip_199495_22.pdf"/>
      </div>
    </body>
  </text>
</TEI>
