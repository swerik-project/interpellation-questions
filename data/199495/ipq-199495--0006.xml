<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0006">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:6</head>
        <author who="unknown">Dan Ericsson (kds)</author>
        <minister who="unknown">finansministern</minister>
        <topic>den ekono­miska politiken och miljöpolitiken</topic>
        <docDate when="1994-10-12">Inkom den 12 oktober</docDate>
        <status inProtocol="199495/prot-199495--024.xml" when="1994-11-17" status="answered">Besvarad den 17 november, Prot. 1994/95:24</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:6 av Dan Ericsson (kds) till finansministern om den ekono­miska
          politiken och miljöpolitiken
        </IPQ_title>
        <submission_info>
          Inkom den 12 oktoberBesvarad den 17 november Prot. 1994/95:24
        </submission_info>
      </div>
      <div type="IPQuestionBody">
        <p>
          Den ekonomiska politikens syfte måste vara att få den totala
          natio­nalförmögenheten att växa. Med nationalförmögenhet avses
          tillgången till miljö- och naturresurser, det mänskliga ”kapitalet”,
          produk­tionskapitalet, tillgången till varaktiga konsumtionsvaror
          samt natio­nens finansiella nettotillgångar gentemot utlandet.
        </p>
        <p>
          Jag skulle därför vilja formulera ambitionen för den ekonomiska
          politiken som att ”varje politiskt förslag bör granskas med sikte
          på att
        </p>
        <pb facs="PDF:6"/>
        <p>
          öka tillväxten av vår nationalförmögenhet”. Eftersom BNP mäter
          eko­nomisk aktivitet i den del av ekonomin som är prissatt kan
          detta mått komma i konflikt med nationalförmögenhetens utveckling,
          detta bl.a. beroende på att vi i alltför stor utsträckning tillåter
          att ändliga naturre­surser förbrukas gratis eller till ett alltför
          lågt pris. Vi ser fortfarande hur miljön kan förorenas utan att
          den som orsakar det får betala utsläp­pens verkliga kostnader.
          Vi måste konstatera att priset i marknadseko­nomin ännu inte speglar
          den verkliga kostnaden för det vi konsumerar och producerar.
        </p>
        <p>
          Men så länge den ekonomiska politiken och miljöpolitiken inte
          fullt ut samverkar med varandra är det inte ekonomiskt lönsamt
          för företag och enskilda människor att bete sig på ett sätt som
          är förenligt med naturens ramar och spelregler. Så länge detta
          förhållande består kom­mer inte vår livsstil att vara långsiktigt
          hållbar.
        </p>
        <p>
          Det vilar därför ett stort ansvar på oss politiker att våga ta
          beslut som korrigerar priset så att det fungerar som korrekt informationsbära­re,
          dvs. speglar den totala och verkliga kostnaden för olika ekonomiska
          aktiviteter.
        </p>
        <p>
          Miljöproblemen har alltmer övergått från att handla om punktut­släpp
          till att handla om diffus miljöpåverkan förorsakad av vårt sätt
          att konsumera och leva. Skall vi klara miljöproblemen räcker det
          därför inte med befintlig lagstiftning och internationella miljöavtal.
        </p>
        <p>
          Till detta kan läggas att utvecklingen sedan många år tillbaka
          går från ett industrisamhälle till ett informations- och tjänstesamhälle.
          De flesta nya jobb kommer att finnas i tjänstesektorn. När vi
          ser den strukturförändring som Sverige och andra liknande länder
          genomgår, och samtidigt upplever en situation där 13,2% av arbetskraften
          (september 1994) står utanför den ordinarie arbetsmarknaden, måste
          vi fundera över om vårt skattesystem främjar framväxten av nya
          arbetstill­fällen.
        </p>
        <p>
          Eftersom Sverige redan har ett av världens högsta skattetryck
          tror vi kristdemokrater att det inte går att nämnvärt höja det
          totala skatte­trycket. Men vi menar att det skattetryck som är
          nödvändigt för att finansiera ett välfärdssamhälle kan tas ut
          på ett sätt som främjar både jobben och miljön.
        </p>
        <p>
          Genom att införa miljöavgifter, höja de som finns och använda
          skatter på miljöfarliga utsläpp, energi och ändliga naturresurser
          blir det dyrare att förstöra miljön. Då arbetar ekonomin i miljöns
          tjänst. En metod för att få ekonomin att i större utsträckning
          arbeta i miljöns tjänst och samtidigt främja framväxten av nya
          jobb är att genomföra skatteväxling. Enligt våra beräkningar bör
          det vara möjligt att höja skatten på miljöfarliga utsläpp, energi
          och ändliga naturresurser med åtminstone 20-30 miljarder kronor.
          Om detta inte skall slå för hårt mot vissa företag och branscher
          måste det ske under viss tidsperiod. De politiska besluten måste
          vara långsiktiga så att företagen kan planera. Därför krävs en
          bred politisk majoritet.
        </p>
        <p>
          Sänkningen av skatten på arbete kan exempelvis ske genom en sänkning
          av arbetsgivaravgifterna med 4-5 procentenheter. Men också en
          sänkning av tjänstemomsen kan övervägas.
        </p>
        <note type="margin">
          Interpellationer1994/95:1 - 154
        </note>
        <note type="pageNumber">
          7
        </note>
        <pb facs="PDF:7"/>
        <note type="margin">
          Interpellationer1994/95:1 - 154
        </note>
        <p>
          Inom EU har initiativ tagits för att öka användandet av ekonomiska
          styrmedel för att klara miljöpolitiken. Vid ett svenskt medlemskap
          finns det enligt kds uppfattning anledning att Sverige kraftfullt
          agerar för en samordnad politik på detta område. Det skulle underlätta
          för såväl Sverige som övriga länder att bedriva en aktiv miljöpolitik.
        </p>
        <p>
          En skatteväxlingsreform bör föregås av en utredning som studerar
          i vilken takt en skatteväxling kan ske och vilka skatter det skall
          bli fråga om. Utredningen bör utarbeta ett konkret förslag till
          en skatteväxling - för miljön och jobben. Den förra regeringen
          har utfärdat direktiv för en sådan utredning och påbörjat tillsättandet
          av densamma.
        </p>
        <p>
          Med anledning av ovanstående vill jag fråga finansminister Göran
          Persson följande:
        </p>
        <p>
          1. Vilka problem ser finansministern med BNP-måttet respektive
          prissättning i marknadsekonomin ur miljö- och naturresurssynpunkt?
        </p>
        <p>
          2. Är finansministern beredd att medverka till att ekonomiska
          styr­medel nu introduceras i större omfattning för att styra utvecklingen
          i miljövänlig riktning?
        </p>
        <p>
          3. Är finansministern beredd att vid ett svenskt medlemskap i
          EU aktivt arbeta för en samordnad politik när det gäller en ökad
          använd­ning av ekonomiska styrmedel i miljöpolitiken?
        </p>
        <p>
          4. Är finansministern beredd att medverka till att den utredning
          om skatteväxling som var under tillsättande av fyrpartiregeringen
          får full­följas?
        </p>
        <pb facs="PDF:8"/>
      </div>
    </body>
  </text>
</TEI>
