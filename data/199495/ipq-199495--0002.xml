<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0002">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:2</head>
        <author who="unknown">Birgitta Hambraeus (c)</author>
        <minister who="unknown">utrikesministern</minister>
        <topic>EES</topic>
        <docDate when="1994-10-03">Inkom den 3 oktober</docDate>
        <status inProtocol="199495/prot-199495--016.xml" when="1994-10-27" status="answered">Besvarad den 27 oktober, Prot. 1994/95:16</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:2 av Birgitta Hambraeus (c) till utrikesministern om
          EES
        </IPQ_title>
        <submission_info>
          Inkom den 3 oktoberBesvarad den 27 oktober Prot. 1994/95:16
        </submission_info>
      </div>
      <div type="IPQuestionBody">
        <p xml:id="i-EpLvceGzzyCf7rZ6aavjHQ">
          Jag tror inte att många känner till att Sverige genom EES har
          infly­tande över EU:s nya regler. Det verkar som om folk antar
          att vi måste bli medlemmar i unionen först. Det är därför viktigt
          att regeringen, före folkomröstningen den 13 november, redogör
          för våra möjligheter att påverka genom EES.
        </p>
        <p xml:id="i-7irMDRcBQ3YiEWBzMJVtgU">
          I somras bad jag dels i en artikel på DN Debatt, dels genom ett
          öp­pet brev till ansvarig minister att regeringen skulle redogöra
          för hur Sverige utnyttjar EES-avtalets möjligheter att vara med
          och utforma de nya EU-lagar som kommer att beröra näringslivet.
          Jag fick inget svar.
        </p>
        <p xml:id="i-EbxosyXcYHEgj7NqHRYTnt">
          Det påstås felaktigt i debatten att det är först nu, genom att
          vi under­tecknat anslutningsavtalet, som svenska tjänstemän fått
          börja delta i EU:s arbetsgrupper. Det påstås också felaktigt att
          EES är ett lydstatsav- tal och att vi måste ansluta oss till EU
          för att få inflytande på de lagar som har så stor betydelse för
          oss antingen vi går med eller ej.
        </p>
        <p xml:id="i-MZQBdRgWdxGBjp1WKGTofu">
          Om vi skulle anslutas till EU som medlemmar tvingas vi ta över
          alla lagar som EU tidigare stiftat utan att vi har kunnat påverka
          dem. Det­samma gällde EES när avtalet slöts. Men från och med
          att avtalet börjat gälla är det annorlunda. I regeringens skrift
          från juli i år, Förnyelsen av Sverige, står det på s. 17 om avtalet
          om ett europeiskt ekonomiskt samarbetsområde, EES:
        </p>
        <p xml:id="i-XVSRJbw5o85E9WVNrZLTrd">
          Avtalet trädde i kraft den 1 januari 1994. Under den tid som
          avtalet hittills varit i kraft har Sverige och de andra fyra EFTA-länderna
          i EES på ett annat sätt än tidigare blivit delaktiga i utformningen
          av regler om den inre marknaden. Svenska representanter deltar
          i många viktiga arbets- och expertgrupper inom Europiska unionen.
        </p>
        <p xml:id="i-FiXuBDEYpvBSMxYRj3bfP6">
          I riksdagsbeslutet om EES från november 1992 nämns fyra möjlig­heter
          att påverka. Utnyttjar vi dessa?
        </p>
        <p xml:id="i-DXxvimNaocy86N1LuGvX4V">
          1. EES-avtalet ger Sverige initiativrätt. Det är faktiskt mer
          än vad en medlem i EU har, som måste vänta på kommissionens initiativ.
          Vilka initiativ har Sverige tagit i EES, t.ex. för att underlätta
          för nä­ringslivet?
        </p>
        <p xml:id="i-HVTrKAz1hEz7T8aqgBsx6F">
          2. Experter från EFTA-länderna får samverka på lika villkor med
          EU:s experter i de kommittéer som i praktiken utformar EU:s bestäm­melser
          som rör näringslivet. Vilka kommittéer har vi valt att delta i?
          Har EU nekat oss tillträde till någon för näringslivet viktig
          kommitté?
        </p>
        <note type="margin" xml:id="i-Rp9eyC8uSsVnZZeeHggiTa">
          Interpellationer1994/95:1 - 154
        </note>
        <note type="pageNumber" xml:id="i-56tAKKd8vG5gBoC8Ts1GhM">
          3
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199495/pages/ip_199495_4.pdf"/>
        <note type="margin" xml:id="i-Dj7Mz2ddfVZrXDid1gpNxt">
          Interpellationer1994/95:1 - 154
        </note>
        <note type="pageNumber" xml:id="i-MMTrGfQC9L8pKAaV78Cvk3">
          4
        </note>
        <p xml:id="i-K6kYfjErRMU911pYMJMM1m">
          3. Sverige får tidigt tillgång till information om nya regler.
          Samti­digt som kommissionen överlämnar ett förslag till ministerrådet
          ska den överlämna kopior av detta till EES-kommittén. Frågan behandlas
          däref­ter parallellt inom EES genom en fortgående informations-
          och sam- rådsprocess. Hur utnyttjar Sverige denna möjlighet till
          inflytande? Vad planerar regeringen göra för att berörda instanser
          i Sverige ska få läm­na synpunkter innan regeringens tjänstemän
          i praktiken binder Sverige?
        </p>
        <p xml:id="i-LDanKU1dmZopRrBn8JKttw">
          4. Sverige har vetorätt i EES. Som medlem i EU kan vi tvingas
          lyda ett majoritetsbeslut mot vår vilja. EU och EFTA är varandras
          största handelspartner och har ömsesdig glädje av att fortsätta
          det mångåriga, nära utbytet. Eftersom ett EFTA-land kan hindra
          en ny bestämmelse från att införas i EES verkar det troligt att
          EU-ländernas representanter lyssnar på våra synpunkter.
        </p>
        <p xml:id="i-5W4iLdBcXCkdoGVfueRGYS">
          Vi är alltså genom EES med och påverkar i de expertgrupper som
          utarbetar EU:s regler och i de flesta fall också i praktiken beslutar
          om dem, så att EU:s ministerråd endast klubbar dem utan diskussion.
        </p>
        <p xml:id="i-GFy8maDsjp5JDbet7aSkKD">
          Jag vill fråga statsrådet:
        </p>
        <p xml:id="i-L3u4oaSVNg4JSbAMmgPGWQ">
          1. Hur har Sverige utnyttjat sina möjligheter att påverka EU:s
          nya lagar genom EES-avtalet sedan det trädde i kraft?
        </p>
        <p xml:id="i-DB1xG6rmbUQzPidWrxs23J">
          2. Hur ämnar regeringen fortsätta påverkan genom EES, vid ett
          nej i folkomröstningen om medlemskap i EU?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199495/pages/ip_199495_5.pdf"/>
      </div>
    </body>
  </text>
</TEI>
