<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0090">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:90 av Kenneth Kvist (v) till statsrådet Mats Hellström
          om insyn i EU-organisationen
        </IPQ_title>
        <submission_info>
          Inkom den 23 marsBesvarad den 12 maj Prot. 1994/95:104
        </submission_info>
      </div>
      <div type="IPQuestionBody">
        <p>
          När den förre Europaministern Ulf Dinkelspiel den 1 februari
          1993 höll sitt tal inför starten av medlemskapsförhandlingarna
          med EU un­derströk han bl.a. följande:
        </p>
        <p>
          ”Mot den bakgrunden välkomnar Sverige den ökade betoning som
          Gemenskapen lägger vid öppenhet och insyn. Denna utveckling ligger
          i linje med den svenska förvaltningens traditionellt stora öppenhet.
          På detta område för vi med oss grundläggande principer och viktiga
          erfa­renheter som vi gärna delar med oss av.”
        </p>
        <p>
          Hur har det blivit i praktiken?
        </p>
        <note type="margin">
          Interpellationer1994/95:1 - 154
        </note>
        <note type="pageNumber">
          91
        </note>
        <pb facs="PDF:91"/>
        <note type="margin">
          Interpellationer1994/95:1 - 154
        </note>
        <p>
          I Svenska Dagladet den 10 mars redogör reportern Rolf Gustavsson
          för några konkreta fall som visar att Sverige knappast kan påstås
          ha levt upp till den Dinkelspielska deklarationen:
        </p>
        <p>
          1. När EU:s monetära kommitté sammanträdde den 5 mars i Bryssel
          ville inte Finansdepartementets ansvarige tjänsteman bekräfta
          att kommittén inkallats, trots att de europeiska tidningarna var
          fulla av material om detta möte.
        </p>
        <p>
          2. Förslaget till konvention om europeisk polisenhet, Europol,
          har offentliggjorts i Danmark. Men i Sverige vill tjänstemännen
          på Justitie­departementet inte ens medge att förslaget existerar.
        </p>
        <p>
          3. Inför regeringskonferensen 1996 har medlemsländer via EU-
          ambassadörerna i Coreper redogjort för sina respektive värderingar
          om Maastrichtfördraget. Danmark har offentliggjort sina positioner,
          men inte Sverige.
        </p>
        <p>
          Tidningen Journalisten har prövat öppenheten och kunnat visa
          att den knappast existerar: hur ett särskilt och hemligt diarium
          för EU- handlingar upprättats, hur departement vägrar att dela
          ut EU-handlingar osv.
        </p>
        <p>
          Det är svårt att hitta uppgifter som hedrar Sveriges agerande
          eller tyder på att vi ansträngt oss att leva upp till förre Europaministerns
          deklaration.
        </p>
        <p>
          Det har hittills också varit mycket tunnsått med konkreta förslag
          från svensk sida om hur EU kan demokratiseras och om hur öppenhe­ten
          inom unionens olika organ kan öka. Land efter land positionerar
          sig nu inför den viktiga regeringskonferensen 1996. Men Sverige
          tycks ligga påtagligt lågt och riskerar därmed att hamna i politiskt
          bakvatten. Danmarks utrikesministerium har t.ex. nu presenterat
          ett memorandum med krav på ökad öppenhet. Det kan diskuteras om
          det danska försla­get är tillräckligt och riktigt i alla delar.
          Men initiativet är lovvärt, och Sverige borde kunna ta liknande
          steg.
        </p>
        <p>
          Visserligen har regeringen tillsatt en parlamentarisk kommitté
          som skall förbereda frågorna inför 1996 års översynskonferens.
          Men detta hindrar inte regeringen att lyfta fram frågorna kring
          öppenhet, vilka ligger i fas med en mycket bred svensk demokratiuppfattning.
        </p>
        <p>
          Sverige borde kunna verka för att alla diskussioner och omröstning­ar
          i och protokollen från EU:s ministerråd görs offentliga. Sverige
          borde kunna verka för att Corepers förslag offentliggörs och blir
          före­mål för diskussion under minst en tvåmånadersperiod innan
          de - efter verklig behandling och inte som en klump s.k. A-punkter
          - beslutas av ministerrådet.
        </p>
        <p>
          Sverige borde verka för att öka de nationella parlamentens mark
          in­om EU-systement bl.a. genom att nationella parlament ges förslagsrätt.
        </p>
        <p>
          Sverige borde verka för att EU:s förvaltning genomsyras av offent­lighetsprincipen.
          Vi borde kunna verka för att alla lobbyister registreras och att
          kommissionens kontakter med lobbyister redovisas offentligt. Vi
          borde kunna verka för att EU:s beslutanderätt tydligare avgränsas
          och begränsas. Vi borde verka för att en utträdesparagraf införs
          i ett omarbetat Romfördrag.
        </p>
        <note type="pageNumber">
          92
        </note>
        <pb facs="PDF:92"/>
        <p>
          Med hänvisning till det anförda vill jag fråga Europa- och utrikes-
          handelsministern:
        </p>
        <p>
          1. Vilka erfarenheter när det gäller öppenhet har Sverige delat
          med sig av inom EU och i vilka former har detta skett?
        </p>
        <p>
          2. Vilka konkreta förslag har Sverige fört fram eller ämnar Sverige
          föra fram inom EU för att bryta den slutenhet som präglar EU:s
          organ och myndigheter?
        </p>
        <pb facs="PDF:93"/>
      </div>
    </body>
  </text>
</TEI>
