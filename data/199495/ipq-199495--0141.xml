<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0141">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:141 av Ingrid Näslund (kds) till statsrådet Anna Hedborg
          om barn till alkoholmissbrukare
        </IPQ_title>
        <submission_info>
          Inkom den 2 majBesvarad den 9 juni Prot. 1994/95:117
        </submission_info>
      </div>
      <div type="IPQuestionBody">
        <p>
          Alkoholen ger upphov till avsevärda sociala, samhällsekonomiska
          och medicinska problem. Man uppskattar de svenskar som dricker
          så mycket alkohol att det har en negativ inverkan på deras hälsa,
          familje­liv och arbete till ca 300 000.
        </p>
        <p>
          Det allvarligaste problemet är de barn som växer upp i miss-
          bruksmiljöer och i stor utsträckning blir bestulna på sin barndom.
          De bor mitt ibland oss men hur deras liv ter sig, har omgivningen
          ofta inte en aning om.
        </p>
        <p>
          Olika undersökningar tyder på att 10 % eller kanske t.o.m. 15
          % av barnen i Sverige växer upp i hem där en eller båda föräldrarna
          har alkoholproblem.
        </p>
        <p>
          Gravida missbrukare
        </p>
        <p>
          Redan det ofödda barnet löper risk att få bestående men på grund
          av moderns bruk eller missbruk av alkohol. De skador som kan uppkom­ma
          är låg födelsevikt, begåvningshandikapp, ansikts- och skelettmiss­bildningar
          samt skador på synnerv och ögats funktion.
        </p>
        <p>
          Varje år föds fortfarande ett hundratal barn med grava och beståen­de
          alkoholskador på grund av moderns missbruk av alkohol. Den ökan­de
          alkoholkonsumtionen bland unga kvinnor är ett riskmoment i detta
          sammanhang, som kan innebära ett ökat antal skadade barn. Trots
          in­formation på mödravårdscentralen har antalet skadade barn hållit
          sig i det närmaste konstant.
        </p>
        <p>
          Barn till alkoholmissbrukare
        </p>
        <p>
          De barn som tas om hand för samhällsvård kommer ofta från hem
          med missbruksproblem. De flesta bor emellertid kvar i sina hem
          och många far illa i det tysta till följd av föräldrarnas missbruk.
          Dessa barn är som de flesta andra barn oerhört solidariska med
          sina föräldrar. De drar sig ofta för att berätta om sin svåra
          situation både därför att de vill skydda sina föräldrar och därför
          att de tror sig ensamma om sina pro­blem. Detta är ett av skälen
          till att det kan ta lång tid innan dessa barns behov av hjälp
          upptäcks
        </p>
        <p>
          Konsekvenser av föräldrars missbruk
        </p>
        <p>
          Den otrygga missbruksmiljön, som ofta präglas av bråk och miss­handel,
          kan leda till svåra störningar i barnets utveckling. Psykosoma­tiska
          problem, skolproblem, svårigheter med kompisar är vanliga hos
          dessa barn. Dessa barn tar ofta ett ansvar också för sina föräldrar
          långt större än vad som är normalt för deras ålder. De får inte
          möjlighet att vara barn.
        </p>
        <note type="margin">
          Interpellationer1994/95:1 - 154
        </note>
        <note type="pageNumber">
          153
        </note>
        <pb facs="PDF:153"/>
        <note type="margin">
          Interpellationer1994/95:1 - 154
        </note>
        <p>
          En av Alkoholkommissionens uppgifter var att genomföra en analys
          av alkoholmissbrukets familjesociala konsekvenser. Deras analys
          visar på ett brett skadepanorama för barnens del, med konsekvenser
          långt upp i vuxen ålder. De redogör för ett flertal undersökningar
          av barn från hem med missbruksproblem.
        </p>
        <p>
          Förutom de konsekvenser som redan tagits upp kan nämnas att de
          rent allmänt visar tecken på en sämre utveckling än andra barn.
          Risken för att själv hamna i missbruk är också större hos denna
          grupp.
        </p>
        <p>
          Fokusering av barn som far illa
        </p>
        <p>
          I socialutskottets betänkande 1994/95:SoU 15 tas barn vars föräldrar
          är alkoholmissbrukare upp med anledning av en flerpartimotion,
          där jag bl.a. står som undertecknare. Där redogörs för att Socialstyrelsen
          fått i uppdrag att följa och dokumentera hur missbruk hos föräldrar
          påverkar barnets utveckling samt att initiera utvecklingsarbete
          på om­rådet.
        </p>
        <p>
          Socialstyrelsen har också sedan 1991 regeringens uppdrag att
          ge­nomföra ett åtgärdsprogram för att höja kompetensen inom socialtjäns­tens
          individ- och familjeomsorg när det gäller arbetet med barn som
          far illa.
        </p>
        <p>
          Socialtjänstkommittén, som överlämnade sitt huvudbetänkande un­der
          hösten 1994, anser att socialtjänsten bör ha en lagfäst skyldighet
          att bedriva uppsökande verksamhet bland barn och ungdomar som
          riskerar att utvecklas ogynnsamt.
        </p>
        <p>
          Socialstyrelsen har kartlagt gruppverksamheter och andra insatser
          som riktar sig särskilt till barn som har föräldrar som missbrukar
          alko­hol. Till en början har stöd getts på en individuell basis.
          Från 1989 har grupper utvecklats som ett alternativ. Syftet är
          att ge barnet möjlighet att bearbeta sina känslor och förstå beteenden
          som är en följd av föräld­rarnas alkoholmissbruk. Ett mycket litet
          antal grupper är på gång. Någ­ra drivs av kommuner, ibland i samverkan
          med ideella föreningar, andra av stadsmission och diakoniverksamhet.
        </p>
        <p>
          Socialstyrelsens studier visar att samhället gör mycket litet
          för dessa barn trots att det redan är väl dokumenterat att de
          är i behov av hjälp. Socialtjänstkommittén menar att ökade insatser
          krävs från socialtjäns­tens sida. Frågan är om det är realistiskt
          att förvänta sig att denna i långa stycken oprövade verksamhet
          nu skall kunna ta fart i ett läge när socialtjänsten är mycket
          hårt anstängd, när missbruksvården är för­summad och kommunernas
          ekonomi är mycket ansträngd.
        </p>
        <p>
          Mot denna bakgrund vill jag ställa följande frågor till statsrådet
          Anna Hedborg:
        </p>
        <p>
          1. Vad tänker statsrådet göra för att barn till alkoholmissbrukare
          i större utsträckning skall kunna identifieras av dem som möter
          dem i sitt dagliga arbete?
        </p>
        <p>
          2. Vilka åtgärder tänker statsrådet vidtaga för att dessa barn
          inte längre skall lämnas åt sitt öde utan få den hjälp de behöver?
        </p>
        <note type="pageNumber">
          154
        </note>
        <pb facs="PDF:154"/>
        <pb facs="PDF:155"/>
      </div>
    </body>
  </text>
</TEI>
