<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0089">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:89</head>
        <author who="i-yK38BEJnELUH8aVLdVNbu">Fanny Rizell (kds)</author>
        <minister who="unknown">utrikesministern</minister>
        <topic>Turkiet och de mänskliga rättigheterna</topic>
        <docDate when="1995-03-23">Inkom den 23 mars</docDate>
        <status inProtocol="unknown" when="1995-04-28" status="answered">Besvarad den 28 april</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:89 av Fanny Rizell (kds) till utrikesministern om Turkiet
          och de mänskliga rättigheterna
        </IPQ_title>
        <submission_info>
          Inkom den 23 marsBesvarad den 28 april Prot. 1994/95: 97
        </submission_info>
      </div>
      <div type="IPQuestionBody">
        <p xml:id="i-2CtNRqx2ChCHzZrQtXwWyZ">
          Assyrier/syrianer är i dag en liten folkspillra i sydöstra Turkiet.
          1960 fanns 70 000 människor i denna folkgrupp, i dag är de 2 000.
          De flesta som är kvar är äldre människor som varken kan eller
          vill fly. Om denna utveckling fortsätter kommer detta folk snart
          att vara utrotat i sina fäders land. De representerar en gammal
          kristen kultur, vars rötter går till urkristen tid. Denna kultur
          med sina kyrkor och kloster från 300-talet hotas av utplåning.
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199495/pages/ip_199495_91.pdf"/>
        <p xml:id="i-JrQLW2bwvosV2BBKoVMHdv">
          En delegation från UD:s U-avdelning studerade i augusti 1994
          si­tuationen för utvisade assyrier/syrianer. Delegationen konstaterade
          att utvecklingen i samhället med växande inflytande för fundamentalistis-
          ka, nationalistiska och rasistiska strömningar skapar en ökande
          press på kristna och minoriteter. De utsätts för ökade angrepp
          i medier och moskéer. Vandaliseringen av deras kyrkor har också
          ökat. De upplever sig sakna rättstrygghet. Det är viktigt att
          regeringen följer utvecklingen i Turkiet och med eftertryck påtalar
          övergreppen mot den kristna mi­noriteten i landet. Skyddet för
          jordegendomar, kyrkor och kloster måste förbättras.
        </p>
        <p xml:id="i-F2Xhpcv6raAa9en46W375b">
          The Human Rights Foundation of Turkey, HRFT, driver flera in­tressanta
          projekt i Turkiet, bl.a. dokumenterar man brott mot mänskliga
          rättigheter, rehabiliterar tortyrskadade vid tre centrer samt
          ger ut dagli­ga rapporter om MR-läget i landet. Fonden har också
          förslag om kul­turstöd till restaurering av gamla kristna kyrkor
          och andra kulturbygg­nader - något som också stöder minoriteternas
          kulturella rättigheter.
        </p>
        <p xml:id="i-EPZWRPXJk4f7xo4rrHFqt2">
          De rapporter denna organisation ger ut varje år, liksom de som
          pro­duceras av Amnesty och andra MR-organisationer, visar att
          Turkiet inte respekterar de mänskliga rättigheterna. Intrycket
          förstärks när man ser de aktuella attentaten mot den stora gruppen
          alawiter.
        </p>
        <p xml:id="i-Nu8uojXqxqCXmw8y4ZEcDD">
          Turkiet måste på ett helt annat sätt än i dag hävda alla medborgares
          mänskliga rättigheter.
        </p>
        <p xml:id="i-LEE4HbHTtqdt7P1X3yHj1h">
          Vilka krav tänker Sveriges regering ställa på Turkiet vad gäller
          MR?
        </p>
        <p xml:id="i-WhHPFQ4eoXjusxeMWasMk">
          Hur kan Sveriges regering mot bakgrund av aktuella angrepp på
          MR i Turkiet tillstyrka att EU och Turkiet bildar en tullunion?
        </p>
        <p xml:id="i-FFMdkWC6bShZ3aH1KxMBBW">
          Jordegendomar och andra ägodelar konfiskeras av myndigheterna
          när människor flyr från främst östra Turkiet. Vad kan Sverige
          göra i FN eller andra forum för att försvara syrianers/assyriers
          och andra minori­teters äganderätt?
        </p>
        <p xml:id="i-SG5QKovkvKcTqNB8ZjKvdt">
          Hur kan Sverige ytterligare stödja Turkiets inhemska MR- organisationer?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199495/pages/ip_199495_92.pdf"/>
      </div>
    </body>
  </text>
</TEI>
