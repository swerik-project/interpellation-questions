<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0031">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <mp who="unknown">mp freetext</mp>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123">answered</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:31 av Gustaf von Essen (m) till statsrådet Leif Blomberg
          om åtgärder mot människosmuggling
        </IPQ_title>
        <submission_info>
          Inkom den 23 novemberÅtertagen
        </submission_info>
      </div>
      <div type="IPQuestionBody">
        <note type="margin">
          Interpellationer1994/95:1 - 154
        </note>
        <p>
          Vid åtskilliga tillfallen de senaste åren har flyktingar tagit
          sig till Sverige från Baltikum, hitsmugglade av samvetslösa personer
          under förhållanden som är minst sagt livsfarliga. Enligt uppgifter
          lär vi i framtiden få uppleva att ännu fler av dessa ”båtflyktingar”
          med sina egna liv som insats försöker ta sig in i Sverige i smuggelbåtar
          och flot­tar.
        </p>
        <p>
          Riksdagen har tidigare beslutat om skärpt lagstiftning mot männi­skosmugglingen
          men trafiken tycks fortsätta.
        </p>
        <p>
          Vi vet att det finns stora mängder flyktingar i de baltiska länderna.
          Särskilt har de kurdiska flyktingarnas situation i Estland uppmärksam­mats.
          Till detta kommer att det i Ryssland och Baltikum högst sannolikt
          finns ett stort antal flyktingar från de kurdiska områdena, Afghanistan
          och andra länder.
        </p>
        <p>
          Många av dessa flyktingar har förhoppningar om att kunna ta sig
          till Sverige och har också säkerligen erlagt pengar till personer
          som åtagit sig att genomföra transporterna. Andra har inga ekonomiska
          möjlighe­ter och är därför hänvisade till en oviss framtid under
          miserabla förhål­landen.
        </p>
        <p>
          Sverige kan givetvis inte godta att människor smugglas in illegalt
          utan måste vidta åtgärder för att förhindra detta. Samtidigt har
          de bal­tiska staterna inte resurser att förhindra smugglingen.
        </p>
        <p>
          De baltiska länderna har inte skrivit på FN-konventionen om asyl­rätt
          m.m. och de har knappast förutsättningar eller resurser att ta
          hand om flyktingar även om de signerade de internationella avtalen.
          Till detta kommer osäkerhet om de aktuella flyktingarna har skyddsbehov.
        </p>
        <p>
          Mot bakgrund av vad som sagts ovan vill jag ställa följande två
          frå­gor till statsrådet:
        </p>
        <p>
          1. Vilka åtgärder är regeringen beredd att vidta i syfte att
          förstärka bevakningen av svenskt vatten och/eller i samverkan
          med de baltiska regeringarna sätta in resurser för att förhindra
          flyktingsmuggling?
        </p>
        <p>
          2. Vilka åtgärder är regeringen beredd att medverka till så att
          de baltiska staterna samt Ryssland självt kan ta hand om de flyktingar
          som finns där eller medverka till att flyktingarnas situation
          i övrigt kan lösas?
        </p>
        <pb facs="PDF:25"/>
      </div>
    </body>
  </text>
</TEI>
