<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0094">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:94</head>
        <author who="unknown">Siv Holma (v)</author>
        <minister who="unknown">statsrådet Mats Hellström</minister>
        <topic>svenska som EU-språk</topic>
        <docDate when="1995-03-28">Inkom den 28 mars</docDate>
        <status inProtocol="199495/prot-199495--093.xml" when="1995-04-24" status="answered">Besvarad den 24 april, Prot. 1994/95:93</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:94 av Siv Holma (v) till statsrådet Mats Hellström om
          svenska som EU-språk
        </IPQ_title>
        <submission_info>
          Inkom den 28 marsBesvarad den 24 april Prot. 1994/95:93
        </submission_info>
      </div>
      <div type="IPQuestionBody">
        <p xml:id="i-TUaNfJYZefdxj2w6o5jyGZ">
          Under kampanjen inför EU-folkomröstningen utlovade ja-sidan att
          det svenska språket skulle bli officiellt språk och fungera likvärdigt
          med andra EU-språk. Riksdagen har också uttalat att svenska språket
          skall kunna talas och användas obehindrat i EU-sammanhang.
        </p>
        <p xml:id="i-McPE5AcAKoUQ1WT9hsgaE1">
          Men efter några månaders medlemskap så visar det sig att svenska
          språket inte alls har fått det genomslag inom EU som utlovats.
          Flera ledamöter i EU-parlamentet har tvingats tillgripa främmande
          språk eftersom det saknats tolkning till svenska. Ett exempel
          på detta är sammanträdena i det institutionella utskottet i EU-parlamentet,
          där det hittills saknats tolkning till och från svenska språket.
          Handlingar över­sätts heller inte alltid till alla språk. Andra
          svenskar har av olika skäl undvikit att tala svenska trots att
          det funnits översättningsservice. T.ex. har den svenska EU-kommissionären
          Anita Gradin valt att tala engels­ka vid flera tillfällen.
        </p>
        <p xml:id="i-6mMAXuqcsbQRMBNuv8mvMt">
          Kombinationen av dåliga översättningsresurser och oviljan från
          en del politiker och ämbetsmän att använda svenska språket leder
          till att vårt språk utarmas inom EU-systemet. Därmed gynnas eliterna
          ytterli­gare, och de språkligt välutbildade blir de enda som kan
          komma ifråga inom systemets ramar. Det ger också de krafter som
          vill reducera anta­let officiella språk inom EU, däribland den
          franske Europaministern Alain Lamassoure, vatten på sin kvarn.
        </p>
        <p xml:id="i-UEyTf1LQ1n48vYWzTNTGAq">
          För att svenskan skall fylla funktionen av officiellt språk krävs
          ock­så att all primär- och sekundärrätt finns tillgänglig på svenska,
          ett krav
        </p>
        <pb facs="PDF:96"/>
        <p xml:id="i-Mm9uz6M7xdcedtdB975KU4">
          som ännu inte uppfyllts i praktiken. EU-rätten skall ju tillämpas
          som lag i Sverige. Svenska språket är också viktigt eftersom mycket
          av EU:s regelmassa är så oprecis till sin karaktär, och det är
          först efter EG-domstolens beslut som många frågor kan anses vara
          utklarade. Inte heller detta problem är löst och inga klara förbättringar
          tycks vara i sikte.
        </p>
        <p xml:id="i-TWSZhWHuF95iCjgkrMuh2r">
          Det har föranlett den svenske EG-domaren i Luxemburg, Hans Ragnemalm,
          att slå larm genom att utarbeta en promemoria, som sam­manfattningsvis
          är mycket kritisk över de resurser som budgetmässigt kommer att
          tilldelas domstolen i samband med de nya medlemsstater­nas anslutning.
          Konsekvenserna blir, enligt Ragnemalm, bl.a. ätt publi­ceringen
          av den svenska utgåvan av domstolens löpande domstolssam- ling
          försenas och att utredningskapaciteten avseende svensk rätt och
          svenska domstolars tillämpning av EG-rätten bortfaller.
        </p>
        <p xml:id="i-QK5Bm6ngvApHk33BxysrqH">
          Med hänvisning till det anförda vill jag fråga:
        </p>
        <p xml:id="i-3D9sH5X3wv1eVN6FMFAfgf">
          1. Vilka initiativ avser regeringen ta för att det svenska språket
          på ett tillfredsställande sätt kan fungera som ett officiellt
          EU-språk?
        </p>
        <p xml:id="i-5RvjptwCbew6DJ5oP736on">
          2. Vilka åtgärder tänker regeringen vidta för att underlätta
          för per­soner som enbart kan svenska att kunna ta del av EU-handlingar?
        </p>
        <p xml:id="i-14h7G62HM5rReDADLZj6i7">
          3. Vilka initiativ avser regeringen ta för att förstärka språkutbild­ningen
          när det gäller att utbilda tolkar och översättningspersonal till
          EU:s olika institutioner?
        </p>
        <pb facs="PDF:97"/>
      </div>
    </body>
  </text>
</TEI>
