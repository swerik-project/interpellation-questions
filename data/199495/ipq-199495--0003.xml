<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0003">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:3</head>
        <author who="i-Kytbd3WZfQeKTPffXjTEpk">Eva Zetterberg (v)</author>
        <minister who="unknown">utrikesministern</minister>
        <topic>vapenexpor­ten</topic>
        <docDate when="1994-10-10">Inkom den 10 oktober</docDate>
        <status inProtocol="199495/prot-199495--025.xml" when="1994-11-18" status="answered">Besvarad den 18 november, Prot. 1994/95:25</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:3 av Eva Zetterberg (v) till utrikesministern om vapenexpor­ten
        </IPQ_title>
        <submission_info>
          Inkom den 10 oktober Besvarad den 18 november Prot. 1994/95:25
        </submission_info>
      </div>
      <div type="IPQuestionBody">
        <p xml:id="i-XZZhVAPg7VRANkxaiWcsrU">
          Svenska freds- och skiljedomsföreningen tillsammans med svenska
          Amnesty International namngav nyligen 14 stater som allvarligt
          bryter mot de mänskliga rättigheterna men ändå är öppna för svensk
          krigsma- terielexport. Flera av dessa stater har öppnats för export
          under de se­naste åren, t.ex. flera stater vid Persiska viken,
          Bangladesh, Colombia och Sydkorea.
        </p>
        <p xml:id="i-X7VFFCZSqA921r193gbHCb">
          Svensk vapenexport bör kraftigt reduceras och på sikt stoppas
          av flera olika skäl: Det finns ingen möjlighet för Sverige att
          hindra att svenska vapen används i inom- eller internationella
          väpnade konflikter. Det finns heller ingen möjlighet för Sverige
          att förhindra att svenska vapen används av diktatoriska regimers
          brott mot de mänskliga rättig­heterna. Vidare bidrar svenska vapen
          till att legitimera och konsolidera icke-demokratiska och militära
          regimer. Det finns inget som kan mot­verka demokratisering så
          effektivt som att sälja vapen till en militärre­gim. Svensk vapenförsäljning
          bidrar också till att konflikter militarise- ras och att regional
          kapprustning, som t.ex. den mellan Indien och Pakistan, späds
          på.
        </p>
        <p xml:id="i-AxjYy5JSLhQtSzS8uBr5ZS">
          Vapenexporten har dessutom negativa ekonomiska effekter. Den
          utgör ett effektivt medel för att öka på de fattiga staternas
          enorma skuldbörda och för att motverka att statliga resurser används
          till ut- vecklingsfrämjande verksamhet. Som Vänsterpartiet i ett
          flertal motio-
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199495/pages/ip_199495_5.pdf"/>
        <p xml:id="i-B1rCVoMmHHthqL7oijaRKj">
          ner påpekat finns också en stark koppling mellan vapenexporten
          och de internationella flyktingkatastroferna. De krig som människor
          flyr från förs med vapen som till övervägande del importerats
          från den rika västvärlden, inklusive Sverige.
        </p>
        <p xml:id="i-4ATJs3aDa9zdT8kt1aVRNz">
          Av dessa skäl har Vänsterpartiet i många år krävt ett stopp för
          svensk vapenexport. De nationella ekonomiska och säkerhetspolitiska
          argument som inte minst de borgerliga partierna fört fram mot
          detta krav anser vi väga lätt i jämförelse med den förödande internationella
          utveckling den svenska vapenexporten bidrar till.
        </p>
        <p xml:id="i-VkKEeu5ma2QSZN79kXTsLF">
          Även inom det socialdemokratiska partiet finns en stark opinion
          mot svensk vapenexport. Den har tagit sig uttryck i bl.a. motionsyrkan­den
          om stopp för svensk export till militärregimen i Indonesien och
          omfattande kontroll av den internationella vapenhandeln. Socialdemo­krater
          har också i olika sammanhang riktat kritik mot den liberalisering
          av vapenhandeln den borgerliga regeringen genomfört under de tre
          år den suttit vid makten.
        </p>
        <p xml:id="i-GzrZh5ZknUjbpBfHRWabMZ">
          Mot denna bakgrund vill jag ställa följande frågor till utrikesminis­tern:
        </p>
        <p xml:id="i-UYtZynFRwU8mGyzJHjQ7gC">
          1. Kommer den nya socialdemokratiska regeringen att verka för
          en mer restriktiv svensk vapenexportpolitik?
        </p>
        <p xml:id="i-WSMsbnK3RD2hV7zVMrsDgG">
          2. Kommer regeringen att sätta stopp för krigsmaterielexport
          till länder som nu är öppna för export och i så fall vilka länder
          är detta?
        </p>
        <p xml:id="i-UEsCFQJwRdFvBVscTtYTnY">
          3. Kommer den socialdemokratiska regeringen ta initiativ i enlighet
          med den motion Pierre Schori m.fl. skrev i januari 1994 (1993/94:U227)
          i vilken bl.a. krävs stopp för ny svensk vapenexport till Indonesien?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199495/pages/ip_199495_6.pdf"/>
      </div>
    </body>
  </text>
</TEI>
