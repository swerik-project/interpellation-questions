<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0061">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:61</head>
        <author who="unknown">Andreas Carlgren (c)</author>
        <minister who="unknown">statsrådet Anna Hedborg</minister>
        <topic>välfärden</topic>
        <docDate when="1995-02-15">Inkom den 15 februari</docDate>
        <status inProtocol="199495/prot-199495--071.xml" when="1995-03-10" status="answered">Besvarad den 10 mars, Prot. 1994/95:71</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:61 av Andreas Carlgren (c) till statsrådet Anna Hedborg
          om välfärden
        </IPQ_title>
        <submission_info>
          Inkom den 15 februari Besvarad den 10 mars Prot. 1994/95:71
        </submission_info>
      </div>
      <div type="IPQuestionBody">
        <p xml:id="i-FsLimDwu5PqCS2DSBNFDJg">
          Den generella välfärden i vårt land är inte alls så väl uppbyggd
          som vi gärna föreställer oss. Stora grupper står utanför tryggheten,
          trots att den skall vara generell.
        </p>
        <p xml:id="i-P4GpEgXWLTHWyioYcp7K5W">
          Dagens system bygger på att staten skall stå för hela tryggheten
          och att den skall fördelas beroende på de prestationer var och
          en gjort i arbetslivet. Den som inte kommit in på arbetsmarknaden,
          eller den som inte fått möjlighet att förtjäna så mycket, får
          ingen eller liten del av tryggheten. Den som gjort stora förtjänster
          i arbetslivet, tillförsäkras också en stor del av tryggheten.
        </p>
        <p xml:id="i-WLu5p9Gm95ua6nRYriWGXV">
          Det går en trygghetsmur tvärsigenom det svenska samhället. På
          ena sidan finns de som har tillgång till välfärdsstatens alla
          fördelar. På den andra sidan finns allt större grupper, som hamnar
          utanför den generella tryggheten - stora grupper arbetslösa, ungdomar
          och kvinnor som inte fått ordentligt fotfäste på arbetsmarknaden,
          ensamstående föräldrar, fattiga pensionärer.
        </p>
        <p xml:id="i-Lt3UzExHJh21bm3kTKaadj">
          För Centern är det självklart att slå vakt om, och utveckla,
          den ge­nerella välfärden. Den socialdemokratiska regeringen gör
          tvärtom. Regeringen krymper den generella välfärden genom att
          riva upp den allmänna arbetslöshetsförsäkringen och utestänga
          ungdomsgrupper. Samtidigt vill regeringen sänka ersättningarna
          i sjuk- och föräldraför­säkringen så kraftigt att det orimligt
          drabbar de mest lågavlönade.
        </p>
        <p xml:id="i-HSgUvESWeSqhJe8EWiAubj">
          När förslaget till allmän arbetslöshetsförsäkring utarbetades
          under fyrklöverregeringens tid, visades att stora grupper saknade
          arbetslös- hetsförsäkringsskydd. Var tredje arbetslös saknade
          försäkringsskydd. Var femte arbetslös saknade helt ersättning,
          eftersom de inte ens fick kontant arbetsmarknadsstöd (KAS).
        </p>
        <p xml:id="i-H4bKt18oYZT9uxzkcjBTr5">
          Nära nog en halv miljon pensionärer har bara folkpension och
          pen­sionstillskott och får ingen som helst del av ATP-systemet.
        </p>
        <p xml:id="i-6Mea9aeezu8svFoUa62v3Q">
          Barnfamiljerna drabbas av stora orättvisor. En lågutbildad kvinna
          som aldrig fått något välbetalt arbete innan hon föder barn får
          bara 60
        </p>
        <note type="margin" xml:id="i-5bbbiA333rNwMTkCL3ehVm">
          Interpellationer1994/95:1 - 154
        </note>
        <note type="pageNumber" xml:id="i-6WKboq2ssRbDvobbGEHAQe">
          61
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199495/pages/ip_199495_62.pdf"/>
        <note type="margin" xml:id="i-HvXDoSdQkE4oiw8ooaHPbo">
          Interpellationer1994/95:1 - 154
        </note>
        <note type="pageNumber" xml:id="i-2DRWoUzAgMsFJC1uaWwoWJ">
          62
        </note>
        <p xml:id="i-CKZPKQWhSX8vUQRv7g9XJE">
          kr per dag av staten. En välutbildad kvinna som klarat både studier
          och högavlönat jobb före barnafödandet får nära tio gånger mer.
        </p>
        <p xml:id="i-GF6V6rPGzf2yHNizfE1s1F">
          Många barn växer upp i familjer som inte får pengarna att räcka
          ens till det nödvändigaste. Mer än vart femte barn i åldrarna
          0-15 år (400 000 barn) lever enligt Socialstyrelsens siffror i
          familjer som har svårt att klara de löpande utgifterna ens till
          mat och bostad.
        </p>
        <p xml:id="i-KnHJjozWdJGeLpEHrKh11M">
          Samtidigt som allt fler hamnar utanför den generella tryggheten
          ökar andelen som är beroende av behovsprövade bidrag. Allt fler
          blir beroende av socialbidrag. Antalet mottagare av socialbidrag
          är nu hög­re i den moderna välfärdsstaten än det var under depressionen
          på tret­tiotalet.
        </p>
        <p xml:id="i-52uFTyHorbFM89vrQapjfR">
          Välfärd byggd på grundtrygghet innebär att var och en tillförsäkras
          den grundläggande tryggheten, som staten står för, därför att
          man är samhällsmedborgare, inte därför att man utfört vissa prestationer
          i arbetslivet.
        </p>
        <p xml:id="i-6JqrkEkgSAgcgiToaPedWW">
          Att Sverige inte i högre grad byggt upp välfärden utifrån principen
          om grundtrygghet har alltså lett till att stora grupper hamnar
          utanför tryggheten. Därmed har den generella välfärden utholkats.
          Det måste vara ett starkt intresse för alla som slår vakt om den
          generella välfärden att göra något åt detta förhållande.
        </p>
        <p xml:id="i-TtPzwaxihUR6eLyJLcbiKm">
          Det behövs en omfattande och genomlysande utredning om den svenska
          välfärden. Uppgiften borde vara att kartlägga vilka grupper som
          hamnar utanför den generella välfärden och föreslå en utveckling
          av grundtryggheten, så att inte stora grupper faller igenom maskorna
          i samhällets skyddsnät. För att genomföra den viktiga uppgiften
          borde bred kunskap från forskningsvärlden engageras. Samtidigt
          borde ut­redningen ges parlamentarisk förankring, för att utarbeta
          de förslag till utvecklad generell välfärd som bör bli följden.
        </p>
        <p xml:id="i-AXLqz6Egj5UwGa8kK75wAX">
          Med hänvisning till ovanstående vill jag ställa följande frågor
          till biträdande socialministern:
        </p>
        <p xml:id="i-MYLLuwGn5jgyTaAG2bD29G">
          1. Är regeringen beredd att tillsätta en välfärdsutredning med
          upp­gift att kartlägga vilka grupper som hamnar utanför den generella
          väl­färden?
        </p>
        <p xml:id="i-AE21zmE62gi17nZwrTGN2C">
          2. Är regeringen beredd att låta en välfärdsutredning granska
          vilka grupper som inte skulle behöva falla igenom maskorna i samhällets
          skyddsnät om välfärden i stället byggdes mer efter grundtrygghetsprin-
          cipen?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199495/pages/ip_199495_63.pdf"/>
      </div>
    </body>
  </text>
</TEI>
