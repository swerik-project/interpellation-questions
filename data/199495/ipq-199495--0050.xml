<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199495--0050">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1994/95:50</head>
        <author who="unknown">Roy Ottosson (mp)</author>
        <minister who="unknown">kommunikationsministern</minister>
        <topic>Europaväg 4 i Sundsvallsområdet</topic>
        <docDate when="1995-01-19">Inkom den 19 januari</docDate>
        <status inProtocol="199495/prot-199495--065.xml" when="1995-02-23" status="answered">Besvarad den 23 februari, Prot. 1994/95:65</status>
      </div>
    </front>
    <body>
      <div type="IPQuestionHeader">
        <IPQ_title>
          1994/95:50 av Roy Ottosson (mp) till kommunikationsministern
          om Europaväg 4 i Sundsvallsområdet
        </IPQ_title>
        <submission_info>
          Inkom den 19 januariBesvarad den 23 februari Prot. 1994/95:65
        </submission_info>
      </div>
      <div type="IPQuestionBody">
        <p>
          Bakgrunden till mina frågor är att kommunfullmäktige i Sundsvall
          hösten 1993 antog en översiktsplan för bl.a. Europavägar i Sundsvalls­området.
          Enligt denna översiktsplan skall en ny E 4 med motorvägs­standard
          byggas parallellt med nuvarande sträckning längs den tätbe­byggda
          kusten och tvärs igenom staden på en bro över Sunds vallsfjär­den.
          E 14 västerut mot Trondheim skall anslutas till E 4 med två länkar
          söder respektive norr om staden. Dessa länkar formar samtidigt
          en
        </p>
        <pb facs="PDF:48"/>
        <p>
          västlig förbifart för nord-sydgående trafik, dvs. för E 4. Vägprojekten
          kan uppskattas kosta i storleksordningen 4-5 miljarder kronor
          eller mer. Kostnaderna beror bl.a. på omfattningen av tunnelbyggen
          och brons utformning.
        </p>
        <p>
          Om E 4 i stället dras väster om staden görs rimligen en besparing
          på ca 2 miljarder kronor. Då slipper staten bekosta en ny motorväg
          tvärs igenom länets mest tätbebyggda område. Man slipper en bullrande
          motorväg över vattnet mitt i staden, bara några hundra meter från
          det riksbekanta Kulturmagasinet och själva stadskärnan. Förutsättningarna
          för att minska trafikens miljöproblem i staden blir bättre, liksom
          möj­ligheterna att få ett jämnt och bra trafikflöde för den förbipasserande
          trafiken.
        </p>
        <p>
          En annan fördel är att man får en kortare byggtid och snabbare
          kan få ut trafiken från E 14 och E 4 ur staden. Med den nuvarande
          plane­ringen där brobygget satts först, löper vi däremot risken
          att få kvar E 14 genom staden för en mycket lång tid framöver.
        </p>
        <p>
          En västlig förbifart för E 4 har egentligen varit huvudalternativet
          i den tidigare översiktsplaneringen. Att denna har frångåtts till
          förmån för en dragning på bro tvärs igenom staden beror, enligt
          min bedöm­ning, på två ovidkommande saker:
        </p>
        <p>
          1. En felaktig bedömning av miljöeffekterna som gjordes av Miljö­delegationen
          Sundsvall-Timrå och dess ordförande Ivar Nordlanders fortsatta
          utredning angående trafiken i området.
        </p>
        <p>
          Enligt dessa bedömningar skulle halten av kväveoxider och andra
          föroreningar i Sundsvalls centrum (den s.k. stenstaden) minskas
          med 30 %. En E 4-bro över fjärden lanserades därför som ett miljöprojekt
          i utredningen och gentemot statsmakterna i de diskussioner som
          följde. Detta ifrågasattes dock redan inledningsvis av bl.a. Naturskyddsför­eningen
          såväl centralt som lokalt. De närmare analyser av miljöeffek­terna
          som Miljökontoret i Sundsvall föreläde kommunfullmäktige inför
          beslutet om översiktsplan hösten 1993 visar att minskningen av
          för­oreningarna i stenstaden blir 6-8 % under förutsättning att
          trafiken inte ökar mer än vad som förväntas i landet som helhet.
          Detta var (och är) Miljönämndens uppfattning. Ingen annan har
          mig veterligen bestridit denna uppgift. Det är emellertid rimligt
          att anta att en centralt placerad länk som väsentligt underlättar
          för lokaltrafik i nord-sydgående riktning faktiskt medför ökad
          trafik - särskilt på sikt. Bron kan därför inte för­väntas medföra
          någon iakttagbar minskning av föroreningshalterna i själva stadskärnan.
          Däremot kan vi under alla omständigheter förutse högre halter
          av föroreningar i de stadsdelar som ligger i anslutning till den
          planerade motorvägen.
        </p>
        <p>
          2. Ett uttalat behov av statusprojekt i syfte att göra Sundsvall
          mer attraktivt.
        </p>
        <p>
          När såväl miljömotivet som trafikmotivet till att bygga en E
          4 med motorvägsstandard tvärs igenom Sundsvall, med en stor högbro
          över den fjärd som är helt omgiven av staden fallit bort så återstår
          talet om att bron skall ”ge karaktär åt staden”. Det duger inte
          med en lågbro, utan en jättelik högbro skall det vara. Den tänks
          bli en ny profil för staden. I sammanhanget kan nämnas att broprojektet
          föregicks av ett höghusprojekt som även det skulle ”ge karaktär
          åt staden” men som
        </p>
        <note type="margin">
          Interpellationer1994/95:1 - 154
        </note>
        <p>
          4 Riksdagen Interpellationer 1994/95:1-154
        </p>
        <pb facs="PDF:49"/>
        <note type="margin">
          Interpellationer1994/95:1 - 154
        </note>
        <note type="pageNumber">
          50
        </note>
        <p>
          vållade så starka protester hos allmänheten att det stoppades.
          Det må vara legitimt för lokala makthavare att arbeta för statusprojekt,
          men det finns rimligen ingen anledning för staten med dess dåliga
          finanser att bekosta sådana i miljardklassen.
        </p>
        <p>
          Med anledning av detta ställer jag följande frågor till kommunika­tionsministern:
        </p>
        <p>
          - Avser ministern att kritiskt granska kostsamma vägprojekt,
          som t.ex. E 4-projektet i Sundsvall, i syfte att förhindra att
          onödigt kost­samma eller inte tillräckligt motiverade projekt
          genomförs?
        </p>
        <p>
          - Överväger ministern att ompröva E 4-projektet i Sundsvall om
          det med god säkerhet kan visas att det inte medför de väsentliga
          miljöför­bättringar som förutsattes då projektet påbörjades?
        </p>
        <p>
          - Hur mycket investeringsmedel för vägutbyggnader avser rege­ringen
          avsätta till Sundsvallsområdet den närmaste tioårsperioden?
        </p>
        <pb facs="PDF:50"/>
      </div>
    </body>
  </text>
</TEI>
