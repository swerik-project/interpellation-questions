<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0081">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:81 av Alice Åström (v) till justitieministern
          om polis och rasism
        </IPQ_title>
        <submission_info>
          Inkom den 13 novemberBesvarad den 28 november Prot. 1997/98:36
        </submission_info>
      </div>
      <div type="IPQuestionBody">
        <p>
          Mycket tyder på att polisen i dag inte tar rasism och hets mot
          folk­grupp på tillräckligt stort allvar. Tecken på detta är den
          senaste tidens händelser vid nazistdemonstration, där polisen
          valde att inte ingripa mot
        </p>
        <pb facs="PDF:79"/>
        <p>
          en olaglig demonstration med uttalade antisemitiska slagord och
          tal. Poli­sens agerande kan jämföras med den demonstration mot
          pornografi som genomfördes av en grupp kvinnor för cirka ett år
          sedan. Den demonstra­tionen var också olaglig, men där valde polisen
          i stället att agera kraftfullt mot demonstranterna. För närvarande
          har polisen valt att inte genomföra någon utredning med anledning
          av polisens agerande vid den olagliga nazistdemonstrationen, vilket
          vi starkt ifrågasätter.
        </p>
        <p>
          Ett annat exempel ges vid en anmälning om polismisshandel, den
          9 november i år vid Stockholmspolisen. Det görs gällande att civilklädd
          polis, utan att legitimera sig, kraftfullt ingripit mot några
          män med ut­ländsk bakgrund. De förde dem till en polisstation
          där en av dem bl.a. tvingats ligga på golvet med bar underkropp
          och att polisen gjort sig lustig över hans könsorgan, kallat honom
          för blatte, svarting m.m. Polisen kommer själv att utreda frågan.
        </p>
        <p>
          Oavsett vad den utredningen kommer fram till och oavsett om dessa
          anklagelser är sanna eller inte kvarstår andra kända fakta som
          visar att polisen inte är fri från rasistiska tendenser. Det är
          dessutom känt att vissa delar av Stockholmspolisen, den s.k. Norrmalmspolisen
          är känd för att vara särskilt främlingsfientlig och många människor
          med utländsk bak­grund vittnar om att de inte längre vågar med
          förtroende vända sig till polisen.
        </p>
        <p>
          Problem med polisens egna utredningar är att det ofta står ord
          mot ord om vad som egentligen har inträffat och att det oftast
          inte finns några utomstående, opartiska vittnen till händelserna.
          För några år sedan gjor­des försök med s.k. medborgarvittnen på
          polisstationerna, ett försök som inte slog väl ut eftersom vittnena
          bl.a. inte fick fri tillgång till lokalerna.
        </p>
        <p>
          Mina frågor till justitieministern är:
        </p>
        <p>
          Vilka åtgärder tänker regeringen vidta för att stävja rasistiska
          och främlingsfientliga strömningar inom poliskåren och för att
          uppnå en skärpt medvetenhet hos polisen om vikten av att bekämpa
          rasism?
        </p>
        <pb facs="PDF:80"/>
      </div>
    </body>
  </text>
</TEI>
