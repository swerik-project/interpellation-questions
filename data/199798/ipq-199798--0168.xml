<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0168">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:168</head>
        <author who="unknown">Mats Odell (kd)</author>
        <minister who="unknown">statsrådet Thomas Östros</minister>
        <topic>nya arbetstillfällen i den privata tjänstesektorn</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:168 av Mats Odell (kd) till statsrådet
          Thomas Östros om nya arbetstillfällen i den privata tjänstesektorn
        </IPQ_title>
        <submission_info>
          Inkom den 5 februariBesvarad den 20 februari Prot. 1997/98:71
        </submission_info>
      </div>
      <div type="IPQuestionBody">
        <p>
          Mandatperioden lider mot sitt slut. Socialdemokraterna fick rege­ringsmakten
          på löften om kraftfulla åtgärder för ökad sysselsättning. Facit
          visar, efter tre och ett halvt års regerande, fortsatt fallande
          sysselsättning sedan 1995. Enligt SCB är 66 000 färre sysselsatta
          1997 än 1995. Inte ens den förda statistikpolitiken verkar leda
          till målet om 4 % öppen ar­betslöshet år 2000, trots miljardrullningen
          med alltmer kritiserade AMS- åtgärder. Regeringens sysselsättningspolitik
          kan bara beskrivas som ett kraftfullt misslyckande.
        </p>
        <note type="margin">
          Interpellationer
        </note>
        <note type="pageNumber">
          175
        </note>
        <pb facs="PDF:174"/>
        <note type="margin">
          Interpellationer
        </note>
        <note type="pageNumber">
          176
        </note>
        <p>
          Bakgrunden till misslyckandet är främst ideologiska blockeringar
          och en handlingsförlamande splittring i parti och regering när
          det gäller att åstadkomma bättre villkor för nyföretagande, nyanställningar
          och tillväxt.
        </p>
        <p>
          Denna handlingsoförmåga illustreras särskilt tydligt när det
          gäller an­satserna att öppna upp den stora marknaden för privata
          hushållstjänster. Här ser vissa delar av regeringen oacceptabla
          ideologiska hinder att ens tillåta någon utanför den allra innersta
          familjekretsen att förvärvsarbeta inom hemmens väggar. Denna förlegade
          blockering hindrar tiotusentals vita och lagliga jobb att komma
          till stånd.
        </p>
        <p>
          I samband med LO-ekonomen Dan Anderssons tjänsteutredning gjor­de
          Riksskatteverket vissa beräkningar om förekomsten av svartjobb.
          Riksskatteverket beräknar att det finns ca 90 000 jobb på den
          svarta marknaden för städning, fönsterputsning, strykning och
          barnpassning. In­kluderas reparationer, rörmokeri o.d. stiger
          siffran till 200 000-300 000 svarta jobb enligt RSV:s beräkningar.
          Samtidigt som man ideologiskt bannlyser reformer för vita och
          lagliga hushållstjänster verkar regeringen anmärkningsvärt obekymrad
          av att den svarta sektorn breder ut sig likt en kräftsvulst i
          det svenska samhället.
        </p>
        <p>
          Mindre ideologiskt blockerade socialdemokrater i Stockholms stads­hus
          har nu tröttnat på regeringens handlingsförlamning när det gäller
          att åstadkomma nya jobb och därmed minskade kostnader för bl.a.
          socialbi­drag. Man begär nu att Stockholms stad skall få utgöra
          ett försöksområde för skattereducerade, vita hemtjänster. Ett
          antal restriktioner har i sam­manhanget föreslagits.
        </p>
        <p>
          Det är glädjande att flera statsråd, däribland statsministern,
          uttalat att en geografisk begränsning som den föreslagna borde
          undvikas. Det kan nämnas att hela Danmark utgjorde försöksområde
          för ett mycket lyckat försök med minskade skattekilar på hushållstjänster.
          Detta försök har nu på förslag av den socialdemokratiska regeringen
          permanentats.
        </p>
        <p>
          I fler och fler EU-länder genomförs nu strukturreformer för att
          öppna upp nya marknader för privata hushållstjänster. En gemensam
          faktor är att de inte är tänkta att vara tillfälliga konjunkturåtgärder
          utan ge långsik­tigt goda och stabila villkor för en helt ny och
          snabbväxande bransch.
        </p>
        <p>
          Tjänstesektorn bedöms vara den stora framtida tillväxtsektom.
          För­säljningen av tjänster kommer i framtiden få ett allt större
          utrymme i relation till varuproduktion och försäljning. För att
          detta skall ske måste den ekonomiska diskriminering som i dag
          finns av tjänsteföretag minska. Diskrimineringen består i att
          arbete generellt beskattas mycket hårdare än kapital. Tjänsteföretagen
          har allmänt varit högre beskattade än industrifö­retagen under
          senare år. Stimulanser för att påskynda utvecklingen av antalet
          tjänsteföretag skulle få stora effekter på antalet nya jobb. Ett
          ökat utrymme för tjänstesektorn är angeläget också ur resurshushållningssyn-
          punkt.
        </p>
        <p>
          Det finns ca 3,5 miljoner hushåll i åldern 20-64 år i Sverige.
          Det in­nebär att för varje timme i veckan som hushållen skulle
          överlåta på hem­serviceföretag efterfrågas 182 miljoner arbetstimmar
          per år. Ett heltidsar­bete innebär 1 840 timmar per år. Varje
          timme per vecka som hushållen i genomsnitt avstår från hemarbete
          motsvarar således ca 100 000 heltidsar­beten.
        </p>
        <p>
          Tjänsteutredningen undersökte bl.a. städtjänsternas priskänslighet.
          Vid ett pris på 50 kr per timme skulle efterfrågan på städning
          motsvara 49 000 helårsarbeten. Med dagens skattepolitik ligger
          motsvarande tim­
        </p>
        <pb facs="PDF:175"/>
        <p>
          pris en bra bit över 100 kr. Vid detta pris blir efterfrågan
          på vita städ­tjänster mycket liten.
        </p>
        <p>
          Skatteministem gör så gott han kan för att skyla över det ideologiska
          motståndet mot hushållstjänster med skenbart mer gångbara argument.
          Ibland skyller man - helt felaktigt - på EU. Varken sänkt moms
          eller sänkta arbetsgivaravgifter är särskilt bra vägar att på
          ett enkelt sätt kapa de höga skattekilama på hushållstjänster,
          flera andra och bättre möjlighe­ter står till buds.
        </p>
        <p>
          Ibland hävdas att minskning av de hämmande skattekilama på hus­hållstjänster
          inte kan ske förrän andra angelägna och resurskrävande mål uppnåtts.
          Thomas Östros sade t.ex. i slutet av 1997 till TT att åtgärder
          för hushållssektom inte kan bli aktuella förrän en acceptabel
          kvalitet nåtts i äldreomsorgen, i sjukvården och i skolan. - Dit
          har vi inte kommit än. Först handlar det om att stärka välfärdssamhället.
        </p>
        <p>
          Skatteministem är inte ensam i sin argumentation. Personer som
          vill avvisa olika typer av förslag till nettobeskattning av hushållstjänster
          häv­dar ofta att skattebasen skulle urholkas, eller att det skulle
          vara för dyrt för statskassan att införa någon form av nettobeskattning
          av hushållstjäns­ter. Detta argument är endast riktigt om dagens
          system med bruttobe­skattning ger stora inkomster genom att ett
          stort antal hushåll redovisar och betalar skatter och avgifter
          för personer som är anställda i hushållet. Men så är det inte.
        </p>
        <p>
          Enligt Riksrevisionsverket är det vitt redovisade arbetet som
          utförs i hemmen av icke-företagare litet. Antalet privatpersoner
          som lämnade kontrolluppgift på ersättning till andra privatpersoner
          var kring 9 000 år 1994.1 två tredjedelar av fallen understeg
          ersättningen 10 000 kr. Det är därmed inte rimligt att av statsfinansiella
          skäl avvisa möjligheten att öppna en arbetssektor för nya och
          vita jobb. Kulturminister Marita Ulv­skog stod så sent som tisdagen
          den 3 febmari fast vid sitt ideologiska och principiella motstånd
          mot sänkta skatter för hushållstjänster: Jag har svårt att se
          att man skall sänka skatterna för att subventionera tjänster i
          hem­men för friska människor, sade hon till nyhetsbyrån Direkt.
        </p>
        <p>
          Mot ovanstående bakgrund är min fråga till skatteministem om
          han avser föreslå riksdagen någon förändring av beskattningen
          av hushålls­tjänster under denna mandatperiod.
        </p>
        <pb facs="PDF:176"/>
      </div>
    </body>
  </text>
</TEI>
