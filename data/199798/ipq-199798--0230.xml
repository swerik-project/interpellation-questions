<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0230">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:230</head>
        <author who="unknown">Gudrun Lindvall (mp)</author>
        <minister who="unknown">miljöministern</minister>
        <topic>tjädern</topic>
        <docDate when="1998-03-16">Inkom den 16 mars</docDate>
        <status inProtocol="199798/prot-199798--092.xml" when="1998-04-17" status="answered">Besvarad den 17 april, Prot. 1997/98:92</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:230 av Gudrun Lindvall (mp) till miljöministern
          om tjädern
        </IPQ_title>
        <submission_info>
          Inkom den 16 marsBesvarad den 17 april Prot. 1997/98:92
        </submission_info>
      </div>
      <div type="IPQuestionBody">
        <p xml:id="i-wVvisNTxnvVanSToB4k5F">
          Tjädern är den svenska naturens största skogsfågel. Tuppen är
          stor som en gås och hans karakteristiska spel har fascinerat många.
          Att en tidig vårmorgon vänta vid en spelplats och få höra tupparnas
          kluckanden och sisningar är trolskt. Tyvärr blir en sådan upplevelse
          allt svårare att få vara med om. Frågan är om den alls blir möjlig
          för framtidens människor i Sverige.
        </p>
        <p xml:id="i-R6JMDis42ozv5M78JmcSqE">
          I Artdatabankens hotlista klassas tjädern i klass 4 Hänsynskrävande.
          Man vet att den har mycket speciella krav på sin biotop. Det skall
          vara en gammal skog med en mosaik av olika biotoper. Hönor med
          kycklingar
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_234.pdf"/>
        <p xml:id="i-8bEtSjNgScJx1u7Q5DHN83">
          vill ha försumpade skogar eller skogar med inslag av kärr- och
          myrdrag. Kycklingarna är nämligen beroende av insekter. Den äldre
          fågeln äter tallbarr, bär, bärris m.m. och på höst och vinter
          asplöv och tallskott. Un­der någon månad efter snösmältningen
          spelar skott av tuvdun en viktig roll.
        </p>
        <p xml:id="i-xP3Hk8wAPbTqDRA9MK3Ta">
          Tjäderstammen minskar
        </p>
        <p xml:id="i-YCFhpeiasDnWNdo4wzR8mX">
          Tjädern har minskat i antal rejält sedan 70-talet i hela landet.
          På många marker som förr höll mycket tjäder finns i dag nästan
          inga kvar alls. Man anser att så mycket som 80-90 % har försvunnit
          i vissa trakter. På småländska höglandet, där man bedriver forskning
          på tjäder, kan man konstatera att endast 20 % av den stam som
          fanns på 70-talet finns kvar i dag.
        </p>
        <p xml:id="i-R2Lgrrg6zdAKp9kUAJ3xkA">
          Den troliga orsaken till detta är det moderna skogsbruket, som
          inte sparar ett så varierat landskap som tjädern behöver. Enligt
          beräkningar har ca 350 000 hektar sumpskog försvunnit under de
          senaste 20 åren. Kalavverkningar och de moderna monokulturerna
          med likåldriga träd har också påverkat tjäderns situation negativt.
          I Artdatabankens Rödlistade ryggradsdjur i Sverige föreslås åtgärder
          för att förbättra situationen. Des­sa åtgärdsförslag torde kunna
          vara en god grund för en bevarandeplan för tjädern.
        </p>
        <p xml:id="i-j78DSRfed8kFK59MpGZqT">
          Jakten
        </p>
        <p xml:id="i-MGCJbEwgoqSVgd4E24jHea">
          Trots den här alarmerande minskningen av tjäderstammen finns
          all­män jakt på fåglarna. Jakttiden är mycket generös. I Götaland
          tillåts all­män jakt den 25 augusti-30 september och dessutom
          tuppjakt under hela januari månad. I Svealand och Norrland är
          den allmänna jakttiden den 25 augusti-15 november med tuppjakt
          dessutom den lönovember- 31 januari, dvs. totalt hela fem månader
          på året. Några län, Gotlands, Kristianstads och Malmöhus har andra
          tider.
        </p>
        <p xml:id="i-EHUHhpv4aVbZd8oNDw94XX">
          Enligt jaktstatistiken skjuts nästan 30 000 fåglar per år. Det
          är svårt att uppskatta stammen. I Artdatabankens Rödlistade ryggradsdjur
          i Sveri­ge uppskattas stammen till ca 200 000 vuxna fåglar.
        </p>
        <p xml:id="i-9NKoXB7DuaeBhFDwrJGP2A">
          Hur sparar vi tjädern?
        </p>
        <p xml:id="i-Q6PmadSchw3tUyY2AM7Em3">
          Miljöpartiet har i motion lagd under allmänna motionstiden tagit
          upp tjäderns situation. I den föreslås åtgärder för att öka kunskapen
          om tjä­dern och skapa förutsättningar för att även framtidens
          bam skall kunna få uppleva tjäderspel en tidig vårmorgon. Vi föreslår
          i motionen att rege­ringen skall samla naturvårdsorganisationer,
          fågelskådare, forskare och jägare till en hearing om tjädern och
          situationen i landet, att man skall ta initiativ till inventeringar
          av tjäder för att få veta populationens storlek och fördelning
          över landet och att regeringen tar fram en bevarandeplan för tjädern.
          Vi menar också att det finns skäl att inte tillåta jakt på arten
          innan man vet mer om hur, var och varför stammen minskar.
        </p>
        <p xml:id="i-VVusiGwUoKDJgR6S7cCEFX">
          Hot mot den biologiska mångfalden
        </p>
        <p xml:id="i-WsS8yXJSMyNk6ysdAWHWVN">
          För tjädern är det modema skogsbruket med stor sannolikhet det
          största hotet. Sverige har dock förbundit sig i internationella
          konventio­ner att spara de arter som finns naturligt i landet.
          Dit hör tjädern även om dagens population endast är en spillra
          av den som en gång funnits. Men
        </p>
        <note type="margin" xml:id="i-XtnJFfMrF4M1JXcuE93jHD">
          Interpellationer
        </note>
        <note type="pageNumber" xml:id="i-NcqRM4PwYJ1XFLtpSWD5HQ">
          235
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_235.pdf"/>
        <note type="margin" xml:id="i-2ETgETth78mDXNtffGwh8E">
          Interpellationer
        </note>
        <note type="pageNumber" xml:id="i-VqexGs6nJAecTKfVPZwak">
          236
        </note>
        <p xml:id="i-Pc3R3DhEiAbEe5Zb1QLZCq">
          just därför är det så mycket angelägnare att vårda den rest som
          finns kvar. På miljöministerns ansvar ligger frågor om den biologiska
          mångfalden.
        </p>
        <p xml:id="i-VicMWn7BHm1kr7bxS3riJx">
          Jag vill därför fråga miljöminstem:
        </p>
        <p xml:id="i-Ltc2RcK5dyp3FFUKAz3wHB">
          • Vilka åtgärder avser miljöministern föreslå för att tjädern
          skall kunna finnas kvar i landet? Avser miljöministern att vidta
          några åtgärder i linje med de förslag som upptagits ovan?
        </p>
        <p xml:id="i-83kBbzDtg3ZKUspkGy3hvk">
          • Vilka åtgärder avser miljöministern att vidta för att stammen
          skall kunna återhämta sig och växa till?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_236.pdf"/>
      </div>
    </body>
  </text>
</TEI>
