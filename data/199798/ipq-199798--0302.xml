<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0302">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:302</head>
        <author who="unknown">Per Lager (mp)</author>
        <minister who="unknown">kommunikationsmi­nistern</minister>
        <topic>transporter genom Bohuslän</topic>
        <docDate when="1998-04-27">Inkom den 27 april</docDate>
        <status inProtocol="199798/prot-199798--105.xml" when="1998-05-11" status="answered">Besvarad den 11 maj, Prot. 1997/98:105</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:302 av Per Lager (mp) till kommunikationsmi­nistern
          om transporter genom Bohuslän
        </IPQ_title>
        <submission_info>
          Inkom den 27 april Besvarad den 11 maj Prot. 1997/98:105
        </submission_info>
      </div>
      <div type="IPQuestionBody">
        <p xml:id="i-VvGXGUgieE1RHMNqWQaQFD">
          Biltrafiken får inte totalt öka, om vi skall klara oförändrade
          utsläpp av koldioxid år 2000 jämfört med år 1990. En viss höjning
          i glesbygd måste kompenseras med minskningar i stråk in mot stora
          befolkningscentrum, där spårbunden trafik kan byggas ut för regional
          pendling. I Bohuslän är
        </p>
        <pb facs="PDF:291"/>
        <p xml:id="i-FbTJNNENoc2ZPTAcbVtyb6">
          biltrafiken orsak till 1/3 av koldioxidutsläppen. Tidigare kväveoxidmål
          har vi inte lyckats nå. Inte heller ett mer långsiktigt krav på
          50 %, med i dag känd reningsteknik för fordon drivna på fossilbränsle,
          ser möjligt ut. Biltrafiken i Bohuslän släpper ut mycket mer kväveoxider
          än vad naturen tål. Det finns inget försvar för nuvarande nivå,
          än mindre för en ökning.
        </p>
        <p xml:id="i-VPoxVS6vFqkoR9WYta2Nvn">
          Trots kunskaper om utsläppseffekter och miljövänligare alternativ,
          fortsätter Vägverket att planera vägsträckningen från den nu pågående
          utbyggnaden Sunninge-Sundsleden och norrut.
        </p>
        <p xml:id="i-PAVdB6QoT4YjcfwYHUz2U4">
          Vägverket planerar för kraftig ökning av vägtrafiken. Ekonomiska
          och partipolitiska hänsynstaganden har på ett cyniskt sätt fått
          stå i för­grunden för detta enorma projekt. Begrepp som natur
          och kulturlandskap har hamnat i skymundan för ett kortsiktigt
          tänkande och protesterna från lokalbefolkning och naturskyddsorganisationer
          har mötts med oförståen­de och kallsinnighet.
        </p>
        <p xml:id="i-WA1J3GGYwRedsJzobaWAYg">
          Dagens kommunikationssystem bygger på ett gammalt och förlegat
          tänkande. Det måste moderniseras så att miljöförstörelsen och
          förbruk­ningen av ändliga resurser minimeras. De beslut som nu
          tas om fortsatt utbyggnad innebär att vi kommer att fortsätta
          att backa in i framtiden.
        </p>
        <p xml:id="i-Mm1L6krSHKXLHn783drXTB">
          I regeringens uppdrag (riksdagsbeslut) för om- och utbyggnad
          ingick en 13 meters målstandard för den resterande sträckningen
          från Torp och upp till norska gränsen. Att frångå detta skulle
          bara kunna göras om Väg­verket kunde visa att en bredare väg innebar
          avsevärda samhällsekono­miska effektivitetsvinster. Dessa vinster
          existerar inte i långsiktigt per­spektiv, med hänsyn tagen till
          bl.a. miljön. Den samhällsekonomiska kalkylen, som Vägverket presenterat,
          har också ändrats under gång. Trots tidigare miljökonsekvensbeskrivning
          och senare ”studier” i samband med arbetsplanen har man ändå valt
          att negligera naturvärdena. Planerna har ändrats till att handla
          om en s.k. fyrfilig väg med en bredd på 18,5 m. Vägverket har
          därmed nonchalerat uppdraget och - av oförklarlig anled­ning -
          också nu tydligen fått regeringen med sig på de nya dyrbara sträckningarna
          av E 6.1 det här sammanhanget kan nämnas att Vägverket fick skarp
          kritik av Riksrevisionsverket (RRV) för delar av sin MKB- hantering.
          RRV anmärker bl.a. på att Vägverket, i form av vägregionerna,
          haft svårt att skilja på sina tre roller som exploatör, beslutsmyndighet
          och granskningsmyndighet.
        </p>
        <p xml:id="i-YL1WXesXWywcZCoijaZuWZ">
          Från den ursprungliga ekonomiska ramen på 2 miljarder kronor
          är nu vägbygget uppe i närmare 6 miljarder kronor. Bara Sunninge-Sund
          ser i dag ut att gå på 1,6 miljarder kronor.
        </p>
        <p xml:id="i-R9T8c5nNFmQv4E5pFDe9cP">
          Var finns helhetsperspektivet, de hållbara alternativen och varför
          brådskar den fyrfiliga vägen? I stället borde alla ha bråttom
          för att rädda miljön och framtida livsförutsättningar.
        </p>
        <p xml:id="i-XpV89e4LD5s9kWHpkhP8TX">
          Regeringen har i sin skrivelse Ekologisk hållbarhet hänvisat
          till beslut om ”transportinfrastrukturen som skall främja ett
          miljöanpassat och tra- fiksäkert transportsystem”. Utbyggnaden
          av E 6 går tvärs emot ett miljö­anpassat transportsystem. Genom
          att bygga ny sträckning, bredda och räta vägen bäddar man i stället
          för att inte bara behålla utan utöka andelen godstransporter på
          vägarna. Järnvägen får allt svårare att konkurrera. Bara 3 % av
          Norges utrikesgods går på järnväg.
        </p>
        <p xml:id="i-EoNxHDnWPaxNqGMHtcYTiE">
          Vem tjänar på den här utvecklingen? Inte lär det vara framtida
          gene­rationer i alla fall. Det finns en stor potential i järnvägstrafiken
          och därför måste huvudsatsningen ske där i stället, samtidigt
          som mer försiktig ut­byggnad av E 6, där det verkligen behövs.
          För att minska olyckorna är
        </p>
        <note type="margin" xml:id="i-N9sBGs8mZJqt62FdRgPDKn">
          Interpellationer
        </note>
        <note type="pageNumber" xml:id="i-QeaRvqczGUXhSzziuEWJth">
          293
        </note>
        <p xml:id="i-ShNs2kskYNTRwwGp2WygZA">
          77 Interpellationer 1997/98: 1-313
        </p>
        <pb facs="PDF:292"/>
        <note type="margin" xml:id="i-QjEywJkMCCeJt3yb3N4UR3">
          Interpellationer
        </note>
        <p xml:id="i-MGUJEaiaHjyWBgLDC6CoUH">
          det bättre att reglera fartgränserna och bygga planfria korsningar
          samt att låta godstrafik i stället transporteras till SJ. Att
          klyva hela Bohuslän med motorväg eller liknande fyrfilig är inte
          till gagn för människorna eller djuren i området.
        </p>
        <p xml:id="i-QH9ptpeuLA4AAWga8NXhUV">
          Det fattas t.ex. bara 25 km järnvägsräls mellan Skee i Bohuslän
          och Halden/Berg i Norge för att knyta ihop Bohusbanen med norska
          järnvä­gen till Oslo.
        </p>
        <p xml:id="i-CgTKifStv2AePLaDk9U3p2">
          Från juni 1996 och ett halvår framåt gjordes försök med ”rullande
          landsväg”, lastbilstransporter per järnväg, mellan Strömstad och
          Trelle­borg. Tyvärr var försöket dåligt förberett och genomförandet
          fick inte en riktig chans. En förlängning påstods inte vara möjlig
          bl.a. på grund av att hyrestiden var begränsad för de specialkonstruerade
          vagnarna. Frågan är om inte intresset var alldeles för lågt bland
          de ansvariga. Det behövs därför göras ett nytt och bättre förberett
          försök, som utökas till att omfatta minst ett år.
        </p>
        <p xml:id="i-G7WeGZRCCpey2rHeW6KUmT">
          Nya specialkonstruerade terminaler, på- och avkömingsramper,
          håller på att utvecklas och borde få berättigat stöd och möjligheter
          att prövas. Tunga godstransporter skall i första hand ske på järnväg
          och till sjöss, det måste vara ett mål. Det finns väl utvecklade
          idéer för en kustpendel ut­med den bohuslänska kusten. En kombination
          av alternativen skulle kun­na bespara befolkningen i området de
          långsiktigt svåra miljö- och kultur­effekter som en utökad bilism,
          med ännu fler tunga landsvägstransporter, innebär.
        </p>
        <p xml:id="i-FEz2bfcNnnYUfNU5bb1MHR">
          Vad avser ministern göra för att gynna de miljövänliga transportalter­nativen
          i Bohuslän?
        </p>
        <pb facs="PDF:293"/>
      </div>
    </body>
  </text>
</TEI>
