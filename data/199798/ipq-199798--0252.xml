<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0252">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:252</head>
        <author who="i-NzHKC9iUGaf1xUAcp3VKCA">Inger Lundberg (s)</author>
        <minister who="unknown">försvarsministern</minister>
        <topic>Kilsbergen</topic>
        <docDate when="1998-04-06">Inkom den 6 april</docDate>
        <status inProtocol="199798/prot-199798--097.xml" when="1998-04-27" status="answered">Besvarad den 27 april, Prot. 1997/98:97</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:252 av Inger Lundberg (s) till försvarsministern
          om Kilsbergen
        </IPQ_title>
        <submission_info>
          Inkom den 6 aprilBesvarad den 27 april Prot. 1997/98:97
        </submission_info>
      </div>
      <div type="IPQuestionBody">
        <p xml:id="i-3Jj4RJnxD6u6HBR2tnjCoE">
          Kilsbergen i Örebro län får inte äventyras. Försvarsmaktens planer
          på att göra Villingsbergs skjutfält till ett av de sju svenska
          skjutfält, som utvecklas har väckt berättigad oro i länet. Beslutet
          om att inrätta Vil­lingsbergs skjutfält fattades under brinnande
          krig och togs av en mycket snäv riksdagsmajoritet. Redan då sågs
          Kilsbergsområdet som ett riksin­tresse för det rörliga friluftslivet.
        </p>
        <p xml:id="i-WRdhzxxtSs8BenRUso4nCp">
          I försvarsmaktens planer ingår nedläggning av flera mindre skjutfält
          och en koncentration av verksamheten till bl.a. Villingsberg och
          Kilsber­gen. Samtidigt minskas aktiviteterna i Älvdalen, som inrättades
          under 60- talet för att avlasta bl.a. Villingsberg. Älvdalens
          skjutfält skiljer sig mar­kant från Villingsbergs. Området är
          betydligt större. Det är miljöprövat och står inte på samma sätt
          som Villingsberg i konflikt med andra intres­sen. Det tillför
          också Älvdalens kommun värdefulla sysselsättningstillfäl­len.
        </p>
        <p xml:id="i-PMfZ21xGiYVk1MF3bw8EPp">
          Hittills har skjutning i Villingsberg främst skett med artilleri
          och om­rådet använts av A 9 i Kristinehamn. Enligt planerna skall
          verksamheten i framtiden även omfatta mekaniserade förband. Försvarsmakten
          har också för avsikt att investera stora belopp i skjutfältet
          och därmed låsa försvars- resurser i området.
        </p>
        <p xml:id="i-DAB4gVDkpB9Ppq1PmhFsNE">
          Villingsberg och Kilsbergen ligger i Sveriges befolkningsmässiga
          mitt. Ingen annanstans i Sverige har så många så nära till en
          någorlunda oförstörd vildmark. Området har en mycket intressant
          natur- och kultur­historia. I Kilsbergen möter den sydsvenska
          slätten det norrländska skogslandskapet. Kilsbergen har sedan
          lång tid spelat en viktig roll för örebroares och andra mellansvenskars
          fritid och rekreation. Där finns flera friluftsanläggningar med
          ca 35 fast anställda, som arbetar med re­staurangverksamhet, stuguthyrning,
          skid- och vandringsspår m.m.
        </p>
        <p xml:id="i-HhWbit4RK7nUZv87w9rwRF">
          I nära anslutning till det för utveckling aktuella området finns
          många permanentboende och där finns också ett antal fritidsbostäder.
        </p>
        <p xml:id="i-QtnQh4HNLqiFFz38akLEhz">
          Villingsbergs skjutfält inkräktar redan i dag på användningen
          av Kils­bergen. Allmänheten har dock haft respekt för verksamheten
          eftersom den begränsats bl.a. genom omfattande användning av Älvdalens
          skjut­fält. Däremot finns ingen förståelse för ökad användning
          av skjutfältet. Det säkerhetspolitiska läget och tillgången till
          Älvdalens skjutfält talar snarare för att nyttjandet av skjutfältet
          begränsas ytterligare. Detta kan förenas med en senare återtagning
          av hela Villingsbergs skjutfält.
        </p>
        <p xml:id="i-9Re6CuKsVXremrdAH91ru2">
          Försvarsmaktens stora intresse för Villingsberg och Kilsbergen
          är samtidigt lätt att förstå. När försvaret prioriterar efter
          rena försvarsintres- sen väljer man det område, som är demografiskt
          bäst beläget i Sverige. Så kan försvarets resekostnader etc. begränsas.
          Det är därför nödvändigt med ett politiskt ställningstagande mellan
          å ena sidan försvarsintressen och å andra sidan de omfattande
          allmänna intressen, som riktas mot Kils­bergen. Problem av liknande
          art lär, såvitt jag förstått, finnas på flera håll
        </p>
        <p xml:id="i-EN2h1gaCLMYMeW9o6HtEmZ">
          i landet.
        </p>
        <note type="pageNumber" xml:id="i-HfdrthDPkV6tdaknj3stBN">
          252
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_252.pdf"/>
        <p xml:id="i-Wqpx5U7otHy3waCqFx9kQQ">
          Jag vill fråga försvarsministern om han är beredd att, genom
          en ny ut­redning av hela skjut- och övningsfältsfrågan, bl.a.
          medverka till att säkra det rörliga friluftslivet, kulturvärden
          och miljö i ett av Sveriges bäst be­lägna natur- och friluftsområden
          - Kilsbergsområdet.
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_253.pdf"/>
      </div>
    </body>
  </text>
</TEI>
