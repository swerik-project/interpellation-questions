<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0156">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:156</head>
        <author who="i-XgRZtFgzPDL7KcwsDvGVej">Fredrik Reinfeldt (m)</author>
        <minister who="unknown">inrikesministern</minister>
        <topic>grundlagsenligheten i det kommunala utjämningssystemet</topic>
        <docDate when="1998-02-03">Inkom den 3 februari</docDate>
        <status inProtocol="199798/prot-199798--068.xml" when="1998-02-17" status="answered">Besvarad den 17 februari, Prot. 1997/98:68</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:156 av Fredrik Reinfeldt (m) till inrikesministern
          om grundlagsenligheten i det kommunala utjämningssystemet
        </IPQ_title>
        <submission_info>
          Inkom den 3 februariBesvarad den 17 februari Prot. 1997/98:68
        </submission_info>
      </div>
      <div type="IPQuestionBody">
        <p xml:id="i-UhYiWZu9ihVkMMv9FtFYGJ">
          Efter ett långdraget utredningsarbete och omfattande diskussioner
          be­slutade en majoritet i riksdagen i december 1995, att införa
          en ny och mer långtgående omfördelning av inkomster mellan landets
          kommuner. Våren 1995 avstyrkte Lagrådet ett förslag om inomkommunal
          utjämning såsom stridande mot grundlagen. Lagrådets yttrande avgavs
          sedan rådet på mo­derat initiativ i finansutskottet erhållit ärendet
          för granskning. Trots att regeringen då borde ha insett det olämpliga
          i att återkomma med förslaget framlades det ånyo, nu med en något
          annorlunda utformning. En annan teknisk variant med samma effekt
          på den inomkommunala utjämningen.
        </p>
        <p xml:id="i-J3Xcto7rzu9ZtGojbwoxUv">
          Ett lagråd med en helt ny sammansättning valde att med tvekan
          accep­tera denna konstruktion i och med att regeringen tillsatt
          en parlamentarisk utredning som närmare skulle utreda förslagets
          förenlighet med grundla­gen och föreslå eventuella förändringar
          i grundlagen. Från moderat håll vidhöll vi att den inomkommunala
          skatteutjämningen stred mot svenska grundlagen som ger kommunen
          rätt att ta ut skatt enbart för den egna kommunens angelägenheter.
          Vi hävdade att grundlagen skulle respekte­ras.
        </p>
        <p xml:id="i-bY6TDjnySxKEWJ2X8ExPU">
          Vi moderater har återkommande kritiserat det beslutade utjämnings­systemet
          även utifrån andra aspekter. Vi har påvisat att den konstruktion
          som valts leder till rena ”Pomperipossaeffekter” för vissa kommuner
          med lägre fastställd skattesats än sitt länsgenomsnitt och med
          relativt hög skattekraft. Det har fått till effekt att i bl.a.
          Stockholmsregionen har flera kommuner till följd av utjämningssystemet
          drabbats av orimliga konsek­venser.
        </p>
        <p xml:id="i-ByLXqcsdaFaXofEBk6aJqr">
          När sysselsättningen stiger och skatteintäkterna ökar förlorar
          dessa kommuner pengar eftersom de extra inbetalningar de då skall
          göra till systemet överstiger de tillkommande intäkterna. Omvänt
          ökar en sådan kommuns intäkter om skatteunderlaget sjunker t.ex.
          på grund av ökad arbetslöshet eller minskad förvärvsfrekvens.
        </p>
        <p xml:id="i-6vFtghF9hwVJ7oEodFM36w">
          Det kan inte ligga i någons intresse att vi har lagar som är
          grundlags- stridiga och som dessutom till sin effekt motarbetar
          andra viktiga mål­sättningar för t.ex. den ekonomiska politiken.
          I det betänkande som den ovan nämnda tillsatta parlamentariska
          kommittén (Kommittén om den
        </p>
        <note type="margin" xml:id="i-7i7HxeNfBAG3FZUzhvyB4Z">
          Interpellationer
        </note>
        <note type="pageNumber" xml:id="i-5WiNnhbVE9Ba8jU6c7j8rm">
          161
        </note>
        <p xml:id="i-LejD9ZrevrtxQN17wNyhfp">
          6 Interpellationer 1997/98: 1-313
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_161.pdf"/>
        <note type="margin" xml:id="i-NJY8b5xSoKPuchZTCHPkNP">
          Interpellationer
        </note>
        <p xml:id="i-CNHKxFqMM9CWVU89M1dCYd">
          kommunala självstyrelsens grundlagsskydd SOU 1996:129) avlämnade
          gavs ett senkommet bekräftande av den moderata kritiken beträffande
          den inomkommunala skatteutjämningens oförenlighet med grundlagen.
        </p>
        <p xml:id="i-Kq2UgrawE84m3yncRCkkFX">
          Utredningens majoritet ville visserligen fortsätta med systemet
          men föreslog ändringar i regeringsformen för att få inkomstutjämningen
          att bli mer förenlig med grundlagens formuleringar om den kommunala
          be­skattningsrätten.
        </p>
        <p xml:id="i-Q2k8NqMkzyGYXAir3dJCsG">
          På s. 27 i sammanfattningen skriver kommitténs majoritet:”Kommittén
          föreslår att RF kompletteras med en bestämmelse om att kommuner
          och landsting i lag får åläggas att bidraga till kostnaden för
          andra kommuners respektive landstings uppgifter om det görs för
          att få en jämlik fördelning av resurser mellan kommuner och mellan
          landsting.”
        </p>
        <p xml:id="i-PZ7FFycfHgWKVTVSihWUFr">
          Kommittén överlämnade sitt betänkande i september 1996. Med be­stämmelserna
          i RF för hur riksdagen kan verkställa ändringar i grundla­garna
          har det datum passerats för när riksdagen skulle kunna förbereda
          och besluta om en första läsning av ett grundlagsändringsförslag
          före valet 1998. Ett andra beslut kan, om det någonsin föreslås,
          nu först träda i kraft efter valet 2002. Utredningens majoritet
          i denna fråga bestod av (s), (c), (fp), (mp) och (v). Jag vill
          med anledning av detta rikta följande frågor till inrikesministern:
        </p>
        <p xml:id="i-TwSvHu8xtB5RSH7sarDc4R">
          1. Innebär regeringens underlåtenhet att för riksdagen lägga
          fram grundlagsändringsförslagen i enlighet med SOU 1996:129 att
          rege­ringen förbereder ett avskaffande av det inomkommunala utjämnings­systemet
          och framläggande av ett nytt förslag som är förenligt med den
          gällande lydelsen av grundlagen?
        </p>
        <p xml:id="i-VkTZ5VJWCxbUkNGNcbPHqA">
          2. Har regeringen för avsikt att i en omläggning av utjämningssystemet
          arbeta bort de tillväxtfientliga ”Pomperipossaeffekter som uppträder
          för flera kommuner?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_162.pdf"/>
      </div>
    </body>
  </text>
</TEI>
