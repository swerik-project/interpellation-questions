<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0151">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:151</head>
        <author who="unknown">Chatrine Pålsson (kd)</author>
        <minister who="unknown">socialministern</minister>
        <topic>vårdpersonalens situation m.m.</topic>
        <docDate when="1998-01-29">Inkom den 29 januari</docDate>
        <status inProtocol="199798/prot-199798--066.xml" when="1998-02-12" status="answered">Besvarad den 12 februari, Prot. 1997/98:66</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:151 av Chatrine Pålsson (kd) till socialministern
          om vårdpersonalens situation m.m.
        </IPQ_title>
        <submission_info>
          Inkom den 29 januari Besvarad den 12 februari Prot. 1997/98:66
        </submission_info>
      </div>
      <div type="IPQuestionBody">
        <p xml:id="i-U75HYrXavSqfsttZRJYrdD">
          Under senare delen av 1997 presenterades en undersökning, som
          gjorts på uppdrag av TCO, som visar att över hälften av SKTF:s
          med­lemmar anser att det är större risk att bli arbetslös i dag
          på grund av att man har ”fel åsikter” än det var för fem år sedan.
          Bland industri tjänste­männen är rädslan betydligt mindre.
        </p>
        <p xml:id="i-Tb8vCB413zVXSTattUhUJn">
          Den senaste tiden har alltfler fall av vanvård kommit till allmänhetens
          kännedom. Dessa tragiska verklighetsbilder har rört oss alla djupt
          men har haft det goda med sig att debatten tagit fart. Numera
          diskuteras vård och omsorg i allt större omfattning och min förhoppning
          är att situationen skall tas på allvar. Nu räcker det inte med
          fina ord; det krävs handling. Det är nödvändigt med ordentliga
          resurstillskott samtidigt som samarbe­tet mellan olika verksamheter
          blir bättre.
        </p>
        <p xml:id="i-9i5a7X6GoQPJkjYz5Q67sY">
          Undersköterskan Sarah Wägnert blev något av en hjältinna då hon
          avslöjade vanvården på sin f.d. arbetsplats. Hela Sverige gav
          henne så stort stöd att hon t.o.m. blev årets svensk. Man kan
          med rätta fråga sig vad som gjorde henne till detta. Är det så
          ovanligt att någon säger ifrån? Var det nödvändigt att Sarah sade
          upp sig först innan hon framförde sina åsikter? Frågorna kan göras
          många men det intressanta är vilka slutsatser vi drar av det som
          hänt och vilka åtgärder vi föreslår för framtiden.
        </p>
        <p xml:id="i-TVRAKY1yMo8Cxy3v3cAMwV">
          Det är synnerligen angeläget att allmänheten har en grundmurad
          tilltro till vården. Det måste vara ställt utom allt tvivel att
          man känner sig säker på att alla får en adekvat vård. Om den vårdbehövande
          har anhöriga kan dessa se till att vården fungerar. Men vad händer
          med de som lever en­samma? Vem är deras ambassadörer? Det finns
          egentligen ingen mer än vårdpersonalen som vet när vården inte
          fungerar.
        </p>
        <p xml:id="i-YJvVPnvK43KjXuLushKVuv">
          För att vården skall fungera i framtiden krävs att man tar ett
          helhets­grepp. Finns det anställnings- och sekretesslagar som
          hindrar en vårdar­betare från att avslöja allvarliga brister,
          så måste det rättas till. Grundläg­gande är att de lagar som finns
          är till vårdtagamas bästa. Det är också av avgörande betydelse
          att vårdpersonalen som inget hellre vill än att ge dem den bästa
          vården tas på allvar och respekteras. Att ständigt tvingas leva
          med ett accepterande av att inte kunna ge god vård är förödande
          och riskerar att på sikt undergräva hela vårdkvaliteten.
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_156.pdf"/>
        <p xml:id="i-8D1NzRH86Tf6NSk9WfupH9">
          Med anledning av ovanstående vill jag rikta följande frågor till
          soci­alminister Margot Wallström:
        </p>
        <p xml:id="i-GJJtEX6jRFFjMWz5xE1xZg">
          Har regeringen vidtagit några åtgärder med anledning av den TCO-
          undersökning som visar att alltfler känner rädsla för att mista
          jobbet på grund av ”fel åsikter”?
        </p>
        <p xml:id="i-6BUJhTfZZRLC48gyvZCci8">
          Avser regeringen göra en översyn av konsekvenserna för den vårdper­sonal
          som ständigt lever otillfredsställda på grund av att de tvingas
          accep­tera att ge mindre god vård?
        </p>
        <p xml:id="i-BB48WMLwEo6PxEhcSLptdr">
          Är regeringen beredd att införa värdighetsgarantier så att allmänheten
          kan känna förtroende för vården, även om den vårdbehövande inte
          själv kan hävda sin rätt?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_157.pdf"/>
      </div>
    </body>
  </text>
</TEI>
