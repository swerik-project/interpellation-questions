<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0311">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:311</head>
        <author who="i-5orH1EJN5hP5LGxnLXboj2">Eva Goes (mp)</author>
        <minister who="unknown">näringsministern</minister>
        <topic>Polenkabeln</topic>
        <docDate when="1998-04-27">Inkom den 27 april</docDate>
        <status inProtocol="199798/prot-199798--112.xml" when="1998-05-26" status="answered">Besvarad den 26 maj, Prot. 1997/98:112</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:311 av Eva Goes (mp) till näringsministern
          om Polenkabeln
        </IPQ_title>
        <submission_info>
          Inkom den 27 april Besvarad den 26 maj Prot. 1997/98:112
        </submission_info>
      </div>
      <div type="IPQuestionBody">
        <p xml:id="i-Lus6zUJJgHEmmxb6WJo8DD">
          Energiministerns övertygelse, som den gavs uttryck för under
          hans Blekingevistelse den 4 april i Karlskrona, är att Polenkabeln
          numera är ett viktigt led i Sveriges energiförsörjning. Så betydelsefull
          anses kabeln, att blekingeborna under ministerns besök fick frågan:
          ”Vill ni ha el i framtiden? - Då får ni acceptera kabeln!”
        </p>
        <p xml:id="i-HPK5KvQCvphU4skw46bfkJ">
          Kabeln skall enligt näringsministern användas för att ”kapa toppar”
          och för att utjämna skillnader i elförbrukningsmönster. Kommunala
          be­slut, som Karlshamns kommuns nekande till bygglov för kabelns
          nöd­vändiga strömriktarstation, samt Länsstyrelsen i Blekinge
          läns experters bekräftelse till kommunens nej har upphävts av
          inrikesministeriet i mars. Beslutet har återförvisats till Karlshamns
          kommun. Trots att det formellt var inrikesministern som tagit
          beslutet att upphäva kommunens nej till bygglov, var det näringsministern
          som kommenterade beslutet. Kabeln har under den tvååriga projekthanteringen
          bytt skepnad. Först ansågs den av ringa vikt och betydelse, så
          att en prövning ansågs fullt tillräckligt för bedömningen av ärendet.
          NUTEK, som sammanställde remissyttranden om kabelprojektet skriver
          på s. 56 i denna sammanfattning till regeringen: ”------därutöver
          kan framhållas att en ansökan, enligt huvudregeln, en­dast får
          avslås då möjligheterna att långsiktigt upprätthålla elförsörjning­en
          allvarligt försämras.” Mot bakgrund av att det endast kan bli
          fråga om en ökning eller minskning med 3,5 % av den totala produktionskapacite­ten
          anser Nätmyndigheten vidare att ”överföringsförbindelsen inte
          kan anses allvarligt försämra landets möjligheter att långsiktigt
          upprätthålla elförsörjningen i landet.” Med andra ord: Här kan
          koncession beviljas enligt ellagen utan vidare, eftersom projektet
          inte anses vara av den stor­leksordningen, att andra prövningar
          anses nödvändiga. Boverket har, som flertalet av de tillfrågade
          remissinstanserna, en annan uppfattning om projektets betydelse,
          och anser i sitt yttrande till Miljödepartementet att
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_304.pdf"/>
        <p xml:id="i-PtTJBW3pi5RuJ41XZtRcQ8">
          projektet bör prövas enligt naturresurslagens kap. 4. När en
          sådan mil­jöprövning enligt naturresurslagens kap. 4 avvisades,
          var det återigen näringsministern som kommenterade beslutet, som
          fattades i juli 1997, efter ett uppmärksammat sammanträde med
          Miljödepartementet och Jordbruksdepartementet, där Vattenfalls
          styrelseledamot Lars Rekke, tillika näringsministerns statssekreterare
          och närmaste man i kabelärendet på Näringsdepartementet var med
          om att bortförhandla denna mil­jöprövning. Projektets ringa betydelse
          anfördes då som huvudargument. I sin ansökan skriver Vattenfall/S
          venska Kraftnät att anledningen för pro­jektet är ett tioårigt
          avtal om kraftutbyte mellan Polen och Sverige. Pro­jektet ansågs
          då vara av rent vinstorienterad ekonomisk karaktär. Allan Lundberg,
          projektansvarig för SwePolLink, säger till Svenska Dagbladet den
          15 december 1996: ”Det grundläggande motivet för att bygga kabeln
          är att tjäna pengar.”
        </p>
        <p xml:id="i-6NZNmb715cxp3uLk6n1R32">
          Ministern kallar Polenkabeln numera en fråga av nationellt intresse,
          som väger tyngre än vårt lagstadgade kommunala självstyre, tyngre
          än de riksintressen för natur och miljö som finns i den för kabeldragningen
          aktuella delen av Blekinges skärgård, den enda oexploaterade kustdelen
          i södra Sverige, som ingår numera i EU:s Natura 200-program för
          särskilt skyddsvärda områden. Projektet anses av ministern dessutom
          väga tyngre än ett femtiotal remissinstansers varnande kritik
          och tyngre än tusentals blekingebors protester. Eftersom Karlshamns
          kommun enhälligt, tvärs över alla partipolitiska gränser tidigare
          avvisat projektet med hänvisning till både miljöproblem och kabelns
          syfte, har ministern ansett det nöd­vändigt att kalla upp Karlshamns
          socialdemokratiska kommunledning i mitten av mars till Stockholm,
          för att tala om för dem vad de fortsätt­ningsvis skall tycka i
          ärendet. Ärendet hamnar på kommunens bord i en ny omgång för bygglovsprövningen
          i dessa dagar och ett nytt ställnings­tagande i frågan om det
          tidigare nekade bygglovet skall fällas. Kommu­nalrådet Torsten
          Magnusson (s) och miljönämndens ordförande Anita Martinsson (s)
          har varit uppkallade till ministern i mitten av mars i år. Miljönämndens
          ordförande Anita Martinsson bekräftade efter mötet med näringsministern
          till Blekinge läns tidning den 18 mars: ”Visst var den en form
          av påtryckning.” Eftersom ministern bedömer frågan som så pass
          betydelsefull, att den föranleder ministern till att kalla kommunledningen
          upp till Stockholm i mitten av mars, borde frågan väl lämpligen
          även hanteras av nationens folkvalda representanter, dvs. framför
          öppen ridå i riksdagen. I riksdagen har hanteringen av Polenkabeln
          endast skett i sam­band med ett godkännande av statliga garantier
          för 1,5 miljarder samt ett godkännande att Svenska Kraftnät får
          skjuta till 500 miljoner till projek­tet. Detta har skett innan
          stängningen av Barsebäck blev aktuell. Kabelns kapacitet är 600
          megawatt, ungefär lika mycket som en reaktor vid Bar­sebäck.
        </p>
        <p xml:id="i-4PFvqP9Vb5PMHRbRxc48Qu">
          Med anledning av detta vill jag fråga näringsministern:
        </p>
        <p xml:id="i-KfekfADbZHqSKbjQ866v25">
          När avser näringsministern ge tillfälle för nationens folkvalda
          repre­sentanter i riksdagen att öppet diskutera Polenkabelns lämplighet
          och att öppet diskutera kabelns betydelse som ett led i landets
          energiomställ­ning?
        </p>
        <note type="margin" xml:id="i-4Cn6S1w1tsDYiWqP5xQoUt">
          Interpellationer
        </note>
        <note type="pageNumber" xml:id="i-2az5oAyssz3suNKUvXoQxe">
          305
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_305.pdf"/>
        <note type="margin" xml:id="i-6nqELDfNBRw7gwyuukTeMh">
          Interpellationer
        </note>
        <note type="pageNumber" xml:id="i-QijVvZbtZMmqxna15MegQV">
          306
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_306.pdf"/>
      </div>
    </body>
  </text>
</TEI>
