<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0129">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:129</head>
        <author who="unknown">Olof Johansson (c)</author>
        <minister who="unknown">statsministern</minister>
        <topic>högskolornas roll i den regionala utvecklingen</topic>
        <docDate when="1998-01-20">Inkom den 20 januari</docDate>
        <status inProtocol="199798/prot-199798--068.xml" when="1998-02-17" status="answered">Besvarad den 17 februari, Prot. 1997/98:68</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:129 av Olof Johansson (c) till statsministern
          om högskolornas roll i den regionala utvecklingen
        </IPQ_title>
        <submission_info>
          Inkom den 20 januari Besvarad den 17 februari Prot. 1997/98:68
        </submission_info>
      </div>
      <div type="IPQuestionBody">
        <p xml:id="i-MDwJS4Ux9ob93HQdbdCA8S">
          Under det senaste årtiondet har stor uppmärksamhet ägnats åt
          uni­versitetens och högskolornas roll i den regionala utvecklingen.
          Industri­samhället är på väg att omvandlas till kunskapssamhälle.
          Den nya tekni­kens genombrott och det internationella beroendet
          orsakar stora föränd­ringar. Undersökningar om arbetskraftens
          fördelning på olika yrkeskate­gorier över åren visar att den kunskapsproducerande
          sektorn blir alltmer dominerande och att en ökad sysselsättning
          väntas återfinnas i denna sektor.
        </p>
        <p xml:id="i-SBjsA5jhAx555z3N6N1fKi">
          Det råder en betydande regional obalans i möjligheterna till
          högre utbildning i landet. Merparten av de lågutbildade och de
          personer som endast har en kortare gymnasieutbildning bor utanför
          universitets- och storstadsregionerna. Ett av de viktigaste medlen
          för att åstadkomma en miljöriktig ekonomisk tillväxt är en satsning
          på de nya högskolorna. Den satsning på högre utbildning som skett
          under de senaste åren har givit påtagliga resultat, vilket bl.a.
          kan avläsas i antal högskolenybörjare per
        </p>
        <p xml:id="i-VDUwmCUSMV2UdBdgLqxhGW">
          1 000 invånare. Genom att bygga ut högskolan över hela landet
          ges ett kraftfullt stöd för en bättre regional och ekonomisk utveckling.
        </p>
        <p xml:id="i-QzAwEgXj4otJKUhpuyx6tP">
          Samtidigt svarar forskningen vid de nya högskolorna för mindre
          än 3 % av intäkterna till svenska universitets och högskolors
          samlade forsk­ning.
        </p>
        <note type="margin" xml:id="i-6ZDUMC1826hp6eC6iiuzZk">
          Interpellationer
        </note>
        <note type="pageNumber" xml:id="i-VrBSidj6AptQNfHsDrwA85">
          127
        </note>
        <pb facs="PDF:126"/>
        <note type="margin" xml:id="i-EARRPVHyn7WRLnqMwxp9Mo">
          Interpellationer
        </note>
        <note type="pageNumber" xml:id="i-DNNtdLtjgeVhfWjxeUiCJb">
          128
        </note>
        <p xml:id="i-VYEE1nmeA8soGDvzwtMvTt">
          Den grundläggande forskningen utgör en bas för såväl den högre
          ut­bildningen som för övrig forskning och utbildning. Universitetens
          och högskolornas utbildning skall vila på vetenskaplig grund,
          vilket också förutsätter ett nära samband mellan utbildning och
          forskning. Grund­forskning och forskarutbildning bedrivs huvudsakligen
          vid universiteten och några fackhögskolor. Under senare år har
          även särskilda medel av­satts för forskningsstödjande åtgärder
          vid de nya högskolorna. Dessa medel har varit avsedda för att
          bidra till att öka omfattningen av forsk­ningen vid dessa högskolor,
          öka andelen forskarutbildade lärare samt öka andelen studerande
          som går vidare till forskarutbildning samt för att åstadkomma
          en bättre kompetensförsörjning för inte minst det regionala näringslivet.
        </p>
        <p xml:id="i-JLkSZdXLUUYDxGBqWncuCn">
          Forskarutbildningen är av central betydelse för högskolan. Doktoran­der
          utför en stor del av forskningen och deltar även i viss mån i
          under­visningen. Forskarutbildningen skall också tillgodose rekryteringsbehovet
          av disputerade lärare. Under kommande år kommer detta behov att
          växa, bl.a. till följd av expansionen av grundutbildning. En väl
          fungerande fors­karutbildning av hög kvalitet är viktig inte bara
          för högskolan utan också för det svenska näringslivets konkurrenskraft.
          Genom forskningsprojekt som doktorander genomför i samverkan med
          näringslivet främjas utbyte av kunskap och metoder och företagen
          kan rekrytera vetenskapligt skolad arbetskraft. Sådant samarbete
          främjar också byggandet av nätverk mellan högskolan och näringslivet.
          Även offentlig sektor och andra delar av samhället har behov av
          att tillföra verksamheten ökad kompetens.
        </p>
        <p xml:id="i-3BtkhZKE2yMSp5hRGL8cDt">
          I propositionen 1996/97 Forskning och samhälle har forskningsresur­serna
          för de nya högskolorna fått en viss förstärkning. Skälen härför
          är goda erfarenheter av forskning vid dessa högskolor och att
          det är angelä­get, inte minst ur utvecklingsperspektiv. Erfarenheterna
          visar redan nu att starka och kreativa forskningsmiljöer kan skapas
          på mindre högskolor. En övergripande riktlinje för forskningspolitiken
          bör enligt Centerpartiets mening vara att alla nya högskolor skall
          förfoga över goda egna resurser för forskning.
        </p>
        <p xml:id="i-FKqAbm2SdQpMis5U61aD7B">
          En fortsatt kraftig förstärkning av forskningsverksamheten vid
          de mindre och medelstora högskolorna är av synnerligen stor vikt
          för att öka högskolans kontakter med omvärlden och för att högskolan
          skall kunna bidra till den regionala utvecklingen och ekonomiska
          tillväxten i sin regi­on och därmed i landet.
        </p>
        <p xml:id="i-XjFvtmeDpDZM78cnsmsJzp">
          Forskningsstiftelserna bildades 1994 med kapital från de tidigare
          löntagarfonderna. Merparten av de fördelade forskningsmedlen har
          hit­tills gått till universiteten (”de äldre högskolorna”). Enbart
          Stiftelsen för Kunskaps- och Kompetensutveckling har i sina stadgar
          att speciellt upp­märksamma de nya högskolorna.
        </p>
        <p xml:id="i-FvUU2Z9AmELifCmwXSjBNm">
          Enligt min mening är det av största vikt att Utbildningsdepartementet
        </p>
        <p xml:id="i-YRAsgucyxAgZ5Q81mAURzx">
          i sin fördelning av anslag till forskning lägger stor vikt vid
          att snabbt öka forskningsanslagen till de nya högskolorna. När
          det gäller stiftelserna som bildades 1994, utser regeringen numer
          styrelseledamöter. Med den ordning som nu valts bör inte enbart
          KK-stiftelsen aktivt arbeta för för­stärkta forskningsmiljöer
          vid de nya högskolorna. Att snabbt bygga upp kraftfulla forskningsmiljöer
          vid de nya högskolorna är enligt min mening den viktigaste strategiska
          forskningsfrågan. En av många tänkbara model­ler för att kunna
          bygga upp starka forskningsmiljöer vid nya högskolor är, att de
          stiftelser som hittills i huvudsak gett medel till gamla institutioner,
        </p>
        <pb facs="PDF:127"/>
        <p xml:id="i-FyzJ47uWqF3v4o6rSLzfbH">
          framöver i sin fördelning av medel lägger stor vikt vid att dagens
          uni­versitet samverkar med forskningsenheter vid nya högskolor,
          dvs. att samverkansprojekt medvetet eftersträvas inom olika forskningsområden.
        </p>
        <p xml:id="i-Y5xLKvDemaAPiG7Y6dexWv">
          Enligt min mening bör också Kunskaps- och Kompetensstiftelsen
          me­ra utpräglat arbeta för forskningsuppbyggnad vid de nya högskolorna.
          Gärna i samarbete med övriga forskningsstiftelser.
        </p>
        <p xml:id="i-R4n7xKnV35SdScqogJfei7">
          Med anledning av vad bl.a. ovan anförts vill jag fråga statsministern
          om regeringens vilja att kraftfullt bygga upp goda forskningsmiljöer
          vid de nya högskolorna; dels genom att via statsbudgeten fördela
          en avsevärt större andel av de sammantagna statliga forskningsresurserna
          till de nya högskolorna, dels - med den ordning som nu gäller
          - genom att ta upp diskussioner om angiven inriktning med företrädarna
          för styrelser och verkställande ledning i de stiftelser för vilka
          regeringen utser styrelse.
        </p>
        <pb facs="PDF:128"/>
      </div>
    </body>
  </text>
</TEI>
