<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0308">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:308</head>
        <author who="i-PvJTHCyJiaxUeJhG5osdHg">Gudrun Lindvall (mp)</author>
        <minister who="unknown">jordbruksmi­nistern</minister>
        <topic>begränsning av djurs lidande</topic>
        <docDate when="1998-04-27">Inkom den 27 april</docDate>
        <status inProtocol="199798/prot-199798--104.xml" when="1998-05-08" status="answered">Besvarad den 8 maj, Prot. 1997/98:104</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:308 av Gudrun Lindvall (mp) till jordbruksmi­nistern
          om begränsning av djurs lidande
        </IPQ_title>
        <submission_info>
          Inkom den 27 april Besvarad den 8 maj Prot. 1997/98:104
        </submission_info>
      </div>
      <div type="IPQuestionBody">
        <p xml:id="i-7aEzHKNW32MnNCsjtbETVf">
          Enligt 49 § djurskyddslagen skall de djurförsöksetiska nämnderna
          be­döma lidandet för djuren mot försökets betydelse. Om det ej
          kan anses angeläget ur allmän synpunkt skall nämnden avstyrka
          ansökan. Här följer exempel på hur några av nämnderna runt om
          i landet har gjort denna bedömning.
        </p>
        <p xml:id="i-PbBLKXDZ4B85P7EcMhiCi6">
          Malmö/Lund: I ansökan Ml56-95 ansöker en forskare från Malmö
          Allmänna Sjukhus (MAS) om att få inducera artrit (reumatism) i
          100 råttor. Med ansökan bifogar han en studie som gjorts där man
          visar att smärtlindring med Temgesic inte påverkar försöket på
          annat sätt än att djuren lider mindre. Rapportens slutsatser låter
          enligt följande: ”Denna typ av inducerad artrit ger rejält sjuka
          råttor med påverkat allmäntillstånd. Subcutana injektioner av
          Temgesic tre gånger per dag förbättrar allmän­tillståndet påtagligt
          genom att kupera den smärta som artriten orsakar. Dessutom påverkar
          inte Temgesic själva försöket, i varje fall inte de parametrar
          som vi är intresserade av. Vi har därför bestämt att i våra fortsatta
          artritstudier skall alla råttor erhålla smärtlindring med subcutana
          injektioner av Temgesic samt att smärtlindring skall ges två dagar
          innan den förväntade artriten bryter ut. Detta för att motverka
          att djuren först får ont med åtföljande påverkat allmäntillstånd.
          Vi vill ligga ett steg före
        </p>
        <note type="margin" xml:id="i-PoCMR1rpQ2byuP7gjQbXe4">
          Interpellationer
        </note>
        <note type="pageNumber" xml:id="i-VdDv5QvUmFEGNFWAr1hLtV">
          299
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_299.pdf"/>
        <note type="margin" xml:id="i-PcuMJ2ZojBTTA7x1b77u22">
          Interpellationer
        </note>
        <p xml:id="i-EFvp42VV8PDHnRVpeSjWXj">
          för att om möjligt förhindra att allmäntillståndet påverkas påtagligt.
          Vida­re har vi genom mycket noggrann försöksuppläggning så långt
          det är möjligt minimerat det antal råttor vi kommer att inducera
          artrit på.”
        </p>
        <p xml:id="i-6DmmRquLYAPG71H6eQUxDU">
          Några månader senare ansökte en mycket erkänd forskare från Lunds
          universitet om liknande försök (M64-95). Denna gång gällde det
          mycket smärtsamma försök på 16 000 möss och 8 000 råttor. Enligt
          egen utsago i nämnden skulle de djur som led mest ”ligga och skrika
          i burarna tills de dog”. Från vissa håll i nämnden väcktes krav
          på att även han skulle ge Temgesic till djuren. Forskaren ville
          inte göra det. Då väcktes krav på att om han inte litade på den
          studien som redan var gjord, skulle han göra en egen, liknande
          studie, med smärtlindring parallellt med de ansökta försö­ken.
          Studiens syfte var att forskaren i fortsättningen skulle kunna
          ge smärtlindring även han. Nämnden avslog dock både kraven på
          smärtlind­ring och kraven på studie kring smärtlindring.
        </p>
        <p xml:id="i-PgMZwYYX8EKxJVSPDavz5W">
          Göteborg: Flera försök har godkänts där tusentals djur har använts
          till försök kring djur och homosexualitet. T.ex. har man gett
          730 råttor bl.a. amfetamin för att se om drogen påverkar deras
          val av sexualpartner (Dnr 0146/94 och 147/94). I ansökan 258/94
          injiceras olika ämnen i gravida råttor varpå kejsarsnitt utförs.
          Ungarna kastreras sedan i varierande ålder och utsätts för olika
          substanser vilka påverkar deras beteende och välbe­finnande på
          ett högst otrevligt sätt. Sedan undersöks råttornas sexuella preferenser.
        </p>
        <p xml:id="i-FXxSQGd4iXs16rvXk9rH6b">
          Jag kan inte låta bli att undra var allmänintresset ligger i
          dessa försök? Problemet är väl inte att vi har homosexuella människor
          i samhället utan att dessa människor blir diskriminerade?
        </p>
        <p xml:id="i-R4qRXCXZUQoqoJHHatyTG3">
          Umeå: Godkände försök där 150 råttor (A94-97) respektive 75 grodor
          (A46-98) används för att ge utbildning på universitetsnivå i anatomi,
          histologi och fysiologi. Dessa försök är ej smärtsamma för djuren
          men är ändå helt onödiga. Andra universitet, t.ex. Linköping,
          bedriver samma utbildning utan att använda sig av djurförsök.
          Alternativ finns i form av utmärkta video- och dataprogram. Dessutom
          har Sverige undertecknat Europarådskonventionen där det står att
          djurförsök i utbildningar inte skall tillåtas om inte syftet är
          att vederbörande kommer att arbeta med djurförsök. När det gäller
          dessa exempel från Umeå är det inte på något sätt klart att alla
          kommer att arbeta med djurförsök.
        </p>
        <p xml:id="i-8NrevJT56N482it1W3NNqW">
          Enligt 2 § djurskyddslagen skall djur behandlas väl och skyddas
          mot onödigt lidande och sjukdom. Djur som används i djurförsök
          skall dock, enligt samma paragraf, inte anses vara utsatta för
          onödigt lidande om försöket har tillstyrkts av en djurförsöksetisk
          nämnd.
        </p>
        <p xml:id="i-UyaKRB4JirN6AU9BG4usCk">
          Enligt denna lag utsätts alltså inte ovan nämnda djur för onödigt
          li­dande trots att smärtlindring kan ges (fall 1), trots att allmänintresse
          sak­nas (fall 2) och trots att alternativ finns (fall 3). Inom
          Miljöpartiet de gröna anser vi att även försöksdjurs lidande måste
          begränsas. Vi anser att djurskyddsfrågoma måste lyftas upp i den
          politiska debatten. Att vi som politiker måste ta ett ansvar även
          för försöksdjuren. Håller ministern med om det? Eller anser ministern
          att ovan nämnda djurs intressen har blivit tillgodosedda på ett
          tillfredsställande sätt?
        </p>
        <p xml:id="i-9oZu8zDYHMTdM8RAeodu4B">
          Med anledning av ovan vill jag fråga ministern:
        </p>
        <p xml:id="i-DiwtgvP6rhUTDxs6peQTxL">
          - Avser ministern verka för att en förtydling av ”allmännyttan”
          kommer till stånd?
        </p>
        <note type="pageNumber" xml:id="i-Hdbkj2S8AdjUeW2DnwBw3W">
          300
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_300.pdf"/>
        <p xml:id="i-L5ghSZde9pr2kgXRDUimp7">
          - Avser ministern verka för en begränsning av djurs lidande?-
          Avser ministern verka för att Sverige följer Europarådskonventionen
          vad gäller djurförsök i utbildningar?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_301.pdf"/>
      </div>
    </body>
  </text>
</TEI>
