<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0054">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:54</head>
        <author who="unknown">Lennart Brunander (c)</author>
        <minister who="unknown">jordbruksminis­tern</minister>
        <topic>EU:s djurskyddslagstiftning</topic>
        <docDate when="1997-11-03">Inkom den 3 november</docDate>
        <status inProtocol="199798/prot-199798--037.xml" when="1997-12-01" status="answered">Besvarad den 1 december, Prot. 1997/98:37</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:54 av Lennart Brunander (c) till jordbruksminis­tern
          om EU:s djurskyddslagstiftning
        </IPQ_title>
        <submission_info>
          Inkom den 3 november Besvarad den 1 december Prot. 1997/98:37
        </submission_info>
      </div>
      <div type="IPQuestionBody">
        <p xml:id="i-LZKKPGQwsGXu3JSRAgfmT1">
          Hur kan människor behandla djur så? Hur kan vi tillåta att det
          sker? Dessa och många andra frågor borde ställas med anledning
          av hur djur behandlas i olika europeiska länder.
        </p>
        <p xml:id="i-DxPP5YQ5upMNQSaVtr73NZ">
          På TV visades för några dagar sedan skräckbilder av transporter
          av djur och hur de behandlades. Många tillsammans med mig blev
          chockade av det som visades. Transporter av djur inom EU var uppe
          till diskussion och beslut för ett par år sedan och förändringar
          gjordes som skulle för­bättra situationen. Det vi nu får se visar
          att det inte är så. Djurplågeriet pågår! I många delar av EU finns
          ingen lagstiftning som skyddar djuren, i många andra delar av
          EU är djurskyddslagstiftningen otillräcklig. Något måste ske snabbt.
          Sverige är medlem av EU och vi är då medansvariga till det som
          sker. I frågan om en skärpt djurskyddslagstiftning är Sverige
          medskyldig till det som inte sker!
        </p>
        <p xml:id="i-9hfNcTTswXfCjxkF8rDVvt">
          Alla måste vi reagera mot det fruktansvärda sätt som djur behandlas.
          Sverige som land måste också reagera och det är den svenska regeringen
          som för vår räkning skall göra det. Sedan frågan var aktuell för
          ett par år sedan har det varit tyst tills nu och då är det inte
          regeringen som för upp frågan på dagordningen igen utan det är
          via medierna vi får veta att det inte blivit något bättre. Jag
          anser att Sverige har ett ansvar i EU att för-
        </p>
        <pb facs="PDF:51"/>
        <p xml:id="i-5Ddj51xFR1Gw3ogYWUxYC2">
          ändra så att djuren får en bra behandling i hela EU. Det är regeringens
          uppgift att föra den debatten med övriga EU-länder och redovisa
          hur verkligheten ser ut. Vi skall inte behöva få uppgifterna via
          medierna.
        </p>
        <p xml:id="i-WFquf61gUwFMQkWSfjxSRU">
          Den svenska regeringen skall enligt min mening ständigt aktualisera
          djurskyddet i Europa tills en sådan förändring i EU:s djurskyddslagstift­ning
          skett att vi kan vara nöjda och stå för det som sker. Även med
          en skärpt lagstiftning kommer övergrepp att ske, men den som gör
          det skall då straffas och fråntas rätten att ha djur och att arbeta
          med djur. Min uppfattning är att jordbruksministern måste, på
          ett helt annat sätt än i dag, aktivera sig och ställa syndaren
          till svars i EU-kretsen. Frågan får ingen lösning genom att tiga,
          den enda vägen till en bättre djurlagstiftning och bättre skötsel
          av djuren i EU går via att ständigt kritisera det förhållande
          som nu råder. Djurtransporterna är en del av detta problem. Det
          är ett onödigt problem eftersom de flesta transporterna är onödiga.
          Det skall inte vara tillåtet att transportera djur så långa sträckor
          och om det i un­dantagsfall sker skall det göras så att djuren
          mår väl. Det skall vara bra utrustade transportmedel och den tid
          de transporteras strikt reglerad. I EU-systemet i dag ges bidrag
          till transporter, jag vill starkt ifrågasätta dessa bidrag. Använd
          i stället dessa pengar till att skapa bättre miljöer för djuren.
        </p>
        <p xml:id="i-GoVMez5T7jBGhAhh55xgiN">
          Målet för de svenska aktiviteterna i EU måste ha som mål att
          snabbt förverkliga, en skärpt djurskyddslagstiftning i hela EU
          med kraftigt höjda mininivåer för djurskötseln. Skärpta regler
          för transporter av djur både den tid som djur får transporteras
          och det sätt som transporten sker på. EU-bidragen till transporter
          av djur bör bort, dessa pengar skall i stället användas till att
          göra det bättre för djuren.
        </p>
        <p xml:id="i-6Re6UhXSmVCL8CUoEEKDwA">
          Mot bakgrund av det som hänt och vad jag anfört i denna interpella­tion
          anhåller undertecknad att få ställa följande frågor till jordbruksminis­tern:
        </p>
        <p xml:id="i-h7b9aZM59xhtZz21KA5op">
          Hur kommer regeringen att agera för att så snabbt som möjligt
          få en bättre djurskyddslagstiftning inom EU?
        </p>
        <p xml:id="i-RPseUa8XQ8cnxUnVpzzwhF">
          Är det regeringens ambition att stoppa de fruktansvärda djurtranspor­ter
          som nu sker i EU? På vilket sätt kommer regeringen att aktualisera
          frågan och när?
        </p>
        <pb facs="PDF:52"/>
      </div>
    </body>
  </text>
</TEI>
