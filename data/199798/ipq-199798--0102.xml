<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0102">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:102</head>
        <author who="i-NAZHDwfGffE63ZZmJW4qqn">Marianne Samuelsson (mp)</author>
        <minister who="unknown">närings­ministern</minister>
        <topic>konsekvensen av EU:s inre marknad</topic>
        <docDate when="1997-12-11">Inkom den 11 december</docDate>
        <status inProtocol="199798/prot-199798--062.xml" when="1998-02-05" status="answered">Besvarad den 5 februari, Prot. 1997/98:62</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:102 av Marianne Samuelsson (mp) till närings­ministern
          om konsekvensen av EU:s inre marknad
        </IPQ_title>
        <submission_info>
          Inkom den 11 decemberBesvarad den 5 februari Prot. 1997/98:62
        </submission_info>
      </div>
      <div type="IPQuestionBody">
        <p xml:id="i-SB4xuLyeSQNLhbhLj7pCYG">
          Inför folkomröstningen i november 1994 utlovades att ett medlem­skap
          i EU skulle leda till fler investeringar och ökad sysselsättning
          i Sve­rige.
        </p>
        <p xml:id="i-MqmBXNEq4mZNWvUveJg9Sr">
          I en promemoria från Utrikesdepartementet (Ds 1994:48) hävdades
          att vi vid ett ja i folkomröstningen kunde ”räkna med att utländska
          och svenska företags investeringar i högre utsträckning lokaliseras
          till Sveri­ge” (s. 201). Ett nej i folkomröstningen skulle däremot
          få ”negativ bety­delse” för sysselsättningen (s. 39).
        </p>
        <p xml:id="i-SWqVdjSGhogEGK47PCDgi6">
          I en av regeringen tillsatt utredning av de samhällsekonomiska
          kon­sekvenserna av medlemskap i EU (SOU 1994:6) påstods tvärsäkert
          att EU-medlemskapet skulle medföra att ”arbetslösheten minskar”
          och att ”investeringarna ökar” (s. 237).
        </p>
        <p xml:id="i-7qKLmC7Mbg7mENiNANDyie">
          I dag, tre år efter folkomröstningen, tvingas vi konstatera att
          arbets­lösheten har fortsatt att öka samtidigt som alltfler företag
          varslar om utflyttning av arbetsplatser från Sverige. Orsaken
          är den hårda konkur­rensen på EU:s inre marknad.
        </p>
        <p xml:id="i-JCUeAQshMq7X56Xc3oKQAh">
          Ett aktuellt exempel är Lear Corporation, underleverantör till
          bl.a. Volvo, som planerar att flytta sömnad av bilklädslar från
          Bengtsfors i Dalsland till Portugal och Polen.
        </p>
        <p xml:id="i-7KmsudhizxWaSZ4mVmtTUn">
          ”Det ger oss en möjlighet att sänka våra kostnader med 10-15
          pro­cent”, hävdar Lear Corporations Europachef Bob Rossiter (Dagens
          Indu­stri den 2 december 1997).
        </p>
        <p xml:id="i-8XMx8SckKbS1aFdRRvC19V">
          290 av Lear Corporations anställda i Bengtsfors riskerar att
          bli av med jobbet för att företaget skall minska sina produktionskostnader
          och bättre kunna hävda sig i den mördande konkurrensen på EU:s
          inre mark­nad.
        </p>
        <p xml:id="i-Bsx8vfBDtgKApsYwGk3V3A">
          Detta är ingen tillfällighet utan själva vitsen med den inre
          marknaden. Med EU:s egna ord skall ”kapital och investeringar
          kanaliseras till de områden där de bäst kan utnyttjas ekonomiskt”
          (Vitboken om den inre marknaden, paragraf 8).
        </p>
        <p xml:id="i-Y1b897Zt2cowYhCg5Giyu9">
          På detta sätt frigör EU:s inre marknad de krafter som skapar
          arbets­löshet och regional obalans. Samtidigt begränsar medlemskapet
          i EU våra möjligheter att bedriva en egen nationell regionalpolitik
          för att motverka dessa marknadskrafter.
        </p>
        <p xml:id="i-Jdm9pAdSpCxGbofSwRwR7n">
          EU:s regelverk förbjuder i princip alla former av statligt stöd
          som hindrar den fria konkurrensen. Stöd som ”snedvrider” eller
          ”hotar att snedvrida” konkurrensen och därmed handeln är inte
          tillåtna. EU- kommissionen i Bryssel övervakar att statsstödsreglema
          följs, vilket Sverige har fått erfara sedan inträdet i EU bl.a.
          när det gäller transport­stödet till Volvo Umeåverken.
        </p>
        <p xml:id="i-9ouhj9BHpzwU7waV89HEjn">
          Företagens behov av att maximera vinsten genom att flytta dit
          där lö­nen, skatten och omkostnaderna är lägst får stora samhällsekonomiska
          konsekvenser. Färre arbetstillfällen, försämrad service och ökade
          sociala kostnader blir följden om inte trenden motarbetas. Hur
          regeringen agerar har därför stor betydelse.
        </p>
        <note type="pageNumber" xml:id="i-27Gn7SVZUkDLQ7DzAyPb7Q">
          100
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_100.pdf"/>
        <p xml:id="i-YVzTYUfLdqiLroD383xKK3">
          Mot bakgrund av följande vill jag ställa följande frågor till
          närings­minister Anders Sundström:
        </p>
        <p xml:id="i-7dJzhYQ8nV5YZMT6Gjmbju">
          1. Vad avser regeringen att göra för att företag som Lear Corporation
          ej skall tvingas avskeda personal?
        </p>
        <p xml:id="i-DA2eaLzwkKDg23QWXr7uHk">
          2. Vilka åtgärder planerar regeringen för att motverka de för
          svenska företag och löntagare negativa konsekvenserna av EU:s
          inre mark­nad?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_101.pdf"/>
      </div>
    </body>
  </text>
</TEI>
