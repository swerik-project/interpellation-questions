<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0047">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:47</head>
        <author who="i-GoPG5SYP7B72kfnF4EmN5b">Lennart Brunander (c)</author>
        <minister who="unknown">jordbruksminis­tern</minister>
        <topic>salmonella i importerat kött</topic>
        <docDate when="1997-10-30">Inkom den 30 oktober</docDate>
        <status inProtocol="199798/prot-199798--037.xml" when="1997-12-01" status="answered">Besvarad den 1 december, Prot. 1997/98:37</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:47 av Lennart Brunander (c) till jordbruksminis­tern
          om salmonella i importerat kött
        </IPQ_title>
        <submission_info>
          Inkom den 30 oktober Besvarad den 1 december Prot. 1997/98:37
        </submission_info>
      </div>
      <div type="IPQuestionBody">
        <p xml:id="i-J8yxmzTi5KSiiYRHKnErQR">
          I Sverige har vi en unik situation när det gäller frihet från
          salmonella. Svenskt kött är fritt från salmonella och ännu bättre
          fritt från resistenta bakterier av detta slag. I tidningar tvingas
          vi nu dagligen läsa om före­komsten av att salmonella i kött från
          andra länder är en vanlig företeelse. Ett citat från dagens tidning
          är ”Av det importerade franska köttet är 88 procent salmonellasmittat,
          trots intyg”. Detta visar att de garantier som Sverige fick när
          vi gick in i den europeiska unionen inte fungerar. Sverige garanterades
          då att inget kött skulle komma in utan att det var kontrollerat
          och garanterat fritt från salmonella. För att återgå till tidningsartikeln
          och citera ytterligare ”Av de undersökta partierna var 21 procent
          positiva trots att dokument garanterade att de var salmonellafria”.
          Det är inte bara kött från Frankrike som är smittat med salmonella,
          även kött från andra EU-länder har konstaterats vara salmonellasmittat.
          Att det är så här är ingen överraskning, redan i höstas konstaterades
          att de löften som gavs vid EU-inträdet inte hölls. Då kunde bl.a.
          statsveterinären i Stockholm visa på en kraftigt ökad frekvens
          av salmonellasmittat kött från andra EU- länder, trots att prov
          kunde tas på en mycket liten del av det som verkli­gen importerades.
          Den gången trodde inte jordbruksministern att det var någon fara
          och viftade bort mina varningar. Ett resultat av mina och and­ras
          varningar blev ändå att Livsmedelsverket fick i uppdrag att göra
          nog­grannare undersökningar. Resultatet av undersökningarna är
          just så be­drövliga som jag redan i höstas påtalade. Salmonellasmitta
          är inte något som man kan strunta i, det är farligt och får inte
          nonchaleras. Som en varning kan konstateras att i Danmark är utbredningen
          av salmonella nu så stor att statens ceruminstitut nu uppmanar
          danskarna att inte använda råa ägg. En situation vi inte vill
          ha i Sverige och det behöver vi inte heller få om regering och
          myndigheter sköter sitt ansvar på ett riktigt sätt.
        </p>
        <p xml:id="i-W3doNZmYK1sMmJXqtQcBSJ">
          Att vi har en situation i Sverige där vi kan garantera frihet
          från salmo­nella har flera orsaker. Först och främst har vi producenter
          som lägger stor vikt vid sunda produkter och en god miljö för
          djuren. Genom att ha god hygien och ett bra och rent foder blir
          djuren friska och då uppstår inte salmonellasmitta. Djuren är
          fria från salmonella och då blir också köttet fritt från smitta.
          Jag vill också påstå att den svenska distriktsveteri­närorganisationen
          har haft betydelse i detta sammanhang. Kunniga och noggranna veterinärer
          som ger producenten rätt råd är viktigt för att fatta rätt beslut
          i kinkiga situationer. Distriktsveterinärorganisationen såsom
          den har fungerat skall vi värna och vara rädda om. Jag är också
          övertygad om att det svenska beslutet från mitten av 1980 att
          förbjuda antibiotika och liknande preparat som generell inblandning
          i djurfoder, har haft be­tydelse för friheten från salmonella.
          Genom att antibiotika inte använts generellt har inte resistens
          hos bakterier uppstått. Bakterierna har inte kunnat föröka sig
          därför att den svenske producenten i stället för medicin hållit
          rent i djurstallen och skapat en ren och bra miljö för djuren,
          fri från dessa farliga bakterier.
        </p>
        <p xml:id="i-BiG8CNHqD9DeYew8n92cLS">
          I förhandlingar om EU-medlemskapet var både frihet från salmonella
          och antibiotikaanvändningen viktiga frågor för Sverige. Och vi
          fick ga­
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_42.pdf"/>
        <p xml:id="i-F7P1zeBkVZS2bj9CQ7SvD1">
          rantier att kött som kom till Sverige skulle vara fritt från
          salmonellasmit­ta, liksom foder till djuren. En garanti skulle
          utfärdas av en godkänd veterinär. Sverige fick också en övergångstid
          för förbudet mot att använ­da antibiotika och andra mediciner
          i förebyggande syfte. Båda frågorna är viktiga att följa upp,
          salmonellasmittan är akut och påtaglig och något måste göras snabbt
          för att skydda konsumenten. Risken att bli sjuk i sal­monella
          kan inte längre ses som försumbar, risken är i stället mycket
          påtaglig om man köper importerat kött. Detta är en onödig fara,
          som regeringen genom jordbruksministern måste eliminera genom
          ett fast uppträdande i EU och gentemot övriga EU-länders export
          till Sverige.
        </p>
        <p xml:id="i-9u4XC9ZS3GSBQG8kEPLTN3">
          När förekomsten av salmonellasmittat kött i våras blev uppenbar
          ock­så för regeringen agerade jordbruksministern på ett bra sätt,
          genom att tala om för sin franska kollega att detta inte är något
          som Sverige kan tolerera. Det är nu några månader sedan som detta
          skedde, vad jag kan förstå har ingen bättring skett. De franska
          exportörerna har inte ändrat sitt uppträdande. Dessutom kommer
          salmonellasmittat kött även från andra länder, så problemet är
          inte isolerat till Frankrike. Kött säljs dessutom från land till
          land, köttet kan passera flera handlare i olika länder innan det
          når den svenske kunden. Enligt min mening ett förkastligt sätt
          att hantera en färskvara, som kött är. Även detta handlingssätt
          borde ändras, det borde inte vara tillåtet. Nu krävs kraftigare
          åtgärder från den svenska regeringen. Enligt EU:s regler får inte
          kontroll ske vid den svenska grän­sen när varor säljs från annat
          EU-land. Trots detta bör den svenska rege­ringen omedelbart vidta
          den åtgärden. Kött som importeras skall kontrol­leras vid gränsen,
          en kontroll som skall pågå så länge tills proverna visar att de
          regler vi var överens om fungerar också i praktiken. När sedan
          handeln skall återgå till det normala, med kommunen som ansvarig
          för kontrollen skall kommunerna ges tillräckliga resurser för
          att klara en tillräckligt omfattande provtagning. Kommunerna bör
          ges statligt stöd till detta arbete, i vaije fall under en övergångstid.
        </p>
        <p xml:id="i-7vMTXTDfdGbRaVDbqM8Gb8">
          Jag vill också aktualisera frågan om antibiotikan och den övergångstid
          som Sverige fick vid EU-inträdet. Denna övergångstid är nu mer
          än halv­vägs och det brådskar med en utveckling inom EU. Sker
          ingen förändring av synen på denna fråga i EU skall Sverige enligt
          min mening kräva en förlängning av de övergångsbestämmelser vi
          nu har.
        </p>
        <p xml:id="i-Y6nbVi6dyeMKPammWzreHh">
          Mot bakgrunden av det anförda anhåller jag att få ställa följande
          frå­gor till jordbruksministern:
        </p>
        <p xml:id="i-L2VCoacs4ioGQo9LnitoRL">
          Vilka åtgärder kommer regeringen att vidta för att skydda konsumen­terna
          från den salmonellasmitta som finns i en stor del av det importerade
          köttet?
        </p>
        <p xml:id="i-HqE8FvQjuEFf9EDDvst66d">
          Kommer regeringen att införa sträng kontroll av import av kött?Hur
          agerar regeringen för att få det svenska förbudet mot att använda
          antibiotika och annan kemiterapeftika i djurfoder att bli regel
          i hela EU?
        </p>
        <note type="margin" xml:id="i-3pqqUxhAhDXVUDGQpf9DWi">
          Interpellationer1997/98:1 -313
        </note>
        <note type="pageNumber" xml:id="i-YWWh3HB7pSDT3pjoWkGm5E">
          43
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_43.pdf"/>
        <note type="margin" xml:id="i-8a1EZ5JMqNo6awrWZLKydM">
          Interpellationer1997/98:1-313
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_44.pdf"/>
      </div>
    </body>
  </text>
</TEI>
