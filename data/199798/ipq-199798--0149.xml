<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0149">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:149</head>
        <author who="unknown">Barbro Westerholm (fp)</author>
        <minister who="unknown">justitieminis­tern</minister>
        <topic>åtgärder mot våld och trakasserier mot homosexuella</topic>
        <docDate when="1998-01-29">Inkom den 29 januari</docDate>
        <status inProtocol="199798/prot-199798--070.xml" when="1998-02-19" status="answered">Besvarad den 19 februari, Prot. 1997/98:70</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:149 av Barbro Westerholm (fp) till justitieminis­tern
          om åtgärder mot våld och trakasserier mot homosexuella
        </IPQ_title>
        <submission_info>
          Inkom den 29 januariBesvarad den 19 februari Prot. 1997/98:70
        </submission_info>
      </div>
      <div type="IPQuestionBody">
        <p xml:id="i-7rZQK5ETUXf9kBNT7WR3xw">
          Var och varannan vecka läser vi i tidningarna om våld i olika
          former riktat mot homosexuella. Nu senast handlar det om vandalisering
          av RFSL:s lokaler i Trollhättan som attackerats vid två tillfällen
          under janu­ari 1998.
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_154.pdf"/>
        <p xml:id="i-5HTQSc46BcbMK3VGHQwriz">
          Den bild tidningsartiklarna visar får stöd i den vetenskapliga
          studie som kriminologen Eva Tiby på Folkhälsoinstitutets uppdrag
          genomfört av brott riktade mot homosexuella. Slutsatserna av utredningen
          är skrämmande. 23 % av Sveriges homo- och bisexuella kvinnor och
          män har utsatts för brott på grund av sin sexuella läggning. Homosexuella
          i Göteborg är hårdast drabbade, 36 % enligt undersökningen. Hela
          80 % av Göteborgs homo- och bisexuella känner någon som utsatts
          för brott på grund av sin sexuella läggning. Homosexuella drabbas
          alltså mycket hårt av s.k. hatbrottslighet (riktad brottslighet
          mot en viss grupp i samhället).
        </p>
        <p xml:id="i-Rgx4RRWd5oWZHUv3maSdWB">
          Ett trettiotal människor har mördats under de senaste tio åren
          på grund av sin sexuella läggning.
        </p>
        <p xml:id="i-QAZ4zL9KxfovjPNUSpQj9Y">
          Det är viktigt att samhället reagerar starkt mot dessa övergrepp.
          Tyst­nad inte minst från politiker tas ofta till intäkt för ett
          fortsatt våld mot en grupp människor som dessutom tvekar eller
          är rädda att göra en anmälan på grund av de repressalier de då
          riskerar att utsättas för. Nynazistiska grupperingar uppmanar
          till våld mot homosexuella och i flera fall har nazister gått
          från ord till handling och mördat homosexuella. Som justi­tieminister
          Laila Freivalds påpekar i ett frågesvar till mig den 21 januari
          1998 rör det sig om handlingar som redan enligt gällande lag utgör
          brottsliga gärningar, att regeringen ser allvarligt på den brottslighet
          som riktar sig mot homosexuella och avser att tillsätta en parlamentarisk
          ut­redning med uppgift att överväga bl.a. frågan om en kriminalisering
          av hets mot homosexuella.
        </p>
        <p xml:id="i-P8A7PxF54bcBxo4eePqQYx">
          Men utredningar tar tid och hetsen, våldet och trakasserierna
          pågår här och nu.
        </p>
        <p xml:id="i-HkGaC6Lc6YbEJ3rE4CAbtH">
          Jag vill därför med denna interpellation ta upp frågan vilka
          åtgärder regeringen i avvaktan på utredningsresultatet avser vidta
          för att homosex­uella skall kunna känna sig trygga i det svenska
          samhället.
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_155.pdf"/>
      </div>
    </body>
  </text>
</TEI>
