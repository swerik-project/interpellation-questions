<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0052">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:52</head>
        <author who="unknown">Mikael Odenberg (m)</author>
        <minister who="unknown">inrikesministern</minister>
        <topic>bostadspolitiken</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:52 av Mikael Odenberg (m) till inrikesministern
          om bostadspolitiken
        </IPQ_title>
        <submission_info>
          Inkom den 3 novemberBesvarad den 28 november Prot. 1997/98:36
        </submission_info>
      </div>
      <div type="IPQuestionBody">
        <p>
          Under mandatperioden 1991-1994 bedrevs ett omfattande föränd­ringsarbete
          inom bostadspolitikens område. Det räntelånesystem som med stigande
          realräntor på kort tid skulle ha brutit samman stoppades och ett
          nytt bostadsfinansieringssystem infördes. Omfattande avregleringar
          genomfördes i syfte att stärka bostadskonsumentemas valfrihet
          i boendet och ställning på bostadsmarknaden.
        </p>
        <p>
          Den dåvarande socialdemokratiska oppositionen motsatte sig alla
          re­geringens förslag till förändringar. I stället utställdes långtgående
          löften om billigare boende, ökat byggande och minskad byggarbetslöshet
          om bara socialdemokraterna fick bestämma. I syfte att underbygga
          en bild av socialdemokratisk handlingskraft på det bostadspolitiska
          området gjordes kravet på ett särskilt bostadsdepartement till
          en återkommande paradfråga såväl i riksdagsarbetet som i 1994
          års valrörelse.
        </p>
        <p>
          Drygt tre år har nu förflutit sedan Socialdemokraterna återtog
          rege­ringsmakten. Det kan därför finnas skäl att jämföra utfallet
          av regeringens politik med utställda löften.
        </p>
        <p>
          Nybyggnaden av bostäder
        </p>
        <p>
          När riksdagen i april 1994 diskuterade anslagen till bostadsförsörj­ningen
          refererade Oskar Lindkvist (s) - dåvarande socialdemokratisk vice
          ordförande i riksdagens bostadsutskott - en prognos från Boverket,
          vil­ken ansåg att det behöver byggas mellan 30 000 och 40 000
          nya lägenhe­ter varje år under 1990-talet. ”Den prognosen har
          vi arbetat med inom socialdemokratin, och vi har kommit fram till
          att vi kan stå upp för den målsättningen”, framhöll Oskar Lindkvist
          och påpekade för kammaren att detta ”genomsyrar också våra motioner”.
        </p>
        <p>
          ”Regeringen delar uppfattningen att byggandet genom den tidigare
          borgerliga majoritetens politik har trängts tillbaka” sade det
          nytillträdda statsrådet Jörgen Andersson i november 1994 och utlovade
          andra tag: ”Den nya socialdemokratiska regeringen har tidigare
          denna månad för riksdagen lagt fram en politik för tillväxt, sysselsättning
          och välfärd. Där förordas att betydande resurser omfördelas för
          att öka byggandet.”
        </p>
        <p>
          Den 3 maj 1995 var det socialdemokratiska alternativet åter etablerat
          i bostadspolitiken. I riksdagen framhöll statsrådet Andersson
          att ”det finns således både sysselsättnings- och bostadsförsöijningsskäl
          att stimulera till en tidigareläggning av viss nyproduktion. Den
          uppfattningen delar vi med Centern och vi har därför anvisat två
          miljarder till stöd. Beloppet är be­räknat efter en volym på 29
          000 igångsatta lägenheter under den period som bidraget utgår”.
        </p>
        <p>
          Utfallet
        </p>
        <p>
          I våras, den 14 maj, redovisade Statistiska centralbyrån (SCB)
          ny sta­tistik för bostadsbyggandet. Härav framgår att bostadsbyggandet
          nu har minskat ytterligare till den lägsta siffra som SCB någonsin
          har noterat.
        </p>
        <note type="pageNumber">
          48
        </note>
        <pb facs="PDF:47"/>
        <p>
          Under första kvartalet 1997 påbörjades endast 1 100 lägenheter,
          vilket innebär en minskning med 63 % jämfört med motsvarande period
          1996.
        </p>
        <p>
          Den 15 maj redovisade branschorganisationen Byggentreprenörerna
          sin bedömning av utvecklingen i en vårprognos. Slutsatsen blev
          att ännu ett katastrofår väntar och att bostadsbyggandet klappar
          ihop fullständigt. För om- och nybyggnad av bostäder beräknades
          årets investeringar kom­ma att falla med 32 %. Byggentreprenörerna
          prognosticerade därmed att bara 11 000 nya lägenheter (varav många
          studentrum) kommer att byggas under 1997.
        </p>
        <p>
          Redan denna månad tvingades Byggentreprenörerna att revidera
          ned siffrorna. I sin höstprognos bedömer Byggentreprenörerna nu
          att endast ca 9 000 nya bostäder kommer att påbörjas under 1997.
          Detta är en ex­trem bottennivå som saknar motstycke både i svensk
          1900-talshistoria och i en internationell jämförelse.
        </p>
        <p>
          Ombyggnaden av bostäder
        </p>
        <p>
          Efter valet 1994 genomdrev regeringen ett investeringspaket med
          sti­mulansbidrag. Den 1 maj 1995 gjorde Jörgen Andersson sina
          första pro­gnoser kring den nya regeringens förväntade framgångar:
          ”När det gäller ROT-stödet för bostäder kan konstateras att det
          i mitten på april fanns ansökningar för fastigheter motsvarande
          114 000 lägenheter i flerbo- stadshus. Bidragsansökningar från
          de egna hemmen kommer in först i efterhand. Om utvecklingen fortsätter
          kan över 300 000 bostäder komma att åtgärdas med stöd av programmet.”
        </p>
        <p>
          Utfallet
        </p>
        <p>
          Enligt Boverkets indikatorer är också nivån på ombyggnaderna
          ytterst låg. Endast 9 000 lägenheter fick beslut om räntebidrag
          under första kvartalet 1997. Det var en minskning med 69 % jämfört
          med samma tid förra året.
        </p>
        <p>
          I sin höstprognos (oktober 1997) bedömer Byggentreprenörerna
          nu att ombyggnadsverksamheten kommer att falla med 30 % under
          innevarande år.
        </p>
        <p>
          Byggarbetslösheten
        </p>
        <p>
          I april 1994 angrep Lennart Nilsson (s) - nuvarande vice ordförande
          i bostadsutskottet - den borgerliga regeringen för den höga arbetslösheten:
          ”Vaije morgon när man kommer till riksdagshuset stöter man på
          några byggnadsarbetare här utanför. De bär på en skylt där det
          redovisas hur många tusen byggjobbare som är utan jobb.------Det
          är ett par tre styck­en av de drygt 30 procent byggarbetare som
          går arbetslösa i vårt land.”
        </p>
        <p>
          Ett år senare, den 3 maj 1995, framträdde statsrådet Jörgen Andersson
          för en förväntansfull riksdag. Statsrådet såg nu ljuset: ”Dagarna
          före jul antog riksdagen det socialdemokratiska investeringspaketet
          om tillsam­mans 4,7 miljarder i stimulansbidrag. Det är bidrag
          som nu som bäst håller på att omsättas i arbetstillfällen.------
          Byggstimulansema i komp-letteringspropositionen innebär en sysselsättningsökning
          i storleksord­ningen 20 000 årsarbeten. Byggnadsarbetareförbundet
          räknar med en halvering av byggarbetslösheten.”
        </p>
        <note type="margin">
          Interpellationer
        </note>
        <note type="pageNumber">
          49
        </note>
        <pb facs="PDF:48"/>
        <note type="margin">
          Interpellationer
        </note>
        <p>
          Utfallet
        </p>
        <p>
          De arbetslösa byggnadsarbetarna ses som bekant fortfarande med
          sina plakat utanför riksdagshuset. Byggnadsarbetareförbundets
          ordförande konstaterar att det inte har skett någon ”förbättring
          av läget inom byggan­det under den socialdemokratiska regeringsperioden”.
        </p>
        <p>
          I själva verket så steg den totala arbetslösheten bland byggnadsarbe­tarna
          dramatiskt under hösten 1996. I februari gick drygt 30 % av bygg­nadsarbetarna
          utan jobb. Byggentreprenörerna bedömde i sin majprognos att ytterligare
          15 000 byggjobb kommer att försvinna under 1997.1 höst­prognosen
          bedömer Byggentreprenörerna att antalet sysselsatta i bygg­branschen
          i år kommer att minska med drygt 11 000, vilket motsvarar 5 %.
        </p>
        <p>
          Den sammanhållna bostadspolitiken
        </p>
        <p>
          Under mandatperioden 1991-1994 gjorde socialdemokraterna gällan­de
          att den borgerliga regeringen inte tog bostadspolitiken på allvar.
          Detta bevisades med det byråkratiska argumentet att regeringen
          inte hade inrät­tat ett särskilt bostadsdepartement. ”Om vi skall
          diskutera bostadsfrågor, utifrån det som bostadsutskottet har
          att klara av, får vi vända oss till Fi­nansdepartementet, Miljödepartementet,
          Näringsdepartementet och Ci­vildepartementet”, protesterade en
          upprörd Lennart Nilsson (s).
        </p>
        <p>
          Departementsindelningen intresserade socialdemokraterna så till
          den grad att man fick riksdagen att göra ett tillkännagivande
          i frågan, trots att departementsindelningen helt uppenbart är
          en fråga som ankommer på regeringen själv att avgöra. ”Vi socialdemokrater
          lutar åt uppfattningen att man inte vill bedriva någon bostadspolitik
          i vårt land. Därför är jag naturligtvis glad över att utskottsmajoriteten
          riktar kritik och säger att det behövs ett bostadsdepartement”,
          sade Lennart Nilsson i riksdagsdebatten.
        </p>
        <p>
          Utfallet
        </p>
        <p>
          Varken Ingvar Carlsson eller Göran Persson inrättade något bostads­departement
          sedan Socialdemokraterna återkommit till regeringsmakten. Visserligen
          har bostadsfrågor i någon utsträckning samlats till ett depar­tement,
          Inrikesdepartementet. Men å andra sidan har det där ansvariga
          statsrådet inte uträttat någonting alls under tre år utom att
          tillsätta en bostadspolitisk utredning som sedermera har havererat.
        </p>
        <p>
          Om bostadsutskottet i dag vill diskutera bostadsfrågor får den
          ovan­nämnde Lennart Nilsson och det övriga bostadsutskottet vända
          sig till Inrikesdepartementet, Socialdepartementet, Finansdepartementet
          och Justitiedepartementet.
        </p>
        <p>
          ”Det finns inte någon socialdemokratisk bygg- eller bostadspolitik
          värd namnet” konstaterade tidningen Byggnadsarbetaren i en uppriktig
          ledare i våras. I sitt senaste nummer sammanfattar Byggnadsarbetaren
          läget: ”1994 trädde den socialdemokratiska regeringen till med
          stora förväntningar om en ny bostadspolitik. Efter mer än tre
          år finns dock ännu ingen sådan politik. Däremot en av all sakkunskap
          sönderskjuten bostadspolitisk utredning och en handlingsförlamad
          bostadsminister.”
        </p>
        <p>
          Med hänvisning till det anförda vill jag fråga inrikesministern:
        </p>
        <note type="pageNumber">
          50
        </note>
        <pb facs="PDF:49"/>
        <p>
          1. Vilka åtgärder avser regeringen vidta för att uppfylla de
          löften om kraftigt ökad nyproduktion av bostäder som har utställts
          före, under och efter 1994 års riksdagsval?
        </p>
        <p>
          2. Vilka åtgärder avser regeringen vidta för att uppfylla de
          löften om kraftigt utökad ombyggnad av bostäder som har utställts
          före, under och efter 1994 års riksdagsval?
        </p>
        <p>
          3. Vilka åtgärder avser regeringen vidta för att uppfylla de
          löften om kraftigt minskad byggarbetslöshet som har utställts
          före, under och efter 1994 års riksdagsval?
        </p>
        <pb facs="PDF:50"/>
      </div>
    </body>
  </text>
</TEI>
