<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0021">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:21</head>
        <author who="unknown">Lennart Rohdin (fp)</author>
        <minister who="unknown">utrikesministern</minister>
        <topic>Folkrepubliken Kinas uppträdande mot små och självständiga stater</topic>
        <docDate when="1997-10-13">Inkom den 13 oktober</docDate>
        <status inProtocol="199798/prot-199798--020.xml" when="1997-10-28" status="answered">Besvarad den 28 oktober, Prot. 1997/98:20</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:21 av Lennart Rohdin (fp) till utrikesministern
          om Folkrepubliken Kinas uppträdande mot små och självständiga
          stater
        </IPQ_title>
        <submission_info>
          Inkom den 13 oktober Besvarad den 28 oktober Prot. 1997/98:20
        </submission_info>
      </div>
      <div type="IPQuestionBody">
        <p>
          Taiwan är i dag en av Asiens ledande demokratier. Sedan Taiwan
          un­der sin dåvarande president Chiang Kai-shek 1971 valde att
          lämna FN som medlem efter generalförsamlingens beslut att låta
          Folkrepubliken Kina inta den kinesiska permanenta stolen i FN:s
          säkerhetsråd upprätthål­ler Taiwan diplomatiska förbindelser med
          ett trettiotal stater, främst i Centralamerika och Afrika. Dessa
          stater utsätts för omfattande påtryck­ningar från Beijing att
          bryta dessa förbindelser. Likaså blockerar Beijing varje försök
          från dessa stater att föra upp frågan om Taiwans representa­tion
          i FN och dess underorgan till förnyad prövning.
        </p>
        <p>
          I september 1997 var Taiwans president Lee Teng-hui inbjuden
          till Panama för att övervara den internationella konferensen om
          Panamakana- lens framtid. Panama är en självständig stat, medlem
          av FN. Folkrepubli­ken Kina hotade öppet med återverkningar på
          relationerna till den lilla centralamerikanska staten om besöket
          genomfördes. Ett antal andra stater avråddes av Beijing att delta
          och följde påtryckningarna. Detsamma gäl­ler FN, som också var
          inbjudet och avsett att delta.
        </p>
        <p>
          I samband med att FN:s säkerhetsråd behandlade frågan om fredsavtal
          i Guatemala, hotade Folkrepubliken Kina med att inlägga sitt veto
          mot säkerhetsrådets beslut. Inte med avseende på beslutets innehåll,
          utan för att Guatemala, likaså självständig stat, tillika medlem
          av FN, upprätthål­ler diplomatiska relationer med Taiwan.
        </p>
        <p>
          Den 7 oktober 1997 anlände den taiwanesiske vice-presidenten
          Lien Chan för ett privat besök på Island, bl.a. för att spela
          golf. Inför sin Euro- paresa hotade Folkrepubliken Kinas utrikesministerium
          genom sin tales­man Shen Guofang med ”grave consequenses to bilateral
          ties” till de stater som avsåg att låta Lien Chan resa in. Ankomsten
          till Island följdes av en skarp varning från Beijing om att besöket
          allvarligt kan skada för­bindelserna mellan Folkrepubliken Kina
          och Island. Vid besöket i Reyk­javik sonderade Lien Chan bl.a.
          frågan om att upprätta ett taiwanesiskt handelskontor, vilket
          t.ex. redan finns i Stockholm.
        </p>
        <p>
          På vilket sätt avser regeringen att till Folkrepubliken Kina
          framföra sin tydliga åsikt om det fullständigt oacceptabla i dess
          hotelser mot självständiga små stater, tillika medlemmar i FN,
          inför deras folkrättsligt självklara rätt till de förbindelser
          dessa önskar upprätthålla med Taiwan?
        </p>
        <pb facs="PDF:20"/>
      </div>
    </body>
  </text>
</TEI>
