<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0163">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:163</head>
        <author who="unknown">Andreas Carlgren (c)</author>
        <minister who="unknown">statsrådet Ylva Johansson</minister>
        <topic>fristående skolor</topic>
        <docDate when="1998-02-05">Inkom den 5 februari</docDate>
        <status inProtocol="199798/prot-199798--075.xml" when="1998-03-05" status="answered">Besvarad den 5 mars, Prot. 1997/98:75</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:163 av Andreas Carlgren (c) till statsrådet
          Ylva Johansson om fristående skolor
        </IPQ_title>
        <submission_info>
          Inkom den 5 februariBesvarad den 5 mars Prot. 1997/98:75
        </submission_info>
      </div>
      <div type="IPQuestionBody">
        <p xml:id="i-Y1ZHHxAq76HcoXrxbRTBfn">
          De fristående skolorna har en betydelsefull roll i det svenska
          skolvä­sendet. De utgör ett viktigt inslag i den öppenhet och
          valfrihet som skall känneteckna skolväsendet. Rätten att välja
          skola, såväl mellan kommuna­la skolor som mellan kommunala och
          fristående skolor, skall vara en självklarhet för den enskilde
          eleven.
        </p>
        <p xml:id="i-HknSwTEXJ89erhGND7Z72Z">
          Från den 1 juli 1997 gäller nya regler för fristående grundskolor.
          Friskolomas Riksförbund har i en serie regionala rapporter Nya
          villkor för fristående skolor följt upp förändringarna av de nya
          reglerna för fri­stående grundskolor runt om i landet. Det man
          bl.a. pekar på i rapporter­na är att kommunerna tolkar de nya
          reglerna olika. Det har visat sig att skillnaderna mellan kommunerna
          är stora både vad gäller principer för tilldelning av bidrag och
          storlek på dessa. Många kommuner har också
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_168.pdf"/>
        <p xml:id="i-FUSXyKwcS2tQ5Hf91DtCdr">
          otydliga resursfördelningsmodeller. Det tillhör undantagen att
          det fram­går av besluten utifrån vilka principer som de kommunala
          skolorna tillde­las resurser.
        </p>
        <p xml:id="i-UpvRhuRHXrZj4JNoaaoFWy">
          I rapporterna redovisas också att lokalbidraget är det främsta
          exemp­let på att friskoloma inte behandlas som de kommunala skolorna.
          Många kommuner ersätter friskoloma med faktisk kostnad upp till
          den kommu­nala genomsnittskostnaden medan de kommunala skolorna
          får ersättning för faktisk lokalkostnad. Det betyder att friskolor
          och kommunala skolor inte behandlas utifrån samma principer.
        </p>
        <p xml:id="i-3x25BpdUTgMdDjGcFgbYAe">
          De nya reglerna innebär att en kommun i dag kan säga nej till
          etable- ring av en ny bidragsberättigad fristående skola, ifall
          den anses medföra ”påtagliga negativa följder för skolväsendet
          i den kommun där skolan är belägen”. Jag anser att skolor som
          blivit godkända skall ha rätt till of­fentlig finansiering. Godkännandet
          av en fristående skola skall göras utifrån skolans förmåga att
          uppfylla viktiga kvalitetskrav. Det är inte rimligt att kommunerna
          skall kunna åberopa ekonomiska svårigheter som skäl för att inte
          bevilja något bidrag. Möjligheten att välja skola skall inte vara
          avhängig kommunens ekonomi. Det är fel att bedöma fristående skolors
          verksamhet utifrån konsekvenserna för kommunala skolor efter­som
          det svenska skolväsendet enligt skollagen omfattar även fristående
          skolor.
        </p>
        <p xml:id="i-YLVhtBVtjg7DFFTtvqFReh">
          Det har visat sig att många kommuner nu tar chansen, med hänvisning
          till den nya friskolelagen, att försöka stoppa fristående skolor.
          En genom­gång som tidningen Kommun Aktuellt gjort visar att 150
          ansökningar om att starta fristående skolor hösten 1998 har sänts
          till Skolverket. Nästan hälften, 30 av 69, av kommunernas remissvar
          om nya friskolor är dock negativa.
        </p>
        <p xml:id="i-DNc3pm21dRVSRGPhtgqJap">
          De nya reglerna innebär också att bidrag skall kunna upphävas
          om förutsättningarna för godkännandet kraftigt förändras. Om skolans
          elev­antal väsentligt överskrider det antal som i ansökan angivits
          för fullt utbyggd verksamhet, kan det finnas anledning för Skolverket
          att återkalla rätten till bidrag. Lägeskommunen skall kunna åberopa
          att förändringarna leder till ”påtagliga negativa följder”.
        </p>
        <p xml:id="i-CN6d4ipvjRCY5NieNQt9TA">
          Enligt min uppfattning är det inte heller rimligt att en kommun
          skall kunna stoppa elever från att välja en fristående skola under
          förevändning att dessa inte ryms inom den prognos som skolan lämnat.
          Det finns hela tiden uppenbara risker att prognoser slår fel.
          En för låg prognos skulle hindra skolans möjligheter att ta emot
          elever, medan en för hög prognos kan leda till att lägeskommunen
          hävdar att etableringen skulle få negativa konsekvenser för kommunens
          skolorganisation och därmed utgöra skäl till att neka bidrag.
        </p>
        <p xml:id="i-LhR1kZTumB8puXaRAMzbGr">
          Regeringen har satt i gång ett arbete för att utvärdera den nya
          lagens effekter. En kommitté skall följa och utvärdera kommunernas
          tillämpning av det nya resursfördelningssystemet för fristående
          grundskolor under läsåren 1997/98 och 1998/99. Jag anser att bristerna
          redan nu visat sig så uppenbara, att en del förändringar måste
          göras utan att utvärderingen avvaktas i sin helhet.
        </p>
        <p xml:id="i-Mh2iZsUATnoU4Nt2MjH4ek">
          Den nya lagstiftningen har inneburit allvarliga principiella
          problem och jag vill med anledning av detta fråga statsrådet vilka
          åtgärder man tänker vidta med tanke på den akuta situation som
          uppstått på grund av de nya reglerna för de fristående skolorna.
        </p>
        <note type="margin" xml:id="i-6gZjWPearU1yLc9RuRDGap">
          Interpellationer
        </note>
        <note type="pageNumber" xml:id="i-HYSioe866ML9fEVEN55Tmt">
          169
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_169.pdf"/>
        <note type="margin" xml:id="i-58Ubo715nEfygfPaHWJD9c">
          Interpellationer
        </note>
        <note type="pageNumber" xml:id="i-PdrgFtWwhfb8QDkwDHxo7Q">
          170
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_170.pdf"/>
      </div>
    </body>
  </text>
</TEI>
