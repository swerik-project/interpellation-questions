<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0182">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:182</head>
        <author who="unknown">Gudrun Lindvall (mp)</author>
        <minister who="unknown">jordbruksmi­nistern</minister>
        <topic>djurskyddet</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:182 av Gudrun Lindvall (mp) till jordbruksmi­nistern
          om djurskyddet
        </IPQ_title>
        <submission_info>
          Inkom den 12 februari Besvarad den 12 mars Prot. 1997/98:79
        </submission_info>
      </div>
      <div type="IPQuestionBody">
        <p>
          Under denna mandatperiod har flera utredningar om djurskydd och
          djurskyddstillsynen kommit. 1995 kom utredningen Elhund (Ds 1995:63),
          som handlar om eldressyr av hund, 1996 kom utredningen Offentlig
          djurskyddstillsyn (SOU 1996:13) och Förslag om tillsyn av hundar
          och katter (Ds 1996:32). 1997 kom Ändringar i djurskyddslagen
          (Ds 1997:11). Vi som är engagerade i ämnet har dock gång på gång
          fått uppleva att utlovade propositioner uteblivit och att förslag
          dragits tillba­ka. Jag frågade jordbruksministern om detta i en
          frågestund i april 1997 och fick då veta att den som väntar på
          något gått väntar aldrig för länge.
        </p>
        <p>
          Än så länge har det blivit en tumme. Endast de ändringar som
          EU- direktiv kräver har nått riksdagen och även den propositionen
          har fått stark kritik från djurskyddsorganisationer. Det har inte
          aviserats något om vare sig eldressyr på hund, en gräslig företeelse
          som borde bort, eller någon proposition om tillsynen av hundar
          och katter.
        </p>
        <p>
          Inte heller aviseras något som klargör var regeringen vill att
          till­synsansvaret över djurskyddslagen skall ligga. Då den nya
          djurskyddsla­gen kom poängterades just att tillsynen var viktig
          för att den skulle slå igenom. Genom åren har kritiken varit stor
          mot många kommuner för att tillsynen inte skötts på ett tillfredsställande
          sätt. I utredningen föreslås att tillsynsansvaret flyttas till
          länsstyrelsen, något som fått till följd att det råder osäkerhet
          bland kommunerna om hur tillsynen skall organiseras i framtiden.
          Det har enligt uppgift i flera fall inneburit att planerade för­stärkningar
          lagts på is till förfång för djurskyddstillsynen. Man väntar och
          vill veta om regeringen avser att flytta tillsynen eller inte.
          Det behöver klargöras om avsaknad av proposition betyder att tillsynen
          skall ligga kvar på kommunal nivå och i så fall behövs råd och
          anvisningar för hur tillsynen bör skärpas.
        </p>
        <p>
          Efter jordbruksministerns engagemang som riksdagsledamot var
          vi nog många som väntade oss en offensiv satsning på djurskyddsområdet.
          Ett förslag med förbud för pälsdjursuppfödning med minkar i bur
          liksom
        </p>
        <pb facs="PDF:191"/>
        <p>
          en utvidgning av § 4 i djurskyddslagen att gälla alla djur har
          jag förväntat mig, men tydligen har jag inte väntat tillräckligt
          länge än.
        </p>
        <p>
          Jag vill fråga jordbruksministern:
        </p>
        <p>
          • När kommer propositioner som behandlar eldressyr av hund, tillsyn
          av hundar och katter?
        </p>
        <p>
          • När kommer proposition om den offentliga djurskyddstillsynen
          och vilken myndighet som skall ha den?
        </p>
        <p>
          • När kommer de råd och anvisningar som efterfrågats av de lokala
          tillsynsmyndigheterna för att de skall kunna tillse att djurskyddslagen
          efterlevs?
        </p>
        <p>
          • När avser jordbruksministern att lägga förslag som förbjuder
          päls- djursfarmning?
        </p>
        <pb facs="PDF:192"/>
      </div>
    </body>
  </text>
</TEI>
