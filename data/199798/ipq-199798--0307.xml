<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0307">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:307</head>
        <author who="i-PvJTHCyJiaxUeJhG5osdHg">Gudrun Lindvall (mp)</author>
        <minister who="unknown">jordbruksmi­nistern</minister>
        <topic>bensaxar</topic>
        <docDate when="1998-04-27">Inkom den 27 april</docDate>
        <status inProtocol="199798/prot-199798--104.xml" when="1998-05-08" status="answered">Besvarad den 8 maj, Prot. 1997/98:104</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:307 av Gudrun Lindvall (mp) till jordbruksmi­nistern
          om bensaxar
        </IPQ_title>
        <submission_info>
          Inkom den 27 april Besvarad den 8 maj Prot. 1997/98:104
        </submission_info>
      </div>
      <div type="IPQuestionBody">
        <p xml:id="i-4StqwqTFFWLV4h85asaHiJ">
          Under förra jordbruksministerns tid gick Sverige i täten inom
          EU för att få till stånd ett förbud mot import av skinn och päls
          från djur som saxfångats. Även miljöministern har tydligt tagit
          ställning mot saxfångs­ten när den fanns med på dagordningen på
          ministerrådsmöten som hon närvarade vid. Efter ett ministerrådsmöte
          tydliggjordes den svenska re­geringens position i Dagens Politik
          och miljöministern deklarerade att bara det faktum att man försöker
          definiera bensaxar som humana visar hur absurt det hela är.
        </p>
        <p xml:id="i-HEMQxWQqLnUGTxUg1SEKCv">
          Under valrörelsen 1994 var det flera riksdagspartier som lovade
          att arbeta för att förbjuda all import av skinn och päls från
          djur som sax­fångats. Socialdemokraterna var ett av de partier
          som klart och tydligt ställde ut ett sådant löfte. Med facit i
          handen kan jag bara konstatera att socialdemokraterna inte levt
          upp till det löftet.
        </p>
        <p xml:id="i-6ouvio139TVkhmbW4dtfot">
          Den svenska regeringen tycks nu ha backat och accepterar det
          som kallas ”humana” bensaxar. I en faktapromemoria från Jordbruksdeparte­mentet
          den 29 januari i år sägs att syftet med avtalet mellan EU och
          USA var att ”fastställa harmoniserade tekniska normer som erbjuder
          en till­räckligt hög djurskyddsnivå för det fångade djuret”. Men
          veterinärer och djurskyddsorganisationer världen över anser att
          alla bensaxar - med eller utan vaddering - är grymma och inte
          bör tillåtas, en åsikt Miljöpartiet de gröna delar. Även vadderade
          saxar eller saxar med avstånd mellan skänklama ger vävnadsdöd,
          ledurdragning, bit- och sårskador, skador på tänder och käkar.
          De djur som fångas i sax, oavsett saxens konstruktion, är alltid
          lika utsatta för värme, kyla, mat- och vätskebrist, attacker från
          andra djur och framför allt stress, ångest och plåga.
        </p>
        <p xml:id="i-R5Q5qPBgvvvjH4xVubxNhw">
          Bensaxar kan enligt min uppfattning aldrig bli humana. De kan
          aldrig vara något annat än brutala tortyrredskap. De modifierade
          saxarna orsa-
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_298.pdf"/>
        <p xml:id="i-7TXCzJU1V5Mw3h2M6V6YRx">
          kar djuren mycket stress och skapar brottytor, som många gånger
          leder till benbrott m.m. De modifierade saxarna är för övrigt
          lika icke-selektiva som de traditionella saxarna, som påstås i
          avtalen. Det är av dessa anled­ningar som veterinärer över hela
          världen tar avstånd från all användning av bensaxar.
        </p>
        <p xml:id="i-GoQpsakPRBDUgLGywcsRAh">
          Sverige har, eller har haft, ett högt anseende i djurskyddsfrågor.
          Inter­nationellt finns det risk för att ett släpphänt agerande
          i denna fråga under­gräver Sveriges trovärdighet i djurskyddsfrågor.
          Om djurskyddsfrågor alltid får backa när andra intressen kommer
          in som världshandelsavtalet eller jakt, så måste man fråga sig
          om djurskyddsfrågoma egentligen väger lätt för den svenska socialdemokratiska
          regeringen.
        </p>
        <p xml:id="i-QsbFSgBi8NRC1K7jcCnQVb">
          Mina frågor till ministern:
        </p>
        <p xml:id="i-EddbemPUY9fFJbyEmPphpA">
          - På vilket sätt kan den svenska regeringen agera för att stoppa
          bensax­ar?
        </p>
        <p xml:id="i-2JV8N9MAmuquZigKMGN7Uk">
          - På vilket sätt arbetar den svenska regeringen för att få till
          stånd ett importförbud för skinn från djur som fångats med bensax?
        </p>
        <p xml:id="i-X8G46joA9NhF1uhHS9XktN">
          - Avser den svenska regeringen att även framdeles fördöma de
          modifie­rade bensaxama eftersom de inte är mer selektiva än de
          traditionella (ger de fångade djuren stress, ångest och plågor
          precis som de gamla fällorna, de skyddar inte mot attacker från
          andra djur och utsätter det fångade djuret för värme, kyla, mat-
          och vätskebrist, vävnadsdöd, led- urdragning, bit- och sårskador,
          skador på tänder och käkar)?
        </p>
        <p xml:id="i-8K14CTEHdAF4JHj8GtVUB9">
          - Avser regeringen att kraftfullt agera så att djurens välfärd
          i detta fall går före världshandelsavtalet?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_299.pdf"/>
      </div>
    </body>
  </text>
</TEI>
