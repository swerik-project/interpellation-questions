<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0016">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:16</head>
        <author who="unknown">Ulla Löfgren (m)</author>
        <minister who="unknown">försvarsministern</minister>
        <topic>officers- och totalförsvarsutbildningen</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:16 av Ulla Löfgren (m) till försvarsministern
          om officers- och totalförsvarsutbildningen
        </IPQ_title>
        <submission_info>
          Inkom den 10 oktoberBesvarad den 23 oktober Prot. 1997/98:18
        </submission_info>
      </div>
      <div type="IPQuestionBody">
        <p>
          Regeringen föreslår i budgetpropositionen att riksdagen redan
          nu skall besluta om att försvarsgemensamma organisationsenheter
          inom ramen för officershögskole- och krigshögskoleprogrammen inrättas
          och lokaliseras till Halmstad, Solna och Östersund. Krigsskolan
          i Solna läggs ned. Moti­ven för att redan nu fatta beslut om en
          ny organisation av enheter för grundläggande officersutbildning
          är främst möjligheten att spara upp till 500 miljoner kronor.
        </p>
        <p>
          De ekonomiska beräkningarna är osäkra, vilket framhålls av såväl
          skolutredaren som Försvarsmakten. Eftersom det egentligen inte
          är någon brådska och skolutredarens slutbetänkande ännu inte föreligger,
          vore det förhastat att genomföra regeringens förslag redan nu.
          Detta framhåller även Försvarsmakten som anser att ett omfattande
          arbete återstår för att forma den framtida officersutbildningen.
        </p>
        <p>
          Av budgetpropositionen framgår vidare att Försvarsmakten, med
          hänvisning till obalansen mellan resurser och verksamhet (300-500
          mil­joner kronor/år över tilldelad ram), kan komma att föreslå
          ytterligare strukturförändringar i budgetarbetet nästa år. Det
          innebär att ett organisa- tionsbeslut nu kan komma att låsa upp
          handlingsutrymmet för 1998.
        </p>
        <p>
          Utredningen har ej vägt in totalförsvarsperspektivet. Den kvalitet
          och kostnadseffektivitet som en utveckling av skolverksamheten
          i Umeå skulle kunna få med tillskott av ÖCB-utbildning av totalförsvarspliktiga
          har ej berörts. Alternativ som skulle kunna spara ännu större
          belopp, t.ex. att lägga ned Stridsskola Syd i Skövde, har inte
          heller övervägts. Kan det bero på att utredningens facit redan
          fanns?
        </p>
        <p>
          Något som talar för det senare är ett brev daterat den 3 oktober
          1997, som bl.a. gått till försvarsministern, från en av dem som
          deltog i kalky­larbetet inom ramen för skolutredningen. I brevet
          pekas på grava felkal- kyleringar som ensidigt gynnar det förslag
          som regeringen nu har lagt i budgetpropositionen.
        </p>
        <p>
          Om regeringen inte vill ytterligare försämra sitt förtroende
          inom för- svarskretsar, vore det därför klokt att avvakta skolutredningens
          slutbetän­kande innan den återkommer till riksdagen med ett samlat
          och framsynt förslag om officers- och totalförsvarsutbildningen.
          Ett förslag som inne­bär helhetslösning och där även lokala initiativ
          typ Totalförsvarscentrum Norr vägs in.
        </p>
        <p>
          Mot bakgrund av de uppgifter som framkommit om grava felkalkyler,
          vill jag fråga om försvarsministern är beredd att dra tillbaka
          regeringens förslag och återkomma till riksdagen när ett säkrare
          beslutsunderlag före­ligger.
        </p>
        <note type="pageNumber">
          16
        </note>
        <pb facs="PDF:15"/>
        <pb facs="PDF:16"/>
      </div>
    </body>
  </text>
</TEI>
