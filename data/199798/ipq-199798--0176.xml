<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0176">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:176</head>
        <author who="unknown">Mikael Odenberg (m)</author>
        <minister who="unknown">inrikesministern</minister>
        <topic>boendekostnaderna</topic>
        <docDate when="1998-02-11">Inkom den 11 februari</docDate>
        <status inProtocol="199798/prot-199798--075.xml" when="1998-03-05" status="answered">Besvarad den 5 mars, Prot. 1997/98:75</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:176 av Mikael Odenberg (m) till inrikesministern
          om boendekostnaderna
        </IPQ_title>
        <submission_info>
          Inkom den 11 februariBesvarad den 5 mars Prot. 1997/98:75
        </submission_info>
      </div>
      <div type="IPQuestionBody">
        <p xml:id="i-TmX2FWmGBMZvGcBzZY1E8P">
          Sverige har världens dyraste bostäder. Inte i något annat land
          tvingas medborgarna att lägga en större andel av sina inkomster
          - mer än en tredjedel - på bostaden. Det är nästan dubbelt så
          mycket som andra EU- medborgare betalar.
        </p>
        <p xml:id="i-9DH8tWNaNebS8ZqmTNNj26">
          Denna absurda situation är resultatet av 1960- och 1970-talens
          social­demokratiska bostadspolitik och det sätt på vilket 1990
          års skattereform finansierades. De höga boendekostnaderna dränerar
          i dag människors möjligheter till annan konsumtion men från regeringen
          hörs över huvud taget inte ett ljud.
        </p>
        <p xml:id="i-EfBRkf6g5MdHs9RRV7552s">
          Sänk bostadsbeskattningen
        </p>
        <p xml:id="i-MhmwJr6UXNN5Yxz8EvBycv">
          Det är uppenbart att de höga skatterna på byggande och boende
          utgör ett stort problem. I hyresrätten utgör olika skatter inemot
          60 % av den hyra som hyresgästerna erlägger. Bara för att betala
          fastighetsskatten åtgår det upp till två månadshyror.
        </p>
        <p xml:id="i-639kPKbnECqcvtUbwJSYjv">
          I synnerhet fastighetsskatten framstår som särskilt orättfärdig.
          En lö­pande uttagsbeskattning på dagens höga nivå försätter många
          egnahems­ägare i en omöjlig situation. En aktieägare kan möjligen
          sälja några aktier för att betala förmögenhetsskatten på aktierna.
          Det är betydligt svårare för ett strävsamt pensionärspar att avyttra
          en del av vardagsrummet.
        </p>
        <p xml:id="i-RVn5SFjJYqt9CTuFTjKsyo">
          Fastighetsskatten tar ingen hänsyn till fastigheternas ekonomi,
          bär­kraft eller nedlagt kapital. Den slår blint i bostadsbeståndet
          och får egen­domliga fördelningspolitiska effekter. Situationen
          förvärrades ytterligare när socialdemokraterna - i ett direkt
          brott mot Ingvar Carlssons uttryckli­ga vallöfte - höjde fastighetsskatten
          ytterligare.
        </p>
        <p xml:id="i-VbB8urbQBP1RhwYUkDsYr1">
          De sex bostadsorganisationerna Sveriges Bostadsrättsföreningars
          Centralorganisation (SBC), HSB, Riksbyggen, Villaägarnas Riksförbund,
          Sveriges Fastighetsägareförbund och Hyresgästernas Riksförbund
          gick i våras till ett gemensamt angrepp mot regeringens bostadspolitik
          i en
        </p>
        <note type="margin" xml:id="i-A6nQi3yvdirJPgvjBeediL">
          Interpellationer
        </note>
        <note type="pageNumber" xml:id="i-KMV2EoJ5vy3FWbvZHowBim">
          185
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_185.pdf"/>
        <note type="margin" xml:id="i-VXxDP52Eq2dJCdnXR2SbGH">
          Interpellationer
        </note>
        <p xml:id="i-MwPa7ys3JKY4Cb8JJ8bTRs">
          artikel i Dagens Nyheter. Organisationerna instämde i det moderata
          kra­vet på stegvisa sänkningar av fastighetsskatten.
        </p>
        <p xml:id="i-RZWTdnso1CVDhDhqYmK6sb">
          I en ny artikel nyligen konstaterade SBC, HSB, Hyresgästernas
          Riks­förbund, Riksbyggen och Fastighetsägareförbundet ånyo att
          regeringens bostadspolitik ”har havererat”. Kravet på reformerad
          och sänkt bostads­beskattning upprepades, samtidigt som den förre
          socialdemokratiske vice statsministern Jan Nygren demonstrerade
          i samma ärende utanför Riks­dagshuset.
        </p>
        <p xml:id="i-7V3yLhHtwKN6ggSuvHefEi">
          Reformera bruksvärdessystemet
        </p>
        <p xml:id="i-Nm9E8VUKNwoJLb94ifVcDt">
          Den historiskt omfattande subventions- och regleringspolitik
          som be­drivits inom bostadssektorn har förstört hyresmarknadens
          funktionssätt. Under perioden 1991 till 1994 genomfördes därför
          omfattande avregle­ringar. Sedan 1994 har emellertid utvecklingen
          i stort sett stannat upp. Ingenting - utöver några partiella ”återställare”
          - har hänt sedan social­demokraterna återkom i regeringsställning.
        </p>
        <p xml:id="i-N8CLS6jTpwjSM85WLJqV95">
          Hyresgästernas preferenser påverkar inte hyressättningen. Det
          är byggåret snarare än bostadens kvalitet och läge som avgör hyrans
          storlek. I storstadsområdena tvingas inte sällan låginkomsttagare
          i oattraktiva miljonprogramsområden att betala väsentligt högre
          hyror än välbeställda innerstadsbor i bästa bostadsläge. Denna
          ordning är för det första påfal­lande orättvis och den leder för
          det andra till betydande inlåsningseffekter som medför att bostadsbeståndet
          inte utnyttjas effektivt. I överhettade bostadsområden åstadkommer
          hyresregleringen uppdrivna bostadsrätts- priser och en olaglig
          svarthandel med hyreskontrakt.
        </p>
        <p xml:id="i-S9YiYhHFcjnkC2FAkydwV4">
          Inom hyresområdet tycks regeringen anse att marknadsekonomi är
          någon sorts påfund av illasinnade, borgerliga ekonomer. Men marknaden
          utgörs av hyresgäster och bostadssökande av kött och blod. Det
          är inte uppenbart varför dessa skall förvägras möjligheten att
          genom fria val påverka hyresmarknadens utbud av hyreslägenheter.
        </p>
        <p xml:id="i-TRqoFHM1twTxjyBKmZLGGC">
          På de flesta håll i landet har bruksvärdessystemet höjt hyrorna
          till långt över marknadsnivå. De kommunala bostadsföretagen har
          drygt 50 000 lägenheter där bruksvärdeshyran ligger så långt över
          marknadshy- ran att lägenheterna nu står tomma. Det naturliga
          på en fungerande mark­nad skulle givetvis vara att hyrorna sänktes
          så att lägenheterna blev efter­frågade. Men de kommunala bostadsföretagen
          river hellre sina hus än sänker hyran! Under 1996 valde 50 kommuners
          bostadsbolag att riva drygt 2 700 lägenheter som inte gick att
          hyra ut till bruksvärdeshyra. I drygt 60 kommuner lade de kommunala
          bostadsbolagen över 3 400 hy­resbostäder i ”malpåse”. Under 1997
          och 1998 beräknas nära 5 500 lä­genheter komma att rivas i sjuttiotalet
          kommuner.
        </p>
        <p xml:id="i-LK8XQS4YLLVv3SGefdyFTs">
          Avskaffa allmännyttans hyresledande roll
        </p>
        <p xml:id="i-WanK6y1TDZp9j7HaQz3cQX">
          Nyligen lyckades inrikesministern med konststycket att - till
          följd av sina egna regler - få ett av de mer välskötta kommunala
          bolagen, MKB i Malmö, utsparkat från den allmännyttiga sfären.
          Alla bedömare räknar med att ministern i sin bostadspolitiska
          proposition skall hitta på något krystat skäl för att återföra
          MKB till allmännyttig status. Samtidigt är det uppenbart att den
          förändring som har skett varken påverkar MKB, Mal­mö kommun eller
          Malmös bostadskonsumenter negativt.
        </p>
        <note type="pageNumber" xml:id="i-3rnghi9SBSE2w13UQzGHiy">
          186
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_186.pdf"/>
        <p xml:id="i-JaQW7de2cAw67i4gzBa7TC">
          Tvärtom bör ett första steg mot en bättre fungerande hyresmarknad
          vara att generellt avskaffa de kommunala bostadsföretagens hyresledande
          roll.
        </p>
        <p xml:id="i-CKUkRZ2etXZ4iVAn3w58JE">
          Det kollektiva förhandlingssystemets misslyckande
        </p>
        <p xml:id="i-YG55oQD8YqkumZtVo4fuQM">
          Det finns också skäl att se över det kollektiva hyresförhandlingssys-
          temet. Hyresgäströrelsens oförmåga att tillvarata hyresgästernas
          intressen framgår tydligt om hyresutvecklingen jämförs med kostnadsutvecklingen
          i övrigt. Sedan 1980 har hyrorna ökat 1,6 gånger mer än konsumentpris­index.
        </p>
        <p xml:id="i-F8L3meSBHEQ2DEKtKir8YD">
          För stora delar av landet har de etablerade hyresgästföreningarna
          träf­fat fleråriga förhandlingsöverenskommelser med årliga hyreshöjningar
          som nu ligger två eller tre gånger högre än inflationen.
        </p>
        <p xml:id="i-2qciguFzmir52g6X3tXWm2">
          Med hänvisning till det anförda vill jag fråga inrikesministern:
        </p>
        <p xml:id="i-KcrRo1z8G8bAWvcsHYeQNd">
          Avser regeringen att framlägga förslag om sänkt bostadsbeskattning?Avser
          regeringen att framlägga förslag om regler för hyressättningen
          som tar ökad hänsyn till hyresgästernas egna önskemål och preferenser?
        </p>
        <p xml:id="i-8W4hvVVC5gzYjiJbkAniKE">
          Avser regeringen att framlägga förslag om slopande av den s.k.
          all­männyttans hyresledande roll?
        </p>
        <p xml:id="i-5CakadYsiEnhKsRtRoGK8j">
          Avser regeringen att framlägga förslag om förändringar av det
          kol­lektiva förhandlingssystemet för bostadshyror?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_187.pdf"/>
      </div>
    </body>
  </text>
</TEI>
