<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0121">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:121</head>
        <author who="i-KppE1YHfdGUC31EQj8LDUt">Henrik Landerholm (m)</author>
        <minister who="unknown">försvarsmi­nistern</minister>
        <topic>svenskt militärt stöd till Baltikum</topic>
        <docDate when="1998-01-20">Inkom den 20 januari</docDate>
        <status inProtocol="199798/prot-199798--070.xml" when="1998-02-19" status="answered">Besvarad den 19 februari, Prot. 1997/98:70</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:121 av Henrik Landerholm (m) till försvarsmi­nistern
          om svenskt militärt stöd till Baltikum
        </IPQ_title>
        <submission_info>
          Inkom den 20 januari Besvarad den 19 februari Prot. 1997/98:70
        </submission_info>
      </div>
      <div type="IPQuestionBody">
        <p xml:id="i-S61CvH9mACPmMMYctg8gAQ">
          Den 21 november 1996 gav regeringen Försvarsmakten i uppdrag
          att analysera och redovisa möjligheterna till utökat stöd till
          de baltiska län­derna. Uppdraget gällde utbildning och materiellt
          stöd till uppbyggnad av försvarsmakter under demokratisk kontroll,
          samt förslag till konkreta insatser för att stärka dessa länders
          förmåga att delta i och tillgodogöra sig PFF-samarbete, även i
          mer utvecklad form.
        </p>
        <p xml:id="i-2jeqU7wCgpmwNdpfEY4z4E">
          Försvarsmakten gavs i uppdrag att slutredovisa uppdraget den
        </p>
        <p xml:id="i-Wjn75gECQ3VbSrjt3y5RFS">
          1 oktober 1997, men gjorde också i enlighet med regeringsbeslutet
          en delredovisning redan den 15 april samma år. I slutredovisningen
          presen­teras ett omfattande ”smörgåsbord” av möjliga hjälpåtgärder
          i olika prisklasser och med olika grad av svenskt engagemang.
          Idéer om hur ett utökat stöd skulle kunna utvecklas saknas alltså
          inte. Förslagen var dess­utom koordinerade med baltiska behov
          och önskemål. Bl.a. har ÖB per­sonligen besökt Baltikum för överläggningar
          i dessa frågor.
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_118.pdf"/>
        <p xml:id="i-84wtPyhQiT9uy3k62zXFYe">
          Något övergripande regeringsbeslut i frågan har dock inte fattats.
          Det militära stödet till de baltiska länderna sköts ännu ad hoc.
          Flera av län­derna kring Östersjön är små och militärt sett mycket
          svaga stater. Sveri­ge har hittills gjort flera lovvärda insatser
          tillsammans med bl.a. de övriga nordiska länderna samt USA för
          att hjälpa dem med såväl utrustning som bistånd. Fortfarande saknas
          trots ovan nämnda uppdrag dock en långsik­tig och övergripande
          strategi för det militära biståndet.
        </p>
        <p xml:id="i-LTY8RGgrgiuU23mZFKtfBe">
          I dag finns i svenska militära förråd såväl vapen som annan militär
          materiel som lämpligen kunde vara del av ett svenskt stödpaket.
          Denna utrustning kommer annars att skrotas till höga kostnader.
          Ett exempel är de 500 000 kr per pjäs som avvecklingen av haubitsar
          betingar. Det andra alternativet är att eventuellt sälja till
          låga priser på marknaden.
        </p>
        <p xml:id="i-VRk7Mmm9tgSmUkMfTv1mns">
          I regeringens proposition 1996/97:4 Totalförsvar i förnyelse
          liksom i den säkerhetspolitiska rapport försvarsberedningen presenterade
          i augusti 1996 fastslogs att Sverige skall stödja de baltiska
          länderna i ”uppbyggnaden av demokratiska försvarsmakter”.
        </p>
        <p xml:id="i-CDPeCdxK8dJihZiZgTbMYP">
          Centralt i detta stöd är bistånd med vapenmateriel. De baltiska
          stater­na är fattiga och bygger sitt försvar på en delvis annan
          tekniknivå än Sveriges. Kombinationen av att Sverige minskar sitt
          försvar till förmån för successiv modernisering och de baltiska
          ländernas behov av också mindre kvalificerad materiel för att
          uppnå en tröskeleffekt talar entydigt för en överföring av överblivna
          svenska vapen till Baltikum. Genom gåvor från Sverige frigör vi
          resurser som i stället skulle kunna gå också till andra viktiga
          satsningar i dessa länder, inte minst inom den sociala sektorn.
        </p>
        <p xml:id="i-XuZTDT86kaieWoE2HTjXgq">
          När dessa länder bygger sina försvar - i det närmaste från noll
          - räck­er det inte med utbildning och allmän välvilja. De projekt
          som hittills presenterats är mycket angelägna och behjärtansvärda,
          men utan vapen skapas inga förband. De värnpliktiga och officerare
          som rekryteras måste själva se att förmågan att försvara sina
          respektive länder växer. I denna förmåga är vapenmakten central.
          Tidsfaktorn är också väsentlig. Det tar tid att bygga upp alla
          funktioner på en gång. Viktig tid går förlorad om vapen och utrustning
          saknas i de förband som nu byggs upp.
        </p>
        <p xml:id="i-4dEB4WB4jt75xDL21FvNdT">
          Medlemskap i Nato är ett centralt mål för de baltiska staterna.
          Sverige har återkommande stött de enskilda ländernas självbestämmanderätt
          vad gäller deras säkerhetspolitiska vägval. För att möjliggöra
          att detta själv­bestämmande blir verklighet krävs i första hand
          att deras försvarsförmåga förstärks. För det krävs vapen. I dag
          är de baltiska ländernas begränsade försvarsförmåga sannolikt
          ett av de största hindren för deras önskan att bli Natomedlemmar.
          Även i perspektivet av EU-medlemskap är en grundläggande förmåga
          till militärt självförsvar i realiteten en viktig om än inte formellt
          avgörande faktor.
        </p>
        <p xml:id="i-GiN5YCaE8w5L3xuen4jCTY">
          Den 21 och 22 januari möts överbefälhavare från Sverige och Balti­kum
          för överläggningar. Skall den svenske överbefälhavaren, som gavs
          i uppdrag att utreda frågan om bl.a. överföring av vapen för ett
          år och tre månader sedan, återigen vara i avsaknad av besked till
          sina baltiska kol­leger?
        </p>
        <p xml:id="i-MZqtANeLwrzdnRM1tLN52H">
          Statsminister Göran Persson uppgav vid sin information till riksdagen
          den 9 oktober förra året att regeringen hade för avsikt att komma
          tillbaka i april i år med information om svenskt militärt bistånd
          till Baltikum. I denna vecka hålls i Riga ett toppmöte inom ramen
          för Östersjörådet. Kommer Göran Persson i sina bilaterala överläggningar
          med de baltiska
        </p>
        <note type="margin" xml:id="i-U2LfdrqM7Tfn1B6dyuuqGY">
          Interpellationer
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_119.pdf"/>
        <note type="margin" xml:id="i-Mwao3wNWCHb8j6xg58APTj">
          Interpellationer
        </note>
        <p xml:id="i-LDSCp7FnzrJ9A3aXeAs5rw">
          regeringscheferna i Estland, Lettland och Litauen att grusa deras
          för­hoppningar om hjälp i form av överskottsmateriel - också vapen
          - från Sverige?
        </p>
        <p xml:id="i-LE8Ya7dDofpw53mSrbTsgC">
          Jag vill mot denna bakgrund fråga försvarsministern hur arbetet
          fort­skrider inom Regeringskansliet och om regeringen fortfarande
          har för avsikt att informera riksdagen i april.
        </p>
        <p xml:id="i-SWcohpY94F1K6fBN8nuz7P">
          När avser regeringen att fatta beslut när det gäller prioriteringar
          i och ett samlat handlingsprogram för det fortsatta militära biståndet?
        </p>
        <p xml:id="i-ECGUgvtY4YKV5DXkmazFVg">
          När skall militärt bistånd i form av försvarsmateriel till Baltikum
          inle­das?
        </p>
        <p xml:id="i-BRRqcMbzMSoE9JjcCtaUGX">
          Har försvarsministern eller avser försvarsministern analysera
          de höga kostnaderna för skrotning av bl.a. vapenmateriel och ställt
          eller kommer att ställa dessa kostnader mot de lägre kostnader
          som en direktöverföring till Baltikum skulle innebära?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_120.pdf"/>
      </div>
    </body>
  </text>
</TEI>
