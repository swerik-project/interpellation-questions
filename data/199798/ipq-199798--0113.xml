<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0113">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:113</head>
        <author who="i-PTwgnmFQaFTXvr8SByLQzu">Bengt Hurtig (v)</author>
        <minister who="unknown">utrikesministern</minister>
        <topic>Israel</topic>
        <docDate when="1998-01-13">Inkom den 13 januari</docDate>
        <status inProtocol="199798/prot-199798--058.xml" when="1998-01-29" status="answered">Besvarad den 29 januari, Prot. 1997/98:58</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:113 av Bengt Hurtig (v) till utrikesministern
          om Israel
        </IPQ_title>
        <submission_info>
          Inkom den 13 januariBesvarad den 29 januari Prot. 1997/98:58
        </submission_info>
      </div>
      <div type="IPQuestionBody">
        <p xml:id="i-5aHWFfbYH7soEE7pD2ySQf">
          Under den nuvarande israeliska regeringens tid håller det hopp
          som knöts till fredsprocessen på att omintetgöras. I stället för
          steg till förso­ning och fruktbara uppgörelser bjuder Netanyehuregeringen
          ideligen på provokationer som följs av terrordåd genomförda av
          militanta extremis- tiska palestinska grupper - terrordåd som
          inte gagnar palestiniernas sak. Snarare går dessa militanta organisationer
          kringliggande staters ärenden i stället för palestiniernas.
        </p>
        <p xml:id="i-MiYJYxxjwJZtdcuFH45WE8">
          De israeliska provokationerna och de extremistiska palestinska
          orga­nisationernas svar på dessa har det gemensamt att de sätter
          freden i hela Mellanöstern på spel.
        </p>
        <note type="pageNumber" xml:id="i-XtfQGDENegYazGJeM7qNk1">
          108
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_108.pdf"/>
        <p xml:id="i-CBDGa8K3K89jBM16BteHCy">
          Den israeliska regeringen har begått just de brott som utrikesminister
          Lena Hjelm-Wallén kritiserade den för i ett tal vid Uppsala universitet
          den 19 november 1997, då hon förklarade att:
        </p>
        <p xml:id="i-MDhbTe66JVSJjCK7zueFE5">
          ”Inget land har rätt att hävda särskilda motiv för att ställa
          sig vid si­dan av folkrättens regler. Det är en regel som världssamfundet
          måste hålla fast vid. Sverige har som ett mindre och militärt
          alliansfritt land ett särskilt intresse av att folkrätten respekteras.”
        </p>
        <p xml:id="i-FZfV2AF8Fzd3eEt7ToFsiX">
          Av utrikesministerns uttalande följer också att ingen stormakt
          kan bli så stor att den kan sätta sig över folkrätten och inte
          heller så stor att den kan stödja andras brott mot folkrätten.
        </p>
        <p xml:id="i-2nYMJmt8DMTz58obnEL2RZ">
          Likafullt gör Förenta staterna det sistnämnda när man ger sitt
          konsek­venta stöd till Israel - låt vara att det för ögonblicket
          gnisslar i relationer­na mellan Clintonadministrationen och Netanyehuregeringen.
          Dessa försämrade relationer tycks mer bero på att Netanyehuregeringen
          uppträtt klumpigt och på ett sätt som gått Clintonadministrationens
          ära för när - genom att desavouera delar av en överenskommelse
          som USA:s president stått fadder för - än på att man vill se en
          rättvis fred mellan palestinier och israeler.
        </p>
        <p xml:id="i-ERQGtW8aE1D1x62Zmv5bHd">
          Utrikesminister Lena Hjelm-Wallén har pekat på den israeliska
          rege­ringens förbrytelser mot folkrätten. Men förbrytelser skall
          inte endast avslöjas. De skall även leda till någon form av påföljd.
        </p>
        <p xml:id="i-QUEsAV74wg34fWztf9V53Z">
          År efter år har Israel kritiserats för sitt uppträdande och sin
          hållning av FN. År efter år har Israel förbrutit sig mot folkrätten.
          Utrikesministern anger själv vilka FN-resolutioner som skall gälla
          och mot vilka israeliska regeringar genom åren förbrutit sig.
        </p>
        <p xml:id="i-Geovk4r3Cbicn1grCEyaWj">
          När det gäller andra staters förbrytelser har olika former för
          sanktio­ner vidtagits för att dess stater skall förändra sin politik.
          Så var det när det gäller Sydafrika och så är det när det gäller
          Irak. I det sistnämnda fallet är världssamfundet berett att driva
          igenom sin vilja till priset av tiotusentals bams liv. Men i fallet
          Israel händer inget när det gäller några påföljder i form av sanktioner.
        </p>
        <p xml:id="i-V6H4BZf38kStexksgaLbP7">
          Dåligt samvete som förblindar
        </p>
        <p xml:id="i-Kc75T2GCqxBYtMrmFFjFBz">
          En av anledningarna till detta inkonsekventa förhållningssätt
          torde va­ra USA:s och en rad västeuropeiska länders dåliga samvete
          för de under- låtenhetssynder man begick mot Europas judar under
          mellankrigstiden, då man bortsåg från de nazistiska förföljelserna
          av judarna.
        </p>
        <p xml:id="i-5fkcn9PAFEjcsd8Y6mpS7d">
          Detta är en del av bakgrunden till att USA och Västeuropa gav
          sitt stöd till bildandet av staten Israel. Tyvärr har emellertid
          detta stöd kommit att kombineras med en maktpolitik som inte tagit
          hänsyn till de oförrätter som under 50 år begåtts mot palestinierna.
        </p>
        <p xml:id="i-2pJPGWgi1vKqZdTmYsdxqk">
          I dag existerar det en israelisk stat, medan palestinierna befinner
          sig i förskingringen. I dag har palestinierna genom PLO erkänt
          den israeliska statens rätt att existera. Palestinierna har efter
          decennier av kamp blivit erkända som ett folk och en nation, men
          har ännu inte fått rätten att bilda egen stat. I stället utsätts
          de, trots överenskommelser om en fredsprocess, för folkrättsbrott
          av den stat, vars existensberättigande man genom PLO erkänt. Det
          israeliska uppträdandet kan av palestinierna rimligen inte betraktas
          och upplevas som annat än ytterst föraktfullt och kränkande.
        </p>
        <note type="margin" xml:id="i-A3FuXyd2oZyam2JHwSZVT8">
          Interpellationer
        </note>
        <note type="pageNumber" xml:id="i-SwE7fuJeTcXVo3DZChWyXB">
          109
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_109.pdf"/>
        <note type="margin" xml:id="i-WoTZ3x8JYgyZgvran6UBTJ">
          Interpellationer
        </note>
        <note type="pageNumber" xml:id="i-FtHm2Lji4sFGfC6CDnYwbY">
          110
        </note>
        <p xml:id="i-APyxiMKNLrmUnD8jKyr9FA">
          Isolering, förakt och förtryck
        </p>
        <p xml:id="i-YQgXmZgXZmAKSpTYyoQsvv">
          I dag ser de palestinska områdena i Israel ut som en karta över
          bantu- stans i Sydafrika. De palestinska områdena är isolerade,
          avskärmade från varandra och ytterst känsliga för blockader och
          avspärrningar. I rättsligt avseende kringgärdas palestiniernas
          liv av bestämmelser som påminner om de sydafrikanska passlagama,
          vilka gav utrymme åt systematiska trakasserier och förnedrande
          behandling.
        </p>
        <p xml:id="i-QJt4puWQoccx4EBTM4Krje">
          Med olika metoder motar den israeliska regeringen ut palestinierna
          från östra Jerusalem. Den israeliska regeringens illegala bosättningspoli­tik
          fortsätter. Provokationerna mot palestinierna och mot världssamfundet
          fortsätter.
        </p>
        <p xml:id="i-4RrWUCozBJe9c1NbJ85rny">
          Ett av de israeliska argumenten är att man har ”historisk rätt”
          till sta­den. Sådana argument faller på sin egen orimlighet, eftersom
          det skulle betyda att så snart ett territorium någon gång bebotts
          eller behärskats av ett folk har detta folk ”historisk rätt” till
          det. Och då många områden i världen genom århundradena genomströmmats
          av olika folk skulle en sådan princip få omfattande konsekvenser
          världen över och bli en källa till stora och olösliga konflikter.
        </p>
        <p xml:id="i-BvGosdFfasvYWQdLvz5NAi">
          Att kväva demokratin i dess linda
        </p>
        <p xml:id="i-WfPadp5GMnaevYePMciHLR">
          Dessa förhållanden av ständigt återkommande provokationer och
          tra­kasserier mot palestinierna skapar onormala och outhärdliga
          förhållanden för palestinierna. Trakasserierna utgör en grogrund
          för extremism och terrorism och utgör därmed ett allvarligt hot
          mot möjligheterna att i framtiden skapa en demokratisk palestinsk
          stat. Vi ser i dag hur dessa onormala förhållanden ger upphov
          inte bara till terrorism från extremist- grupper utan också till
          brott mot demokratiska och mänskliga rättigheter i de palestinska
          områdena; hur det uppstår rättsröta, korruption inom de palestinska
          myndigheterna. Dessa förhållanden är inte bara ett problem för
          det palestinska folket. Situationen blir även allt svårare och
          alltmer kännbar för den israeliska befolkningen, vilket kommit
          till uttryck i stora folkliga manifestationer bland den israeliska
          befolkningen mot Netanye- hus politik.
        </p>
        <p xml:id="i-7vhP1cwLnWRmALjJSKk4xM">
          I de illegala israeliska bosättningarna på ockuperat område går
          livet vidare. Israeliska medborgare konsumerar, producerar och
          exporterar det de producerat i dessa områden till omvärlden. Det
          rimliga vore att om­världen inte befattade sig med produkter som
          kommer från de illegala bosättningarna. Det rimliga vore att denna
          typ av affärer med staten Isra­els illegala verksamhet upphörde.
          Det skulle vara en första symbolladdad sanktionsåtgärd mot Israels
          ockupation och illegala bosättningspolitik.
        </p>
        <p xml:id="i-XNgbm38n63fFVZvA6tZ7of">
          Sveriges uppföljning av FN:s beslut
        </p>
        <p xml:id="i-ktdr3fXaujedh14DVGxQ5">
          Vid behandlingen av konflikten mellan Israel och Palestina i
          FN:s ge­neralförsamling i somras fördömdes den israeliska bosättningspolitiken
          och generalförsamlingen beslöt att uppdra åt de fördragsslutande
          parterna i fjärde Genévekonventionen av den 12 augusti 1949 att
          genomföra en konferens. Syftet med konferensen skulle vara att
          genomdriva konventio­nens tillämpning i det ockuperade territoriet
          inklusive Jerusalem. Den svenska regeringen ställde sig bakom
          generalförsamlingens resolution. Därefter har regeringen dock
          inte tackat ja till inbjudan från Schweiz att delta i nämnda konferens.
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_110.pdf"/>
        <p xml:id="i-SsFedWDRsZM3k3S98L3cfv">
          Jag vill fråga utrikesministern:
        </p>
        <p xml:id="i-Lt3bU9ZHrE6G2jUQ2jU6Hh">
          Om regeringen avser att vidta åtgärder från svensk sida mot de
          israe­liska folkrättsbrotten, exempelvis i form av sanktioner
          mot de israeliska bosättningarna?
        </p>
        <p xml:id="i-B5ZPHyLzTX1zQewAgHXGWB">
          Om regeringen avser att verka för att åtgärder vidtas inom EU
          mot de israeliska folkrättsbrotten, exempelvis ekonomiska sanktioner
          som riktar sig mot de illegala bosättningarna?
        </p>
        <p xml:id="i-3S2L8PAEgBnYt4rJgdT4vm">
          Om regeringen avser att verka för att likartade sanktioner riktade
          mot de illegala bosättningarna i Israel vidtas av FN:s säkerhetsråd?
        </p>
        <p xml:id="i-VqZ4zZ2UpToAQkizRfoyZs">
          Om regeringen avser att fullfölja och verka för att den 10:e
          extra ge­neralförsamlingens resolution från den 15 juli 1997 genomförs?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_111.pdf"/>
      </div>
    </body>
  </text>
</TEI>
