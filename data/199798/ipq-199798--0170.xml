<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0170">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:170</head>
        <author who="unknown">Torsten Gavelin (fp)</author>
        <minister who="unknown">jordbruksminis­tern</minister>
        <topic>utsädesreservat för potatis</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:170 av Torsten Gavelin (fp) till jordbruksminis­tern
          om utsädesreservat för potatis
        </IPQ_title>
        <submission_info>
          Inkom den 6 februariBesvarad den 12 mars Prot. 1997/98:79
        </submission_info>
      </div>
      <div type="IPQuestionBody">
        <p>
          Under en följd av år har den svenska potatisbranschen arbetat
          för att reservat skall etableras för odling av potatisutsäde.
          Det skulle dels ge den svenska utsädesodlingen ett något mer jämställt
          förhållande gentemot konkurrenterna i andra EU-länder, dels kunna
          innebära att svensk och europeisk potatisodling ges en möjlighet
          att slippa från riskerna med en del av de växtsjukdomar som hotar
          odlingarna.
        </p>
        <p>
          I början av 1980-talet var diskussionen livlig om att göra något
          kon­kret åt spridningen av potatisens karantänsjukdomar. Många
          var inblan­dade och SLU:s potatisgrupp redogjorde för sjukdomssituationen
          och föreslog bildandet av utsädesreservat. Dåvarande Lantbruksstyrelsen
          undersökte möjligheterna att bilda utsädesreservat, men man gav
          upp försöken och hänvisade bl.a. till att vissa åtgärder kunde
          komma i kon­flikt med grundlagen. Det fanns t.ex. förslag att
          utsädesreservaten skulle vara totala frizoner där man även skulle
          begränsa handeln med matpota­tis.
        </p>
        <p>
          I och med EU-medlemskapet har utsädesreservaten ånyo blivit en
          aktuell fråga. Dels ökar risken för sjukdomsspridning kraftigt
          därför att potatishandeln mellan medlemsländerna ökar, dels skapar
          utsädesreserva­ten konkurrensfördelar för de länder och odlare
          där EG-godkända utsä­desreservat finns.
        </p>
        <p>
          De generella EG-bestämmelsema begränsar inte handeln med potatis
          till utsädesreservaten utom när det gäller utsädeskvaliteten,
          som skall
        </p>
        <pb facs="PDF:177"/>
        <p>
          motsvara lägst klasserna EG 1-3. De olika länderna har kompletterande
          krav. Så har man i Finland exempelvis en utskiftningsregel som
          innebär att odlare inom reservaten är skyldiga att förnya sitt
          utsäde vart annat år.
        </p>
        <p>
          Godkända reservatsområden för utsädespotatisodling finns redan
          i fle­ra länder. Hela Skottland och hela Irland är reservat. I
          Finland utgör tre kommuner en high grade area. I Portugal utgör
          Azorernas landområden över 300 meters höjd ett utsädesreservat
          och i Tyskland finns sex reser­vatsområden.
        </p>
        <p>
          I norra Sverige finns en lång tradition av odling av högklassig
          utsä- despotatis, som exporterats till bl.a. Brasilien. De naturliga
          förutsättning­arna för sjukdomsfrihet är mycket goda men odlingen
          är i dag på väg att försvinna på grund av det svåra konkurrensläget
          gentemot andra EU- länder. Inte minst de svenska skatterna och
          avgifterna på jordbrukets insatsvaror, som handelsgödsel, dieselolja
          och bekämpningsmedel, samt kostnaderna för certifiering och kontroll
          av utsädet, skapar en obalans i konkurrensförhållandet. Utsädesreservaten
          skulle i någon mån bidra till att förbättra läget för svensk utsädespotatisodling
          och göra framtida ex­pansion åter tänkbar. De regionalpolitiska
          aspekterna på en sådan ut­veckling är icke oväsentliga.
        </p>
        <p>
          För att introducera och upprätthålla utsädesreservat i Sverige
          krävs en insats från i första hand Statens jordbruksverk. Mycket
          av grundarbetet är redan gjort men de kostnader som ofrånkomligen
          uppstår bör kunna fi­nansieras gemensamt av staten och näringen.
          Konkurrensförhållandet måste dock beaktas. I konkurrentländerna
          är större delen av växtinspek- tion och ersättning för karantänskadegörare
          en statlig angelägenhet.
        </p>
        <p>
          1. Är jordbruksministern beredd att ta initiativ till införandet
          av utsädes­reservat för potatis i Sverige i likhet med vad som
          finns i Finland med flera EU-länder?
        </p>
        <p>
          2. Inom det veterinära området tar staten ansvaret för kontroll
          av och ersättningar för skador orsakade av karantänsjukdomar.
          Varför gäller inte samma princip för karantänsjukdomar inom växtskyddsområdet?
        </p>
        <pb facs="PDF:178"/>
      </div>
    </body>
  </text>
</TEI>
