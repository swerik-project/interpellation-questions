<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0143">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:143</head>
        <author who="unknown">Carl B Hamilton (fp)</author>
        <minister who="unknown">finansministern</minister>
        <topic>Asienkrisen</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:143 av Carl B Hamilton (fp) till finansministern
          om Asienkrisen
        </IPQ_title>
        <submission_info>
          Inkom den 26 januariBesvarad den 5 februari Prot. 1997/98:62
        </submission_info>
      </div>
      <div type="IPQuestionBody">
        <p>
          Hur påverkar Asienkrisen de svenska offentliga finanserna? Vilket
          ut­rymme finns i budgeten för statsministerns alltmer frekventa
          löften om nya miljardutgiften? Det framstår som alltmer sannolikt
          att Sverige 1998— 1999 på grund av en kombination av fördjupad
          kris i Asien och tilltagan­de socialdemokratisk valfeber riskerar
          att få ett underskott i de offentliga finanserna.
        </p>
        <p>
          Budgeteringsmarginalen inte finansierad
        </p>
        <p>
          I budgeten finns det en ”budgeteringsmarginal”. Den saknar alltid
          fi­nansiering. Tanken med budgeteringsmarginalen är att om det
          skulle uppstå oförutsedda ökade inkomster, som regeringen vill
          spendera på oväntade angelägna utgifter, skall inte det formella
          utgiftstaket helt hindra detta.
        </p>
        <p>
          Vad vi i dag ser är dock motsatsen. Oförutsedda inkomstminskningar
          1997-1999 på grund av Asienkrisen. I kombination med statsministerns
          nya utgiftslöften ställer de offentliga finansernas saldo och
          finansierings­frågan alltmera på sin spets. Finns det täckning
          för ökade utgifter utan ökad upplåning?
        </p>
        <p>
          Nya utgiftslöften
        </p>
        <p>
          Regeringen har lovat ökade utgifter för pensioner om ca 1,5 miljarder
          kronor 1999 och 3 miljarder kronor år 2000 (den 19 januari). Statsminis­tern
          håller öppet för ytterligare ökningar av bidragen till kommunerna
          förutom de som tidigare beslutats för perioden 1997-2000 (den
          21 janu­ari). Statsministern har också ställt i utsikt 1 miljard
          kronor för fortsatt Östersjösamarbete (den 22 januari).
        </p>
        <note type="pageNumber">
          146
        </note>
        <pb facs="PDF:145"/>
        <p>
          Utvecklingen sedan september 1997
        </p>
        <p>
          Sedan finansplan och budget lades fram i september 1997 har de
          eko­nomiska utsikterna försämrats. Optimismen har minskat bland
          svenska hushåll och företag enligt återkommande mätningar. Detta
          har sannolikt två orsaker. För det första, en fortsatt dålig sysselsättningsutveckling.
          I dag är nästan 30 000 färre personer sysselsatta i reguljära
          jobb jämfört med när regeringen tillträdde hösten 1994. För det
          andra, den successivt fördjupade krisen i Asien.
        </p>
        <p>
          I det följande presenteras en kalkyl över Asienkrisens effekter
          för de offentliga finanserna 1998 och 1999.
        </p>
        <p>
          De offentliga finanserna påverkas på i huvudsak tre sätt: lägre
          tillväxt, lägre ränta och svagare kronkurs. Till dessa tre faktorer
          skall läggas att osäkerheten har ökat kraftigt om utfallet av
          alla prognoser. Felmarginalen är i dag mycket större än den var
          i september 1997 och den har entydigt vidgats i riktning mot risk
          för sämre tillväxt på två års sikt.
        </p>
        <p>
          Lägre tillväxt
        </p>
        <p>
          Min utgångspunkt är att vi nu, med facit i hand, kan konstatera
          att BNP-ökningen 1997 inte blev 2,3 %, som regeringen antog i
          september, utan stannade vid 2 % utfall. Konjunkturinstitutets
          senaste rapport styrker detta. Det innebär att ingångsvärdet för
          saldot i de offentliga finanserna1998 är ca 3 miljarder kronor
          sämre än vad som antogs i finansplanen.
        </p>
        <p>
          En gängse bedömning är att Asienkrisen medför att BNP under 1998
          växer med 0,5-0,7 % mindre än annars. Låt oss alltså dra ned regeringens
          septemberprognos för 1998 från 3,1 till 2,5 %. Det innebär en
          försvag­ning av de offentliga finanserna med ca 11 miljarder kronor.
        </p>
        <p>
          För 1999 kan det vara klokt att arbeta med två alternativ, dels
          ett mera optimistiskt som jag vill kalla övergående Asienkris,
          dels ett som jag kallar utdragen Asienkris.
        </p>
        <p>
          I alternativet med övergående Asienkris antar jag att tillväxttakten
        </p>
        <p>
          1999 blir samma som den regeringen antog i sin septemberbudget,
          dvs. 2,9 %. En snabb återhämtning alltså. Detta alternativ medför
          en budget­försämring på ca 12 miljarder kronor för 1998. I alternativet
          med utdra­gen Asienkris antar jag att BNP-tillväxten 1999 faller
          från 2,9 till 2,5 % - en trots allt ganska måttlig negativ inverkan.
          Många bedömare anser säkert att 1999 års tillväxttal riskerar
          att bli väsentligt lägre än 2,5 %. En utdragen Asienkris skulle
          medföra ca 17 miljarder kronor sämre saldo jämfört med regeringens
          septemberprognos.
        </p>
        <p>
          Lägre ränta
        </p>
        <p>
          Sverige har i dag en skuld på ca 1 400 miljarder kronor. De interna­tionella
          räntorna har gått ned med ca 0,5 %. Antag att dagens lägre rän­tenivå
          blir bestående under hela 1998 och hela 1999, och att räntened-
          gången slår igenom både på den inhemskt och den utomlands placerade
          skulden. Enligt Finansdepartementet medför en procentenhets lägre
          ränta en minskad utgift på ca 5 miljarder kronor. 16 % lägre ränta
          medför följ­aktligen en besparing på ca 2,5 miljarder kronor.(Dessutom
          tjänar staten bortåt 100 miljoner kronor/år genom lägre räntebidrag.)
        </p>
        <note type="margin">
          Interpellationer
        </note>
        <note type="pageNumber">
          147
        </note>
        <pb facs="PDF:146"/>
        <note type="margin">
          Interpellationer
        </note>
        <p>
          Svagare kronkurs
        </p>
        <p>
          Asienkrisen har medfört en ”flykt till kvalitet” på valutamarknaderna
          - dvs. placerare söker sig bort från små valutor, särskilt de
          med en deval­veringshistoria. Flykten till kvalitet har sålunda
          även drabbat den svenska kronan. Med 400 miljarder kronor av statens
          skuld placerad i utländsk valuta blir det dyrare att amortera
          och betala räntor ju svagare kronan är. Jämfört med vad regeringen
          antog i september har i dag kronan försva­gats. Om vi antar att
          dagens valutakurs (TCW index 121,4) håller sig på nuvarande nivå,
          och att kronan inte faller ytterligare innebär utvecklingen sedan
          september drygt 1 % svagare kronkurs. Det ökar kostnaden 1998
          för skulden med ca 2 miljarder kronor.
        </p>
        <p>
          För 1999 innebär antagandet i finansplanen ca 2'A % svagare kurs
          än vad som gäller i dag, och därmed ca 6,5 miljarder kronor i
          ökade kostna­der för skulden. Verkningarna på de offentliga finanserna
          i miljarder kronor och procent av BNP sammanfattas i nedanstående
          tabell.
        </p>
        <p>
          19981999
        </p>
        <p>
          övergående utdragenAsienkris Asienkris
        </p>
        <p>
          Lägre tillväxt-11-12-17
        </p>
        <p>
          Lägre ränta+2,5+2,5+2,5
        </p>
        <p>
          Svagare kronkurs-2-6,5-6,5
        </p>
        <p>
          Summa-10,5-16-21
        </p>
        <p>
          försvagning (mdr kr)
        </p>
        <p>
          Saldo enl. finansplanen+0,6 %+0,5 %+0,5 %
        </p>
        <p>
          sept. 1997Saldo enl. Hamilton+/-0 %-0,3 %-0,6 %
        </p>
        <p>
          Lägg märke till att osäkerheten är stor, och att kalkylen - om
          den skulle slå fel - sannolikt slår fel i mera negativ riktning.
          Tillväxten kan bli lägre 1999, och kronan kan försvagas ytterligare.
        </p>
        <p>
          Sammanfattning
        </p>
        <p>
          Om man accepterar en rimlig felmarginal försämras offentliga
          finan­serna 1998 med 10-15 miljarder kronor, budgeten 1999 med
          15-20 mil­jarder kronor vid en snabbt övergående Asienkris, och
          med 20-25 mil­jarder kronor vid ett mera utdraget krisförlopp
          i Asien.
        </p>
        <p>
          Överskott borta ?
        </p>
        <p>
          I september räknade regeringen för 1998 med ett överskott på
          0,6 % av BNP. Ovanstående saldoförsämring för 1998 är precis 0,6
          %. Man bör alltså inte längre räkna med något överskott 1998.
          För 1999 räknade regeringen med ett överskott på 0,5 % av BNP.
          Enligt ovanstående be­räkningar uppstår det i alternativet med
          en övergående Asienkris i stället ett underskott på 0,3 % av BNP.
          Vid en mer utdragen Asienkris uppstår
        </p>
        <note type="pageNumber">
          148
        </note>
        <pb facs="PDF:147"/>
        <p>
          1999 ett underskott på ca 0,6 % av BNP. Det tänkta överskottet
          i 1999 års budget förbyts alltså i underskott.
        </p>
        <p>
          Politisk slutsats
        </p>
        <p>
          Den politiska slutsatsen för oss i Folkpartiet är att det nu
          blir ännu mycket mera angeläget med åtgärder som ökar sysselsättningen
          i reguljä­ra jobb. Endast på detta sätt kan landet få högre produktion
          och inkoms­ter, fler skattebetalare och färre bidragsmottagare.
        </p>
        <p>
          Budgetprövningen av nya utgifter måste sannolikt bli hårdare.
          Beslu­tet att kasta bort miljarder kronor på att stänga väl fungerande
          kärnkraft­verk när nu budgeten krymper och i stället importera
          el bl.a. från Ignalina framstår som ännu mer bisarrt och vettlöst
          än tidigare. Ett annat exempel är att regeringen omedelbart, enligt
          vår mening, bör skrota planerna på nya byggsubventioner, som nu
          diskuteras inför den bostadspolitiska pro­positionen.
        </p>
        <p>
          Med hänvisning till det anförda vill jag ställa följande frågor
          till fi­nansministern:
        </p>
        <p>
          1. Vilka bedömningar har regeringen gjort beträffande det ekonomiska
          utfallet för 1997 och utsikterna för 1998-2000 för de offentliga
          finan­serna jämfört med den finansplan som lades i september 1997?
        </p>
        <p>
          2. Avser regeringen att minska budgeteringsmarginalens storlek
          åren 1998, 1999 och 2000 om de offentliga finanserna påverkas
          negativt av Asienkrisen?
        </p>
        <p>
          3. Vilka överväganden har regeringen gjort beträffande regeringens
          nya utgiftslöften i förhållande till de nya ekonomiska utsikterna,
          och till förändringen i budgeteringsmarginalen?
        </p>
        <p>
          4. Vilka åtgärder tänker regeringen vidta för att öka sysselsättningen
          i riktiga jobb och därmed rusta landet med fler skattebetalare
          och färre bidragsmottagare?
        </p>
        <pb facs="PDF:148"/>
      </div>
    </body>
  </text>
</TEI>
