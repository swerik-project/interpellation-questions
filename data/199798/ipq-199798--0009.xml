<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0009">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:9</head>
        <author who="unknown">Alf Svensson (kd)</author>
        <minister who="unknown">statsministern</minister>
        <topic>värdegrunden och samhällsutvecklingen</topic>
        <docDate when="1998-09-30">Inkom den 30 september</docDate>
        <status inProtocol="199798/prot-199798--026.xml" when="1997-11-06" status="answered">Besvarad den 6 november, Prot. 1997/98:26</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:9 av Alf Svensson (kd) till statsministern
          om värdegrunden och samhällsutvecklingen
        </IPQ_title>
        <submission_info>
          Inkom den 30 september Besvarad den 6 november Prot. 1997/98:26
        </submission_info>
      </div>
      <div type="IPQuestionBody">
        <p xml:id="i-G8FC9qjWaVBzoUVYZLKLoB">
          I var och varannan tidning påpekas dagar som dessa att politikernas
          anseende sjunkit till noll. I tidningskrönikor som når stora delar
          av svens­ka folket beskrivs politikerna som den grupp som medborgare
          nu vänder ryggen och har tappat förtroendet för. Löpsedlar uppklistrade
          på försälj­ningsställen från Ystad till Haparanda basunerar ut
          de mest skandalartade historier i vilka politiker vältrat sig.
          Vårt lands största tidning hade tors­dagen den 25 september ledarrubriken:
          När makten går på horhus. I samma ledares ingress stod meningen:
          - Etablissemangets privatmoral är
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_8.pdf"/>
        <p xml:id="i-Sudop3SqgYywQaTNzgrDUH">
          en politisk och demokratisk angelägenhet. Personligen anser jag
          att just detta påstående är ytterligt angeläget att stryka under.
        </p>
        <p xml:id="i-F9cmmyrhnyNduXwqmZMMbc">
          Det är sannolikt rent vilseledande att inbilla sig själv och
          andra att politiker skulle vara en moraliskt mer korrupt grupp
          än andra, och det är inkorrekt att uttrycka sig på ett sätt -
          i bestämd form pluralis - som om alla så att säga i ett kollektiv
          vore lika goda kålsupare. Men det säger sig självt att den moraliska
          förruttnelse som exponeras sprider sin odör i de vidaste kretsar.
        </p>
        <p xml:id="i-4pQdo5vup6BM2brcAdK4ik">
          Det är självfallet alldeles riktigt att med kraft protestera
          mot att skat­tepengar används till både det ena och det andra.
          Likväl menar jag att det beteende, den förnedring och det utnyttjande
          av medmänniskor som tyd­ligen döljer sig bakom de pekuniärt vidlyftiga
          eskapaderna om möjligt är än mer klandervärda.
        </p>
        <p xml:id="i-HWScuAWXMc7bZdjCZci1yu">
          Jag tror att vi människor har en benägenhet att inte lära av
          historien. Vi inbillar oss lätt att vi i nuet är mer fredade från
          att demokrati och re­spekt för människovärdet skall anfrätas än
          vad tidigare generationer varit. Innerst inne vet vi likväl att
          sådana synsätt eller resonemang är felaktiga.
        </p>
        <p xml:id="i-FpbiaB3YUN5nBmKZwXCV4w">
          Vi i Sverige berömmer oss av att ha världens mest jämlika parlament.
          Det är förhoppningsvis allas önskemål att vi i vårt land också
          i framtiden skall kunna visa på den självklara demokratiska ordningen,
          att kvinnor i lika stor utsträckning som män deltar i politiskt
          arbete.
        </p>
        <p xml:id="i-6YhCLG6xeiLytvQigYNBLv">
          De rubriker som på sistone fångat svenska folket och de tragedier
          som flera våldtäktsmål visat upp, dokumenterar emellertid mer
          än tydligt, att det fortfarande är en rejäl sträcka fram till
          den punkt då egentlig och reell jämställdhet råder. Det finns
          anledning att ifrågasätta om inte respekten för människovärdet
          rent av nivellerats under senare år.
        </p>
        <p xml:id="i-KfFxJ6mYCd4pC3GHdoM6MA">
          På sistone har det allt oftare i politiska sammanhang ordats
          om att vi bör söka samverkan och samförstånd. Om det i något sammanhang
          läm­par sig med gemensamma tag, så torde det vara i kampen för
          de etiska kvaliteter utan vilka demokratin anfräts, ifrågasätts
          och på sikt riskerar att gå under.
        </p>
        <p xml:id="i-YPwj9MBEUv32fR2UwKSq4k">
          Sverige behöver ett målmedvetet, konsekvent och ständigt pågående
          arbete för hederlighet och moral. I det arbetet bör ingen person
          ej heller något politiskt parti förhäva sig. Vi känner alla väl
          våra tillkortakomman­den och vår bristfällighet. Det finns, alldeles
          uppenbart, plats för oss alla i detta arbete.
        </p>
        <p xml:id="i-BL7eriECq1aocjjAWPRm9M">
          Etikdebatterna är många i vårt land. I vissa grupper menar man
          för övrigt att man nu på 1990-talet måste formulera sina egna
          etiska grunder och normer. Det har sannolikt alltid föresvävat
          människor att man, bild- likt talat, måste uppfinna hjulet trots
          att det sedan länge uppfunnits och används. Någon etikkommitté
          har sett det som sin uppgift efter diverse analyser, av vilka
          de flesta tycks ha varit externt riktade, att utpeka skat­tesystem
          och höga löner som orsaker till etiskt förfall i andra gruppering­ar.
          Självfallet bör såväl lönesättning som skattesystem betraktas
          utifrån etiska överväganden. Men jag tror att den typen av resonemang,
          som snarast måste uppfattas som avledningsmanövrer, medverkar
          till att dra ned respekten för både politiker och den absoluta
          nödvändigheten av etikkommittéers verksamheter.
        </p>
        <p xml:id="i-HoXWXL2gtMLqDARBRhWkv8">
          Om löneskillnader vore orsaken till att flagranta och upprörande
          mo­raliska haverier sker borde historien i vårt land och de flesta
          av ens an­förvanter visa på förskräckande omoral i det förgångna.
        </p>
        <note type="margin" xml:id="i-Ngkj6tVxXrZqcBjkJY6M31">
          Interpellationer
        </note>
        <note type="pageNumber" xml:id="i-7Np4oneBFZ2SyDocDrDVGV">
          9
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_9.pdf"/>
        <note type="margin" xml:id="i-7LuAWfQAtEab4LmAfwHMSD">
          Interpellationer
        </note>
        <p xml:id="i-2ZkHEXQF3oB37m27b6cdwi">
          Jag har lagt märke till att Sveriges statsminister vid flera
          tillfällen på­talat värdet av De tio budorden. Jag hoppas att
          statsministern är av sam­ma åsikt som jag, att författaren Stig
          Claesson (Sias) uttrycker sig helt korrekt när han påpekar: ”De
          tio budorden är kanske vårt viktigaste arv. Om budorden överlämnades
          till människorna av en gud eller inte får var och en tro som han
          vill men vi kan inte låta bli att tro på De tio budorden för budorden
          finns.”
        </p>
        <p xml:id="i-HoV1aBGTtUeTk5KG92AYq9">
          Det är min bestämda uppfattning att lika väl som ett folk har
          ett mo­dersmål, har man vad man skulle kunna kalla en modersetik.
          För oss i Sverige är denna etik odiskutabelt den kristna. Och
          jag vill understryka att en förutsättning för att vi i vårt mångkulturella
          samhälle skall kunna respektera andras kulturer, religioner och
          traditioner är att vi känner oss väl förtrogna med vår egen.
        </p>
        <p xml:id="i-NQPCp1qbkxRnmrJsntXQB8">
          Statsministern har utlovat att under hösten tillse att vårt lands
          skolele­ver informeras om hur människovärdet förtrampades och
          på det gruvli­gaste sätt kränktes under förintelsen. Det kan förvisso
          göras gällande att åtskilligt av det moraliska moras som på senare
          tid uppdagats försig- kommit bland män i medelåldern och inte
          bland rikets ungdomar. Likväl bör det påtalas att i de våldtäktsmål
          och i interiörer från en del ung- domsmiljöer framgår det tydligt
          att respekten för medmänniskan kraftfullt behöver restaureras.
        </p>
        <p xml:id="i-WwCGTHsiRzMW4nizJKMc3H">
          Det torde dessutom vara av värde att skolan genom etisk undervisning
          utifrån aktuella skandalhistorier visar avståndstagande och skapar
          förstå­else för att ett samhälle utan gemensam etik är dömt till
          undergång.
        </p>
        <p xml:id="i-PG5Xd57zU9mmkXu5PPaeSQ">
          Vilka åtgärder är statsministern beredd att vidta i syfte att
          förstärka samhällets etiska grundvalar?
        </p>
        <p xml:id="i-PVadWteFC7S1xw3Zz7ptQ7">
          Är statsministern beredd att som ett led i informationskampanjen
          om förintelsen verka för en fördjupad debatt om de värderingar
          som styr vårt handlande mot varandra?
        </p>
        <p xml:id="i-JMRzZGPMqywhQC8LURGeo4">
          Vilka åtgärder planerar statsministern att vidta för att komma
          till rätta med den bristande tilltron till politiker på olika
          nivåer som är en följd av de senaste årens uppmärksammade skandaler
          i vilka politiker och ledande ämbetsmän figurerat?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_10.pdf"/>
      </div>
    </body>
  </text>
</TEI>
