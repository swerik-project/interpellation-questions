<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0231">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:231</head>
        <author who="unknown">Chatrine Pålsson (kd)</author>
        <minister who="unknown">socialministern</minister>
        <topic>de mindre sjukhusen</topic>
        <docDate when="1998-03-16">Inkom den 16 mars</docDate>
        <status inProtocol="199798/prot-199798--098.xml" when="1998-04-28" status="answered">Besvarad den 28 april, Prot. 1997/98:98</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:231 av Chatrine Pålsson (kd) till socialministern
          om de mindre sjukhusen
        </IPQ_title>
        <submission_info>
          Inkom den 16 marsBesvarad den 28 april Prot. 1997/98:98
        </submission_info>
      </div>
      <div type="IPQuestionBody">
        <p xml:id="i-A2LFAVcqrahCA5zfrj9fh4">
          Just nu pågår en debatt om de mindre sjukhusens vara eller icke
          vara. Många människor är engagerade i frågan och protesterar på
          olika sätt. En grundorsak är rädsla för en försämring av vården
          och sämre tillgänglig­het.
        </p>
        <p xml:id="i-7hVJeCZWVMnZXPeVEKGrn6">
          Den svenska sjukvårdsdebatten har haft alltför mycket av stor-
          * stadsprägel över sig. Det finns också en uppenbar risk att modenycker
          slår rot även i vården. Detta är allvarligt. Det är en förenklad
          bild som ges när man hävdar att varje landsting har ett sjukhus
          för mycket. Med tanke på det ökande antalet äldre kommer sannolikt
          de små decentraliserade sjukhusen att vara en nödvändig resurs
          för att garantera hela befolkningen en grundläggande hälso- och
          sjukvård på lika villkor. Det handlar om kvalitet, tillgänglighet
          och trygghet i ett patientperspektiv.
        </p>
        <p xml:id="i-5wy5vZqjHZEWRonzem3Nnv">
          En faktor som sällan lyfts fram i debatten om sjukhusstrukturer
          är att sjukvården inte är isolerad från övriga samhället. Tvärtom
          är det så att sjukvårdens lokalisering har en mycket stor betydelse
          när det gäller en stads eller länsdels utveckling. Avveckling
          av ett länsdelssjukhus är ofta detsamma som att försvaga förutsättningarna
          för näringslivets utveckling och övrig samhällsservice. Sjukvårdens
          lokalisering kan ha avgörande betydelse för en regions utvecklings-
          och konkurrensmöjligheter. Om man i debatten och besluten rörande
          sjukhusstruktur bortser från dessa aspekter har man rejäla skygglappar
          monterade, som förhindrar en bred och djupgående analys av de
          verkliga behoven. Detta innebär inte att man av regionalpolitiska
          skäl ska motarbeta varje förändring. Men det innebär att man av
          regionalpolitiska skäl mycket väl kan försvara en decentralise­rad
          sjukhusstruktur så länge den medicinska kvaliteten och säkerheten
          upprätthålls.
        </p>
        <p xml:id="i-XJyfVfdadXJjQHZJ6zq1tg">
          Landstingsförbundet har tagit fram ett antal rapportskrifter
          som kun­skapsunderlag för beslutsfattare. En av dessa från 1995
          har rubriken Är stora sjukhus bättre än små? På de 175 sidorna
          finner man följande slut­sats: Det finns inga entydiga vetenskapliga
          bevis för att ökad patientvo­lym i sig innebär bättre behandlingsresultat
          vid kirurgiska ingrepp. För att komma till denna slutsats har
          ett 100-tal artiklar ur den internationella vetenskapliga litteraturen
          blivit granskade. Med tanke på den debatt som nu förs och de buskargument
          som ibland används av centraliseringsivrare är detta intressanta
          noteringar från medicinsk säkerhetssynpunkt.
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_236.pdf"/>
        <p xml:id="i-H2BFuhpK9NqoCdjohspmRg">
          De medicinska framstegen har självklart ställt oss inför nödvändiga
          förändringar av den inre sjukhusstrukturen. De övergripande förslagen
          om strukturåtgärder har dock oftast handlat om nedläggning av
          delar av eller hela länsdelssjukhus, vilket är en högst olycklig
          tendens. Den fråga som alltfler ställer är om dessa s.k. strukturåtgärder
          nu är på väg att bli en trend. En trend i Sjukvårdssverige helt
          utan medborgarstöd.
        </p>
        <p xml:id="i-AEBHKk67UKxQRWummD5BJK">
          Mot denna bakgrund är det nödvändigt att socialministern klart
          och tydligt uttalar regeringens syn på de mindre sjukhusen. Därför
          vill jag rikta följande frågor till socialminister Margot Wallström:
        </p>
        <p xml:id="i-CEPebEJBPfMprMUvxTrq6H">
          1. På vilka sätt avser socialministern agera för att råda bot
          på den upp­fattning som alltmer sprider sig om att de mindre sjukhusen
          skulle va­ra sämre på grund av sin storlek?
        </p>
        <p xml:id="i-DTQSWBz6Uyt7pv3xNWrAHc">
          2. Avser socialministern vidta åtgärder för att motverka nedläggning
          av mindre sjukhus?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_237.pdf"/>
      </div>
    </body>
  </text>
</TEI>
