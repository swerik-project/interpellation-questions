<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0130">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:130</head>
        <author who="unknown">Andreas Carlgren (c)</author>
        <minister who="unknown">utbildningsmi­nistern</minister>
        <topic>utbildningens infrastruktur</topic>
        <docDate when="1998-01-20">Inkom den 20 januari</docDate>
        <status inProtocol="199798/prot-199798--068.xml" when="1998-02-17" status="answered">Besvarad den 17 februari, Prot. 1997/98:68</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:130 av Andreas Carlgren (c) till utbildningsmi­nistern
          om utbildningens infrastruktur
        </IPQ_title>
        <submission_info>
          Inkom den 20 januari Besvarad den 17 februari Prot. 1997/98:68
        </submission_info>
      </div>
      <div type="IPQuestionBody">
        <p>
          Sverige är på väg att centraliseras. Det pågår i dag en dramatisk
          folkomflyttning i Sverige. Befolkningsstatistiken för 1997 visar
          tydligt hur den regionala obalansen förstärkts. Storstadslänen
          ökar, medan landsbygden och mindre orter avfolkas i snabb takt.
          Centralisering och koncentration måste stoppas. I stället behövs
          livskraft, utveckling och regional rättvisa i hela landet.
        </p>
        <p>
          Utbildningens infrastruktur är kanske den enskilt viktigaste
          faktorn för att ge möjligheter till utveckling och tillväxt i
          alla delar av landet. De nya högskolorna tillför utvecklingsmöjligheter
          som har ett värde för hela vårt land. Att de nya högskolorna dessutom
          är viktiga i den regionala utvecklingen har numera vunnit ett
          brett erkännande. Det har visat sig att satsningar på den högre
          utbildningen och etablering av högskolor runt om i landet har
          haft positiva effekter på såväl sysselsättning, regional tillväxt
          som regional balans. Vi vet också att forskning som bedrivs vid
          dessa högskolor berikar hela det omgivande samhället och aktivt
          driver på den regionala utvecklingen. Var och en som följt utvecklingen
          vid de nya högskolorna kan intyga att dessa verkligen utvecklat
          nära och fruktbara relationer till det omgivande samhället, vilket
          ofta är lättare i mindre miljöer och med den närhet som decentraliseringen
          ger.
        </p>
        <p>
          Det är viktigt att alla högskolor ges goda förutsättningar att
          utvecklas och att studenterna ges samma kvalitativa utbildning
          oavsett var man väljer att studera.
        </p>
        <p>
          I ett decentraliseringsperspektiv får inte satsningar inom utbildning
          och forskning koncentreras till ett fåtal storstadsregioner. Den
          stora ut­maningen ligger inte i att skapa lösningar för ett fåtal
          medborgare i några regioner, utan att se till att hela befolkningen
          och hela landet får del av den högre utbildningen och forskningen.
          Ibland anförs som argument att utbildningens och forskningens
          kvalitet blir eftersatt om den sprids ut alltför mycket. Jag menar
          tvärtom att förutsättningarna för utveckling och framsteg stärks
          då man genom decentralisering och större utbyggnad skapar fler
          miljöer där utbildning och forskning kan frodas. Forskningen
        </p>
        <note type="margin">
          Interpellationer
        </note>
        <note type="pageNumber">
          129
        </note>
        <p>
          5 Interpellationer 1997/98: 1-313
        </p>
        <pb facs="PDF:128"/>
        <note type="margin">
          Interpellationer
        </note>
        <note type="pageNumber">
          130
        </note>
        <p>
          som helhet främjas av decentraliseringen eftersom denna bidrar
          till större mångfald och fler konkurrerande forskarmiljöer och
          möjliggör samverkan över traditionella gränser.
        </p>
        <p>
          Även om Centerpartiet har medverkat till att extra resurser satsas
          på forskning och fler utbildningsplatser så visar högskolornas
          fördjupade anslagsframställningar på ambitioner att växa ytterligare
          såväl inom grundutbildning som forskning. Det är en utvecklingspotential
          som jag anser bör tas till vara dels med tanke på vilken drivkraft
          det är för den regionala utvecklingen, dels med tanke på den roll
          för kompetensförsörj­ning för det lokala och regionala näringslivets
          behov som högskolorna har.
        </p>
        <p>
          Profilhögskolor
        </p>
        <p>
          Centerpartiets ambition med en decentraliserad högre utbildning
          inne­bär inte att alla högskolor skall utvecklas till fullskaliga
          universitet. Vi förespråkar en mångfald av olika högskolor, var
          och en med sin ämnes- mässiga prägel. I samband med att den traditionella
          fakultetsindelningen successivt övergår till den nya ordningen
          med vetenskapsområden bör möjligheterna vidgas för att högskolor
          skall kunna utveckla spjutspets­kompetens inom särskilda forskningsområden.
          Redan i dag utvecklar sig olika högskolor inom särskilda områden.
          Ett befintligt exempel är bl.a. Högskolan Karlskrona/Ronneby.
          Centerpartiet ser gärna att fler högsko­lor tar initiativ av detta
          slag i den riktning de själva önskar. Efter pröv­ning av såväl
          forskning som grundutbildning kan dessa lärosäten utnäm­nas till
          profilhögskolor inom sina respektive områden, med stärkta ut­vecklingsmöjligheter
          i fråga om t.ex. forskning.
        </p>
        <p>
          Resurstilldelningssystemet
        </p>
        <p>
          För att stärka de nya högskolorna i relation till dagens universitet
          så behövs ett ändrat resurstilldelningssystem. Med ett nytt resurstilldelnings-
          system bör de nya högskolorna få en växande andel av forskningsresur­serna
          i takt med att de totala resurserna ökar. Det är i dag ett faktum
          att den offentligt finansierade forskningen är extremt centraliserad,
          97 % av forskningen sker vid de större universiteten och fackhögskoloma.
          Det är viktigt att det finns resurser i sådan omfattning att det
          skapas förutsätt­ningar för de nya högskolorna att successivt
          utveckla bredd och djup som ett underlag för att kvalificera sig
          vidare. Fördelningen av forskningsan­slagen i framtiden bör ha
          ett starkt samband med den akademiska kvalifi- ceringsgrad respektive
          högskola uppnått t.ex. genom erhållna examens- rättigheter. Det
          är angeläget att ett klart system skall kunna ligga till grund
          för en sådan fördelning.
        </p>
        <p>
          Distansutbildning
        </p>
        <p>
          Även för de människor som, av olika anledningar, inte har möjlighet
          att ta del av reguljär högre utbildning är det angeläget att finna
          former för kompetensutveckling på en hög nivå. Distansutbildningar
          är därför en viktig utbildningsform för att decentralisera utbildningen.
          Distansutbild­ning möjliggör att orter som inte har tillräckligt
          befolkningsunderlag eller infrastruktur för att bedriva akademiska
          studier får tillgång till den högre utbildningen. De nya kommunikationsmöjligheterna
          skapar goda förut­sättningar inom många ämnesområden att studera
          på hemorten. Rätt an­
        </p>
        <pb facs="PDF:129"/>
        <p>
          vänt kan detta leda till nya former för kunskapslyft och möjligheten
          att möta framtida utbildningsbehov.
        </p>
        <p>
          Fördelarna med distansutbildning är många. En av de största fördelar
          är att den så markant ökar flexibiliteten i undervisningen. Utbildningen
          kan bedrivas i den takt som passar deltagarna och när de tidsmässigt
          har möjlighet. Man behöver inte heller samla alla deltagarna vid
          en och samma tidpunkt eller låta dem gå igenom utbildningen i
          samma tempo. Man kan med hjälp av multimediaprogram skapa nya
          former för inlär­ning. Det förtjänar dock att påpekas i detta
          sammanhang att tekniken i sig själv inte löser några ekonomiska
          eller pedagogiska problem. Även vid avancerad distansutbildning
          ställs det höga krav på läramas/handledamas vuxenpedagogiska kompetens.
        </p>
        <p>
          Jag vill med anledning av det ovan anförda fråga:
        </p>
        <p>
          - hur regeringen avser att utveckla utbildningens infrastruktur,
          för att skapa bättre möjligheter till utveckling och tillväxt
          i alla delar av lan­det,
        </p>
        <p>
          - om regeringen är beredd att lägga förslag som möjliggör en
          utveck­ling av profilhögskolor med särskilda utvecklingsmöjligheter
          t.ex. när det gäller forskning,
        </p>
        <p>
          - om regeringen är beredd att utforma ett nytt resurstilldelningssystem
          som stärker de nya högskolornas forskningsresurser i relation
          till uni­versiteten,
        </p>
        <p>
          - om regeringen är beredd att vid fördelningen av de återstående
          15 000 högskoleplatserna ge särskild vikt åt satsningar på distansutbildning.
        </p>
        <pb facs="PDF:130"/>
      </div>
    </body>
  </text>
</TEI>
