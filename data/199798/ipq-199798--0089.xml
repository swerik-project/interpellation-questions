<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0089">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:89</head>
        <author who="i-KFLLBh5CxVpZkUZaHy3pAz">Margit Gennser (m)</author>
        <minister who="unknown">näringsministern</minister>
        <topic>innovativa läkemedelsföretags konkurrensförhållanden</topic>
        <docDate when="1997-11-24">Inkom den 24 november</docDate>
        <status inProtocol="199798/prot-199798--036.xml" when="1997-11-28" status="answered">Besvarad den 28 november, Prot. 1997/98:36</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:89 av Margit Gennser (m) till näringsministern
          om innovativa läkemedelsföretags konkurrensförhållanden
        </IPQ_title>
        <submission_info>
          Inkom den 24 novemberBesvarad den 28 november Prot. 1997/98:36
        </submission_info>
      </div>
      <div type="IPQuestionBody">
        <p xml:id="i-KaiDi4p3CeVsX3pYU24pq2">
          Med följande ord inleds avsnitt 6 Konkurrensfrågor inom utgiftsom­råde
          24:
        </p>
        <p xml:id="i-LwXEySMrXJrmzhy98FvJba">
          ”Sunda konkurrensförhållanden och rättvisa spelregler för såväl
          stora som små företag är viktiga förutsättningar för en väl fungerande
          sam­hällsekonomi”.
        </p>
        <p xml:id="i-FSuwGMBo917RvXhfcrD1w8">
          På anslagstiteln satsas i år nästan 66 miljoner kronor och syftet
          är som framgår av den inledande ingressen att främja en väl fungerande
          konkur­rens. En dynamisk konkurrensutveckling kräver att konkurrensbarriärer
          som hindrar nyetableringar röjs undan men också att det lagliga
          skyddet vad gäller immaterialrätten upprätthålls. Med detta avser
          jag att patenträt­ten samt förfoganderätten över varumärke upprätthålls.
        </p>
        <p xml:id="i-BzvX4pHFAiEJC3UNSXh4WK">
          En svag och outvecklad patenträtt leder till ett försvagat intresse
          för forskning och utveckling, vilket på längre sikt undergräver
          de tillväxt- och välfärdsskapande krafterna inom vår ekonomi.
        </p>
        <p xml:id="i-G8r8harve8bsJSJ1DJ7umX">
          Inom läkemedelsbranschen är skyddet för innovationer av utomor­dentligt
          stor betydelse för de forskande läkemedelsföretagens existens­villkor
          på längre sikt. FoU-verksamheten måste vara omfattande. De flesta
          projekten leder inte till produkter som når marknadsföringsstadiet.
          De mycket höga kraven på bl.a. klinisk prövning av nya läkemedel
          har förlängt tiden från produktidé till marknadsfardig produkt,
          vilket i realite­ten har minskat det skydd patentet skall ge.
          Till detta kommer att konkur­rensen på forskningssidan har blivit
          allt hårdare, vilket också bidragit till att den tid under vilken
          företagen kan återvinna sina forskningskostnader har blivit kortare.
        </p>
        <p xml:id="i-LQkpQtHaMmLzti9gDywPvW">
          Inom EU och också Sverige har man utsträckt tiden för patenträtt
          på samma sätt som tidigare skett i USA och Japan. Vid WTO-förhandling-
          ama har de industrialiserade länderna med kraft betonat vikten
          av att skydda immateriella rättigheter.
        </p>
        <p xml:id="i-RKzZ68oEwn6gpZtKPEP7sW">
          Dessvärre framgår det av årets budgethandlingar att Näringsdeparte­mentet
          och Socialdepartementet inte har samma uppfattning i frågor gäl­lande
          konkurrens och skydd för innovationer. Detta är allvarligt.
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_88.pdf"/>
        <p xml:id="i-Rfn8hTUUdr5XVQUFAEpJLB">
          Under anslagstitel 4.4.1 Läkemedelsverket utgiftsområde 9 föreslår
          regeringen att man - för att stimulera parallellimport - skall
          sänka årsav­gifterna för parallellimporterade läkemedel med 50
          % samtidigt som man skall höja Läkemedelsverkets avgifter för
          den statliga kontrollen av lä­kemedel med 4 %. Detta innebär att
          de innovativa läkemedelsföretagen får betala för att parallellimportörer
          lättare skall kunna konkurrera med läkemedel som Losec etc. I
          detta sammanhang är det viktigt att notera att parallellimport
          uppkommer som följd av olika nationella prisregleringar och valutavariationer
          i bundna växelkurssystem. Den som parallellimpor- terar/exporterar
          läkemedel drar nytta av att köpa upp läkemedel billigt i länder,
          där myndigheterna har fastställt låga reglerade priser för att
          sälja dem till länder där myndigheterna vid prisregleringen också
          tagit hänsyn till forsknings- och utvecklingskostnaderna vid fastställandet
          av det regle­rade priset.
        </p>
        <p xml:id="i-6ZLbXGXtDGsSrqydWhCBMm">
          Läkemedelsbranschen är dessvärre i mycket hög grad utsatt för
          skad­lig parallellhandel. Detta beror på att läkemedelsbranschen
          i Europa är utsatt för omfattande regleringar beroende på att
          hälso- och sjukvårdssek­torn i huvudsak bygger på skattefinansierad
          verksamhet. Till detta kom­mer att den innovativa läkemedelsindustrins
          verksamhet bygger på stora insatser på forskningsområdet som ger
          upphov till betydande fasta kost­nader som måste återvinnas när
          produkterna väl börjar marknadsföras samt låga rörliga kostnader
          för själva framställningen av läkemedlet, dvs. kostnadsstrukturen
          kännetecknas av låga marginalkostnader. Det är här patentskyddet
          kommer in. För att kunna motivera forskning måste priser­na täcka
          företagets FoU-kostnader jämte marginalkostnaden för produk­terna.
        </p>
        <p xml:id="i-JhSjEW2irSG4Fy4YNWzjtt">
          Regeringen ger i budgetpropositionen uttryck för två ståndpunkter
          som står i konflikt med varandra. Socialdepartementets strävanden
          att stimulera parallellhandel går tvärs emot Näringsdepartementets
          önskemål om att stimulera en sund, dynamisk konkurrens och befrämja
          innovativa företag. Regeringen har som kollektiv ställt sig bakom
          bägge dessa ståndpunkter.
        </p>
        <p xml:id="i-Qvdpdno3HWgbR8ugiNhqFg">
          Vad avser näringsministern vidta för åtgärder för att våra innovativa
          läkemedelsföretags konkurrensförhållanden inte skall snedvridas
          på grund av de stimulanser till parallellhandel som den svenska
          regeringen och regeringar inom EU genomfört eller har för avsikt
          att genomföra?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_89.pdf"/>
      </div>
    </body>
  </text>
</TEI>
