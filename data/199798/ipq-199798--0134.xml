<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0134">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:134</head>
        <author who="unknown">Sven Bergström (c)</author>
        <minister who="unknown">näringsministern</minister>
        <topic>regionalpolitiken och den lokala utvecklingskraften</topic>
        <docDate when="1998-01-20">Inkom den 20 januari</docDate>
        <status inProtocol="199798/prot-199798--066.xml" when="1998-02-12" status="answered">Besvarad den 12 februari, Prot. 1997/98:66</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:134 av Sven Bergström (c) till näringsministern
          om regionalpolitiken och den lokala utvecklingskraften
        </IPQ_title>
        <submission_info>
          Inkom den 20 januariBesvarad den 12 februari Prot. 1997/98:66
        </submission_info>
      </div>
      <div type="IPQuestionBody">
        <p xml:id="i-DZgz69fGzw48KBtTteZe4e">
          Över stora delar av vårt land finns en stark lokal utvecklingskraft.
          Lo­kala utvecklingsgrupper av olika slag finns och verkar nära
          människor på landsbygden, i små tätorter och i städerna. Genom
          de nya möjligheter till snabb kommunikation via tele- och datanäten
          har geografiska avstånd blivit mindre betydelsefulla och förutsättningarna
          för utveckling av landsbygden förbättrats.
        </p>
        <p xml:id="i-3WfPQvXxoXsWPW2GcYQ3Kn">
          Regionalpolitiken måste ta hänsyn till detta och mera präglas
          av ett nedifrån och upp-perspektiv i stället för ett uppifrån
          och ned-perspektiv. Regionalpolitiken måste i högre utsträckning
          bejaka och skapa förutsätt­ningar för, samt ta till vara det lokala
          engagemang som de lokala utveck­lingsgrupperna visar. Att dessa
          lokala utvecklingsgrupper har en bety­dande potential och bidrar
          till den lokala utvecklingen understryks av undersökningar som
          visar att i dessa ca 3 500 grupper finns ca 70 000 aktiva, omsätter
          ca 900 miljoner per år, har bidragit med 9 000 service­funktioner
          och räddat ca 4 000 jobb.
        </p>
        <p xml:id="i-DjTD3a7o4d981q5vDjcnZG">
          Närings- och arbetsmarknadspolitik, utveckling av kommunikationer
          och regionalpolitik inklusive landsbygdsutveckling måste också
          bättre kopplas samman med frågor om markanvändning och miljö.
          Samordning mellan ekonomisk planering och fysisk planering måste
          prioriteras och det lokala perspektivet stärkas. En s.k. bygdepolitik
          måste utvecklas som bygger på att de lokala förutsättningarna
          och möjligheterna i större ut­sträckning styr samhällsplaneringen.
          Här kan även de aktiva och de bo­ende ges större möjligheter att
          delta i planeringsarbetet, därmed ökar förankringen. Detta förutsätter
          dock att det starka sektorstänkande som finns i dag luckras upp
          för att i stället utgå från ett lokalt tvärsektoriellt arbetssätt.
          Med en sådan förändring kan den lokala kraften mobiliseras, det
          lokala engagemanget stärkas, de lokala initiativen och idéerna
          tas till vara.
        </p>
        <p xml:id="i-EaNwsg42DwdNqNB6dYP2uz">
          Landsbygdsperspektivet måste lyftas fram som en central del av
          regi­onalpolitiken. Landsbygdens resurser och tillväxtmöjligheter
          måste tas till vara. Landsbygdsområden skall ses som resursområden.
          En utveckling av den moderna landsbygden måste ske utifrån lokala
          förutsättningar. En decentraliserad samhällsstruktur underlättar
          hushållning med naturresur­ser och innebär att landets samlade
          ekonomiska resurser bättre kan tas till vara.
        </p>
        <p xml:id="i-TLPz25tyR2MoA6aVLEXjpm">
          Utvecklandet av byarörelsen är ett uttryck för den optimism,
          kraft och framtidstro som finns på landsbygden, men det är även
          en reaktion mot maktlösheten och bristen på inflytande över den
          egna bygdens utveckling. I dessa byalag och utvecklingsgrupper
          samlas invånarna för att hitta lös­ningar, för att behålla och
          utveckla landsbygdens service och kämpa för att behålla sin skola
          och affär m.m. Den lokala kraften på landsbygden
        </p>
        <note type="margin" xml:id="i-826e51rYaVoBzaAsPHjjKL">
          Interpellationer
        </note>
        <note type="pageNumber" xml:id="i-4g48irZaLmGfFGRUQZSaRM">
          135
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_135.pdf"/>
        <note type="margin" xml:id="i-3HK1oHC4MLPtN44myBwCqQ">
          Interpellationer
        </note>
        <p xml:id="i-98Qd8xwdd8EJzDYvw9GR5N">
          sätter bygden i centrum och förenar idealitet, engagemang, framtidstro
          och samhällsutveckling.
        </p>
        <p xml:id="i-3f4QPoh11GDNPesSfkVumS">
          De mindre landsbygdsskolorna utgör ofta en motor i den lokala
          ut­vecklingen. Tyvärr nås vi allt oftare av signaler om att dessa
          skolor tving­as lägga ned. Även om skolfrågorna formellt ligger
          på en annan ministers ansvar så är kvarvarande byaskolor en mycket
          viktig del i en bygds in­frastruktur. Således är det även ur ett
          regionalpolitiskt perspektiv viktigt att dessa skolor kan leva
          vidare.
        </p>
        <p xml:id="i-JwuAtv61gnsjJAgzYWjqe8">
          För att invånarna i en bygd skall kunna vända en negativ utveckling
          och med kraft och entusiasm utveckla det egna närområdet krävs
          också motsvarande positiva engagemang från samhällets sida. Enligt
          vår me­ning bör denna nya demokratiska nivå utvecklas och mycket
          mera aktivt tas in i den planering som kommun och länsstyrelser
          arbetar med.
        </p>
        <p xml:id="i-74yFRmpHtLhzbg7kRq8CJ8">
          Detta kräver ett förhållningssätt från det offentligas sida som
          präglas av öppenhet och smidighet då byalagen ofta har ett annorlunda
          arbetssätt som inte direkt passar in i de mallar som de formella
          organen jobbar efter. Det behövs även regelförändringar som möjliggör
          och bejakar det lokala utvecklingsarbetet. En översyn bör göras
          av exempelvis plan- och bygglagen.
        </p>
        <p xml:id="i-QZHpEKTfdjzhF75yNNeb6e">
          De offentliga organen måste i betydligt större utsträckning samarbeta
          med och ge utrymme för de lokala utvecklingsgrupperna. Genom att
          resurser tillförs för att arbeta med lokal utveckling kan det
          offentliga och privata kopplas ihop med det ideella arbetet. I
          detta sammanhang bör det understrykas att medel som ställs till
          förfogande för lokalt utvecklingsar­bete inte alltid bör kanaliseras
          via myndigheter. Mer medel bör kunna slussas till exempelvis Folkrörelserådet
          Hela Sverige skall leva. De resur­ser som ställs till förfogande
          skapar ett större mervärde om den lokala nivån ges möjlighet att
          disponera dessa. Därför undrar jag om närings­ministern i samband
          med den regionalpolitiska propositionen är beredd att lägga förslag
          om att medel skall kanaliseras direkt till de lokala ut­vecklingsgrupperna,
          som en byautvecklingspeng.
        </p>
        <p xml:id="i-VJVkiZigWkSwSnnaXr91KV">
          Glesbygdsverket gör ett gott arbete men saknar resurser för ett
          mer långsiktigt programinriktat utvecklingsarbete. Glesbygdsverkets
          förut­sättningar för långsiktigt utvecklingsarbete behöver stärkas.
        </p>
        <p xml:id="i-BLEWeBQLDvtWs5GjDaqTLp">
          Jag vill med anledning av den pågående negativa regionala utveck­lingen
          fråga näringsministern:
        </p>
        <p xml:id="i-6kQWP76AGPhTjCfNL3tAz5">
          1. Vad näringsministern kommer att göra för att lyfta fram och
          stärka landsbygdsperspektivet som en viktig del av regionalpolitiken.
        </p>
        <p xml:id="i-9qcp6XSF4iEuP6AMZQphrJ">
          2. Om näringsministern är beredd att inom de regionalpolitiska
          anslagen försöka hitta vägar att rädda de nedläggningshotade byaskoloma.
        </p>
        <p xml:id="i-F2ysGmSh6FJgewCmvrmXk">
          3. Om näringsministern är beredd att förbättra möjligheterna
          för lokala utvecklingsgrupper att kunna ta ett större ansvar för
          sin bygd.
        </p>
        <p xml:id="i-DboCj5Yx4cyraRDxV7jzeD">
          4. Om näringsministern i samband med den regionalpolitiska proposi­tionen
          är beredd att medverka till att den lokala nivån stärks genom
          att medel kanaliseras till Folkrörelserådet Hela Sverige samt
          direkt till de lokala utvecklingsgrupperna.
        </p>
        <p xml:id="i-17r94b5VaZP4LvUmnE1XB8">
          5. Vad näringsministern ämnar göra för att stärka Glesbygdsverket.
        </p>
        <note type="pageNumber" xml:id="i-26eqkc29L7rmHxpUFahmzH">
          136
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_136.pdf"/>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_137.pdf"/>
      </div>
    </body>
  </text>
</TEI>
