<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0029">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:29</head>
        <author who="unknown">Annika Jonsell (m)</author>
        <minister who="unknown">utbildningsminis­tern</minister>
        <topic>ett reformerat studiemedelssystem</topic>
        <docDate when="1997-10-15">Inkom den 15 oktober</docDate>
        <status inProtocol="199798/prot-199798--036.xml" when="1997-11-28" status="answered">Besvarad den 28 november, Prot. 1997/98:36</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:29 av Annika Jonsell (m) till utbildningsminis­tern
          om ett reformerat studiemedelssystem
        </IPQ_title>
        <submission_info>
          Inkom den 15 oktober Besvarad den 28 november Prot. 1997/98:36
        </submission_info>
      </div>
      <div type="IPQuestionBody">
        <p xml:id="i-Q7mQaCospG1uu2XLBGPXpE">
          Dagens studiemedelssystem är både onödigt byråkratiskt och ekono­miskt
          ineffektivt. Rapport efter rapport visar på olika problem. Servicen
          till studenterna är inte tillfredsställande och staten kommer
          i framtiden att tvingas till avskrivningar då återbetalningsreglema
          gör att många inte hinner betala tillbaka sina skulder. Många
          studenter har mycket hög skuldsättning och återbetalningssystemen
          är ett lapptäcke där äldre stu­denter kan få betala i två olika
          system enligt separata modeller och regler, medan många yngre
          känner sig rejält förfördelade. Alltfler räknar med en livslång
          extraskatt om 4 % på bruttoinkomsten. Ändå blir det dyrt för staten:
          De totala kostnaderna för staten i förväntade avskrivningar ligger
          i miljardklassen. Det är pengar som inte finns. Svenska folket
          är just nu skyldiga staten ungefär 100 miljarder kronor i studieskulder.
        </p>
        <p xml:id="i-7juCRBGtTyA6dMpbdZ6LjT">
          Utredning efter utredning har försökt men aldrig lyckats lösa
          skuld- sättningsproblemen. Nu senast i en utredning som tog över
          ett år och som ändå bara hamnade i papperskorgen, eftersom inte
          heller den lyckades lösa problemen. Alltmedan många fortsätter
          överbelåna sig eftersom de inser att de ändå inte blir kvitt sina
          skulder.
        </p>
        <p xml:id="i-VpwMn4ZpRZwUrjLX7xvypH">
          Även utbildningsministern har indirekt i Aktuellt den 11 oktober
          i samband med diskussionen om besparingar på utlandsstuderande
          erkänt att det nuvarande studiemedelssystemet inte fungerar och
          att många av dagens studenter inte kommer att kunna betala tillbaka
          sina studieskulder. ”Det är inte rimligt att vi i ett trängt ekonomiskt
          läge skall finansiera också amerikanska och australiensiska universitet
          när vi lägger så mycket pengar på utbildning i Sverige. Det är
          vår sak att se till statsfinanserna och i de här fallen så är
          det lån som inte är några lån i praktiken eftersom de flesta inte
          kommer att kunna betala tillbaka dem.”
        </p>
        <p xml:id="i-8ekyQa5qkSw3fitpGnuCNo">
          Mot bakgrund av ovanstående vill jag till Carl Tham ställa följande
          frågor:
        </p>
        <p xml:id="i-Mg4KQPPHYjt8fkccooML9w">
          1. Vilka förslag avser utbildningsministern att framlägga för
          att se till att dagens studielån blir mer överblickbara avseende
          de ekonomiska kon­sekvenserna för den enskilde studenten?
        </p>
        <p xml:id="i-Bq7XfCJ4XdNUhBPzW3eyxd">
          2. Vilka åtgärder avser utbildningsministern vidta för att möjliggöra
          fullständig återbetalning av tagna studielån?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_27.pdf"/>
      </div>
    </body>
  </text>
</TEI>
