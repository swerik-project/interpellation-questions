<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0093">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:93</head>
        <author who="unknown">Chatrine Pålsson (kd)</author>
        <minister who="unknown">socialministern</minister>
        <topic>barnkonventionen och dess förverkligande</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:93 av Chatrine Pålsson (kd) till socialministern
          om barnkonventionen och dess förverkligande
        </IPQ_title>
        <submission_info>
          Inkom den 28 november Besvarad den 20 januari Prot. 1997/98:52
        </submission_info>
      </div>
      <div type="IPQuestionBody">
        <p>
          Antagandet av FN:s barnkonvention 1989 var en viktig markering
          för att slå fast de grandläggande rättigheter som vi är överens
          om att barnen har. Sverige ratificerade denna konvention 1990.
          En snabb översikt av de olika artiklarnas rubriker ger en god
          bild av vilka viktiga aspekter som lyfts fram. Vi hittar exempelvis
          artiklarna om ”barnens bästa”, ”yttrande- och informationsfrihet”,
          ”skydd mot övergrepp” och ”rätt till utbildning”. Om dessa mål
          råder det ingen tveksamhet eller oenighet.
        </p>
        <p>
          Barnkonventionen får dock inte bli enbart en pappersprodukt med
          vackra ord, utan vi måste alla hjälpas åt att i olika sammanhang
          förverkli­ga konventionen. Detta är en stor utmaning.
        </p>
        <p>
          Nyligen kunde vi i nyheterna ta del av en undersökning som Barnom­budsmannen
          har gjort. Den visar dessvärre att FN:s konvention om bams rättigheter
          har svårt att få fäste i kommunerna. Det är endast fyra kom­muner,
          varav huvudstadskommunen är en, som har införlivat konventio­nen
          i sina beslutande organ. När det gäller antalet kommuner som på
          något sätt har behandlat konventionen stiger siffran till 64.
        </p>
        <p>
          En stor majoritet av kommunerna, 82 %, säger att de vill ha mer
          stöd i sitt arbete om hur konventionen kan tillämpas i kommunerna.
          Vi skall också ha i åtanke att barnkonventionen är ett rättsligt
          bindande avtal där kommunerna inte har något val mellan att arbeta
          eller inte arbeta med den. Om kommunerna inte tillräckligt aktivt
          försöker tillämpa barnkon­ventionen riskerar Sverige att få stå
          till svars inför FN:s bamkommitté för bams rättigheter.
        </p>
        <p>
          Nu är det självklart så att det skall inte vara några eventuella
          hot från någon FN-kommitté som skall driva oss, och avgöra om
          en fråga skall prioriteras eller inte. Med eller utan bindande
          avtal kan vi helhjärtat kän­na att barnkonventionen är oerhört
          viktig, och den skall genomföras.
        </p>
        <p>
          Mot bakgrund av ovanstående vill jag ställa följande frågor till
          soci­alminister Margot Wallström:
        </p>
        <p>
          1. Vilka åtgärder har regeringen vidtagit för att barnkonventionen
          skall omsättas i det praktiska kommunala arbetet?
        </p>
        <p>
          2. Vilka åtgärder planerar regeringen att vidta för att barnkonventionens
          ställning och genomförande skall förstärkas i kommunerna?
        </p>
        <pb facs="PDF:92"/>
      </div>
    </body>
  </text>
</TEI>
