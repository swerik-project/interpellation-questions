<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0287">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:287</head>
        <author who="unknown">Peter Weibull Bemström (m)</author>
        <minister who="unknown">statsrå­det Lars Engqvist</minister>
        <topic>dubbelt medborgarskap</topic>
        <docDate when="1998-04-27">Inkom den 27 april</docDate>
        <status inProtocol="199798/prot-199798--105.xml" when="1998-05-11" status="answered">Besvarad den 11 maj, Prot. 1997/98:105</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:287 av Peter Weibull Bemström (m) till
          statsrå­det Lars Engqvist om dubbelt medborgarskap
        </IPQ_title>
        <submission_info>
          Inkom den 27 aprilBesvarad den 11 maj Prot. 1997/98:105
        </submission_info>
      </div>
      <div type="IPQuestionBody">
        <p xml:id="i-5RqgKWkuab1qhcSJ5wTn1W">
          Händelsen med ishockeyspelaren Ulf Samuelsson som blev utestängd
          från det svenska ishockeylandslaget under OS i Nagano därför att
          han icke längre var svensk medborgare aktualiserade en för många
          utlands­svenskar mycket angelägen fråga. Samuelsson förlorade
          sitt svenska medborgarskap i och med att han blev amerikansk medborgare.
          Svensk lag tillåter inte dubbla medborgarskap mer än i vissa situationer.
          Enligt uppgift var inte Samuelsson medveten om att han förlorat
          sitt svenska medborgarskap och att hans svenska pass inte längre
          var giltigt.
        </p>
        <p xml:id="i-2yR9jjcJHRLufeknP2o5Rb">
          Fallet Ulf Samuelsson utgör nämligen en god illustration till
          åtskilliga svenskars öde i utlandet. Många utlandssvenskar som
          har tvingats söka medborgarskap i det nya landet för att t.ex.
          kunna få en statlig tjänst har samtidigt förlorat sitt svenska
          medborgarskap. Inte för att deras nya land krävt det, utan därför
          att Sverige ställt detta krav.
        </p>
        <p xml:id="i-D45AWKwch2AydNfbednKwG">
          Europakonventionen av 1963 om begränsningen av flerfaldigt med­borgarskap,
          till vilken Sverige anslutit sig, har till syfte att undvika fler-
          faldiga medborgarskap. Vissa länder har dock utnyttjat en möjlighet
          i konventionen att förbehålla sig rätten att låta den egna medborgaren
          behålla sitt medborgarskap. Tyskland och Österrike har utnyttjat
          denna möjlighet. Sverige har inte gjort detta.
        </p>
        <p xml:id="i-NRJCboBb9RDjbsvo7z6YK2">
          Sveriges lagstiftning bygger på den s.k. härstammningsprincipen
          (jus sanguinis), dvs. att barn skall följa föräldrars medborgarskap.
          Barn som föds utomlands i en familj där ena föräldern är svensk
          får följaktligen automatiskt i många fall dubbelt medborgarskap.
          Men endast om barnet är fött efter den 1 juli 1979. Därefter kan
          barnet, oaktat det bor kvar ut­omlands och behåller sitt andra
          medborgarskap, även få behålla sitt svenska medborgarskap efter
          en anmälan.
        </p>
        <p xml:id="i-XB7dZ2CjWVg3zCmijFyNkD">
          Bam som är födda före den 1 juli 1979 får dock inte söka svenskt
          medborgarskap på samma villkor. Detta förhållande splittrar syskonkullar
          med stark svensk anknytning, där någon kan vara född före det
          magiska datumet och andra efter. Möjligheten att för barn födda
          före den 1 juli 1979 även söka svenskt medborgarskap gavs under
          en kort övergångstid, men information gick inte ut i tillräcklig
          omfattning.
        </p>
        <p xml:id="i-6PercgqS59Ys8N7y1Xg1w1">
          Detta har inneburit att många föräldrar i dag anklagas av sina
          bam för att de missade denna chans och därigenom inte har samma
          möjligheter som sina yngre syskon att t.ex. studera i Sverige
          om de bor i ett icke EU- anslutet land, trots att de kanske tillbringar
          flera månader om året i Sveri­ge och trots att de kanske arbetar
          tillfälligt i Sverige.
        </p>
        <p xml:id="i-Vnxk61AcoZpZgHRCjCmbDP">
          Vår lagstiftning är således inkonsekvent. I det ena fallet tillåter
          vi dubbelt medborgarskap, men i det andra tillåter vi det inte.
        </p>
        <p xml:id="i-JmNeZ1nvhRMoqEQboNmxzy">
          Informationen till svenskar i utlandet om vad som gäller har
          varit och är fortfarande dålig. Man kan uppenbarligen t.o.m. ha
          förlorat sitt svens­ka medborgarskap utan att vara medveten om
          detta.
        </p>
        <note type="margin" xml:id="i-43h79y9jPp3afwpBGWoZhM">
          Interpellationer
        </note>
        <note type="pageNumber" xml:id="i-FzRy81qFphseNnVFWRNLDc">
          281
        </note>
        <pb facs="PDF:280"/>
        <note type="margin" xml:id="i-YR9uE1diuEjN2RWZoBvFF1">
          Interpellationer
        </note>
        <note type="pageNumber" xml:id="i-TG93prT6qEQoA5pkvvppSd">
          282
        </note>
        <p xml:id="i-F64a23cQ9A3u7yvB9MZqaq">
          Med hänsyn till vad jag här anfört undrar jag vilka åtgärder
          statsrådet avser vidta för att:
        </p>
        <p xml:id="i-65QZ6HR2qwgjE9DgWnYGvg">
          - i ökad omfattning medge utflyttade svenskar dubbla medborgarskap,-
          möjliggöra för bam med en svensk förälder, boende i annat land
          och fött före den 1 juli 1979 att söka svenskt medborgarskap,
        </p>
        <p xml:id="i-3Ji94kXNUV5AoUW7Vov97S">
          - att öka informationen till utlandssvenskar om gällande och
          ändrade regler avseende medborgarskapsfrågor.
        </p>
        <pb facs="PDF:281"/>
      </div>
    </body>
  </text>
</TEI>
