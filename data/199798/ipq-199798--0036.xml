<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0036">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:36</head>
        <author who="unknown">Karin Israelsson (c)</author>
        <minister who="unknown">statsrådet Pierre Schori</minister>
        <topic>barnkonventionen</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:36 av Karin Israelsson (c) till statsrådet
          Pierre Schori om barnkonventionen
        </IPQ_title>
        <submission_info>
          Inkom den 23 oktoberBesvarad den 7 november Prot. 1997/98:27
        </submission_info>
      </div>
      <div type="IPQuestionBody">
        <p>
          Utlänningslagen har från den 1 januari 1997 kompletterats med
          en portalparagraf med innebörden att barnets hälsa, utveckling
          och bästa i övrigt särskilt skall beaktas i fall som rör barn.
          Detta har inte medfört att man vid beslut rörande barn alltid
          ställt barnets bästa i första hand. Stor förtvivlan i en katastrofal
          situation drabbar de familjer som nu fått avvis- ningsbeslut som
          inte kan verkställas då deras hemland inte är säkert att återvända
          till. Verkställigheten av beslutet har inte kunnat genomföras
          genom dessa förhållanden.
        </p>
        <p>
          En grupp unga pojkar kom i början av 90-talet till vårt land
          från forna Jugoslavien. Dessa pojkar har tillbringat de senaste
          åren av sitt liv på
        </p>
        <pb facs="PDF:31"/>
        <p>
          olika flyktingförläggningar i olika delar av landet. De skall
          avvisas vilket inte är möjligt då förhållandena i deras hemland
          är så oroliga och osäkra att de inte kan sändas tillbaka. Detta
          är ett oacceptabelt tillstånd. Pojkarna kan svenska, kan ej ta
          ett arbete på grund av den osäkerhet som ligger i avvisningsbeslutet
          och deras tillvaro är kaotisk. Hela deras ungdomstid tas ifrån
          dem på detta sätt.
        </p>
        <p>
          I barnfamiljer som lever under samma förutsättningar är det djupt
          otillfredsställande att detta kan fortgå. Familjerna lever under
          stor psykisk press och barnen far mycket illa. De har väntat på
          flyktingförläggningar eller i egna bostäder under många år. De
          yngsta barnen känner inte något annat land än Sverige, men upplever
          på grund av den isolerade väntan och osäkerheten en psykisk press.
          De utvecklar sjukdomssymtom som kommer att vara bestående. De
          äldre barnen har outplånliga minnen av ett krig som de alltid
          kommer att bära med sig. Föräldrarna lever i en tillvaro som känns
          meningslös och de har inte ork eller kraft att hjälpa sina barn.
        </p>
        <p>
          Barnkonventionen gäller tydligen inte dessa barn. Deras hälsa
          och ut­veckling påverkas i högsta grad när de inte har möjlighet
          att tillsammans med sina föräldrar planera för sin framtid. De
          vet inte om de kommer att kunna återvända till sitt hemland inom
          rimlig tid och det innebär att de inte kan rota sig i vårt land.
          Dessa människors situation är ohållbar, bar­nen far illa, tonåringar
          förlorar många värdefulla år och föräldrarna orkar inte med de
          oöverstigliga problemen. Detta är inte värdigt ett humanis­tiskt
          samhälle.
        </p>
        <p>
          Jag vill med anledning av detta fråga statsrådet på vilket sätt
          regering­en avser agera så att situationen för dessa barn uppfyller
          barnkonventio­nens krav. Är regeringen beredd att agera så att
          dessa familjer och en­samstående unga män efter viss tid när verkställighet
          av avvisningsbeslut ej kunnat genomföras på grund av förhållande
          i hemlandet, erhåller up­pehållstillstånd?
        </p>
        <pb facs="PDF:32"/>
      </div>
    </body>
  </text>
</TEI>
