<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0264">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:264</head>
        <author who="i-PvJTHCyJiaxUeJhG5osdHg">Gudrun Lindvall (mp)</author>
        <minister who="unknown">jordbruksmi­nistern</minister>
        <topic>kor på bete</topic>
        <docDate when="1998-04-20">Inkom den 20 april</docDate>
        <status inProtocol="199798/prot-199798--104.xml" when="1998-05-08" status="answered">Besvarad den 8 maj, Prot. 1997/98:104</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:264 av Gudrun Lindvall (mp) till jordbruksmi­nistern
          om kor på bete
        </IPQ_title>
        <submission_info>
          Inkom den 20 april Besvarad den 8 maj Prot. 1997/98:104
        </submission_info>
      </div>
      <div type="IPQuestionBody">
        <p xml:id="i-XtW32LsWwHaFw94jk3PZ5u">
          Under slutet av 80-talet slog Astrid Lindgren larm om djurens
          situa­tion, bl.a. om kor som aldrig fick komma ut ur ladugården
          och beta gräs. Protesterna ledde till den nya djurskyddslagen,
          som kom 1988 och som Astrid Lindgren fick i 80-årspresent med
          löfte om såväl fria höns som betande kor.
        </p>
        <p xml:id="i-14ZWMy86uRq8i7ez5zcexa">
          Men alla kor kommer inte ut på det efterlängtade betet nu heller,
          tio år senare, trots att djurskyddslagen säger att djur skall
          ges möjlighet till naturligt beteende och trots att betet och
          utevistelsen stadgas i förordning och föreskrift till lagen. Hur
          många som står inne går inte att få uppgift om. År 1991 stod ca
          30 000 kor inne året runt men sedan upphör statisti­ken på Jordbruksverket.
          Den nya djurskyddslagen följs inte upp.
        </p>
        <note type="margin" xml:id="i-TDRrbe4wrqHN5S2uyeWTFC">
          Interpellationer1997/98:1 -313
        </note>
        <note type="pageNumber" xml:id="i-RCuyhpowa2o2zFwqHEfyyR">
          263
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_263.pdf"/>
        <note type="margin" xml:id="i-Je6dQQHTq62PFt9XwhWFca">
          Interpellationer1997/98:1 -313
        </note>
        <note type="pageNumber" xml:id="i-MW4VjmcYYsrRJ5eBMQRUtE">
          264
        </note>
        <p xml:id="i-aSL7pHZGtCDh3fZyfZg4C">
          Gällande bestämmelser
        </p>
        <p xml:id="i-4L9LKEaWwTypfMkgSXFVHy">
          Reglerna om betesgång finns i djurskyddsförordningen (1988:539)
          samt Statens jordbruksverks föreskrifter (1993:129) och allmänna
          råd (1994:2) om djurhållning inom lantbruket m.m.
        </p>
        <p xml:id="i-WZ5Xag6VEumNu9LBzdMntA">
          Enligt djurskyddsförordningen skall nötkreatur som är äldre än
          sex månader och som hålls för mjölkproduktion hållas på bete sommartid.
          De nötkreatur som inte hålls för mjölkproduktion skall också hållas
          på bete eller på annat sätt ges tillfälle att vistas ute under
          sommaren. Kravet på utevistelse gäller inte för tjurar och inte
          för ungnöt som är yngre än sex månader. Men det finns regler om
          undantag från kraven om betesgång i dj ursky ddsförordn ingen.
        </p>
        <p xml:id="i-2rsGNfqDsYiCmqihaHfWgV">
          I Jordbruksverkets föreskrifter regleras betesperioden mer detaljerat
          och också när undantag från betestvång kan medges. Betesperioden
          skall vara sammanhängande och infalla under perioden den 1 maj
          till den
        </p>
        <p xml:id="i-Dza648GZpBqvoAGEwGRxjp">
          1 oktober. Under betesperioden skall betesdrift ordnas för samtliga
          mjöl­kande kor samtidigt.
        </p>
        <p xml:id="i-VaxqvsUh7N5v1WY9Dnt2Pf">
          Mjölkkor skall under ett dygn minst hållas på bete under tiden
          mellan två mjölkningstillfällen. Beläggningen får inte vara högre
          än att ett växttäcke bibehålls på minst 80 % av betesarealen.
          Men i föreskrifterna finns möjlighet till dispens från beteskravet.
          Dispenskraven är detaljera­de.
        </p>
        <p xml:id="i-K46mYVg31bWhQSjT6CbCUX">
          Ingen statistik
        </p>
        <p xml:id="i-CSXd7PmEUNDG5QLaNQrsoQ">
          När det gäller dispensgivning eller prövning av undantag från
          kravet på betesgång är det, enligt djurskyddsförordningen, Jordbruksverket
          som handlägger ärendena om djurstallama tagits i bruk efter den
          1 juli 1988. Detsamma gäller fall där djurstallama tagits i bruk
          före den 1 juli 1988 men sedan byggts om eller byggts till så
          att djurantalet utökats med mer än 9 vuxna eller 18 unga djur.
          I övriga fall prövas frågor om undantag av den kommunala nämnd
          som har tillsyn över att djurskyddslagen följs.
        </p>
        <p xml:id="i-2idGfvHaER7RCBd7WiFbvC">
          Enligt uppgift finns det ingen aktuell statistik angående prövade
          re­spektive godkända ansökningar om undantag från betestvånget,
          vare sig på Jordbruksverket eller på länsstyrelserna. Det enda
          som finns är statis­tik från 1991, då en enkätundersökning gjordes.
          Det året gavs 806 dis­penser varav 610 gällde Norr- och Västerbotten.
          Enligt en uppskattning på Jordbruksverket rörde det sig då om
          ca 30 000 kor, de flesta uppbund­na. Det året fanns ca 530 000
          kor i Sverige.
        </p>
        <p xml:id="i-MpbmN8FyeUzs3N7mR4BsRw">
          Det är naturligtvis förvånande att ingen vet hur utvecklingen
          ser ut efter 1991.1 dispensbestämmelserna talas om att dispens
          skall kunna ges under kortare tid, högst fem år. Egentligen borde
          därmed alla kor vara ute på bete under sommaren nu, men så är
          det inte. Fortfarande står kor upp­bundna i svenska ladugårdar
          året runt, en typ av djurhållning som enligt mitt förmenande inte
          stämmer överens med djurskyddslagen.
        </p>
        <p xml:id="i-TXGB112UXtE9Mw3mfsQdKY">
          Med anledning av detta vill jag fråga jordbruksministern:
        </p>
        <p xml:id="i-BvCnJkygeVhNho4HSnkXKw">
          Har statsrådet låtit ta fram uppgifter om hur dispensgivningen
          ser ut beträffande betestvånget såsom antalet dispenser, antalet
          kor som inte kommer ut på bete, om det skett en ökning eller minskning
          av antalet dispenser och hur dispenserna fördelas i landet?
        </p>
        <p xml:id="i-9FFk2AaLKqTHSdYjyxD9ie">
          Avser jordbruksministern se till att djurskyddslagen följs upp
          vad av­ser betestvånget och att årlig statistik tas fram beträffande
          dispenserna?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_264.pdf"/>
        <p xml:id="i-AjYThTGMnj7MjaKTy4wZqH">
          Vilka åtgärder avser ministern vidta så att alla kor kommer ut
          på bete i fortsättningen?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_265.pdf"/>
      </div>
    </body>
  </text>
</TEI>
