<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0275">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:275</head>
        <author who="unknown">Ronny Olander (s)</author>
        <minister who="unknown">arbetsmarknads­ministern</minister>
        <topic>vuxenmobbning på arbetsplatserna</topic>
        <docDate when="1998-04-24">Inkom den 24 april</docDate>
        <status inProtocol="199798/prot-199798--106.xml" when="1998-05-12" status="answered">Besvarad den 12 maj, Prot. 1997/98:106</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:275 av Ronny Olander (s) till arbetsmarknads­ministern
          om vuxenmobbning på arbetsplatserna
        </IPQ_title>
        <submission_info>
          Inkom den 24 aprilBesvarad den 12 maj Prot. 1997/98:106
        </submission_info>
      </div>
      <div type="IPQuestionBody">
        <p>
          När vi talar om mobbning är det vanligt att det är bam och ungdomar
          vi tänker på. I mobbningssituationer i skolans värld, fritids
          eller i kamrat­gänget. Men mobbning är ett utbrett problem även
          på våra arbetsplatser. Omkring 22 000 vuxna slås varje år ut från
          arbetsplatserna på grund av mobbning.
        </p>
        <p>
          Enligt SCB har närmare 5 % av de anställda utsatts för något
          slag av kränkande särbehandling. Det blir omkring 200 000 personer.
          Det inne­bär 1 800 sjukskrivna bara inom Stockholmsområdet. Sjukskrivning
          på grund av mobbning kostar i storleksordningen 1 miljon kronor
          om dagen bara i detta område. Utöver det mänskliga lidandet.
        </p>
        <p>
          Mobbning är för det mesta att hänföra som en arbetsmiljöfråga.
          Många tror att det är särskilt ”knepiga” personer som blir mobbade,
          men så är det inte. Vem som helst kan råka ut för detta och ofta
          kan det vara kompetenta personer som vill förändra arbetsförhållanden
          som blir utsat­ta.
        </p>
        <p>
          Kränkande särbehandling av någon eller några anställda är vanliga
          på arbetsplatser där ledningen inte fungerar och ökar i tider
          av omstrukture­ring och nedskärningar, då konkurrensen hårdnar.
          Någon utses till synda­bock och beskylls för alla problem på arbetsplatsen.
          När mobbning upp­dagas är det sällan man börjar diskutera arbetsmiljön.
        </p>
        <p>
          Arbetsledningen drar sig för att ta i problemet och de som mobbar
          upplever inte sitt beteende som kränkande utan ofta som rättvist.
          Den ”enkla” lösningen blir då att få bort den ”besvärliga” personen
          från ar­betsplatsen. Den mobbade får då ofta problem med sviktande
          självförtro­ende som sakta men säkert bryts ned.
        </p>
        <p>
          Möjligheterna till rehabilitering är inte så stora som det vore
          önskvärt och forskningen omkring vuxenmobbning är begränsad. Ett
          större forsk­ningsprojekt kring vuxenmobbning som skulle ge tillförlitliga
          kunskaper att spridas bland dem som i sitt arbete kommer i kontakt
          med detta pro­blem vore mycket önskvärt och skulle skapa större
          kännedom om dessa förhållanden.
        </p>
        <p>
          Vuxenmobbning är ett problem oftast i det dolda som ”man inte
          pra­tar om”. Därför känns det angeläget att stärka medborgarnas
          självförtro­ende i dessa frågor och mera upplysa om riskzonen
          att alla kan hamna i mobbningssituationer.
        </p>
        <p>
          Vuxensamhället är ibland en dålig förebild för bam och ungdomar
          eftersom vi själva sysslar med mobbning, men uppmanar samtidigt
          de yngre till att vara och agera ”vuxna” i situationer när det
          ”kniper”. Det är angeläget att vi inte längre accepterar att vuxna
          får hänge sig åt vuxen­mobbning i någon form. Vi måste våga säga
          nej till att vänner i vår närhet slås ut.
        </p>
        <p>
          Det är inte och har aldrig varit okej att mobba någon.Ett större
          forskningsprojekt bör inledas i samhällets regi, samtidigt med
          en översyn av lagstiftningen i syfte att tydligare klarlägga ansvars­fördelningen,
          och eventuell skärpning av lagstiftningen.
        </p>
        <note type="margin">
          Interpellationer
        </note>
        <note type="pageNumber">
          273
        </note>
        <pb facs="PDF:272"/>
        <note type="margin">
          Interpellationer
        </note>
        <p>
          Vi vuxna bär alla ett ansvar, inte minst de som vänder bort huvudet
          för att ”inte se”, i ledande befattningar i arbetslivet.
        </p>
        <p>
          Min fråga till arbetsmarknadsministern är:
        </p>
        <p>
          Kommer ministern att ta initiativ till ett bredare forskningsprojekt
          el­ler utredning i syfte att vi skall få fördjupade kunskaper
          kring vuxen­mobbning och eventuella förslag till åtgärder?
        </p>
        <pb facs="PDF:273"/>
      </div>
    </body>
  </text>
</TEI>
