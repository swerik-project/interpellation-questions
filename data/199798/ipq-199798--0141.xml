<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0141">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:141 av Sten Andersson (m) till jordbruksminis­tern
          om tam- och husdjur
        </IPQ_title>
        <submission_info>
          Inkom den 22 januariBesvarad den 19 februari Prot. 1997/98:70
        </submission_info>
      </div>
      <div type="IPQuestionBody">
        <p>
          Då uppgifter om byråkratiskt krångel blir kända läggs skulden
          ofta på EU. Förvisso sysslar EU ibland med detaljregler på ett
          sätt som knappast var känt före Sveriges medlemskap. Dock har
          svenska myndigheter, ofta efter direktiv från politiker, en omfattande
          förmåga att på egen hand skapa regler vilka upplevs som obegripliga.
          Senaste påfundet är Jord­bruksverkets SJVFS 1997:61 - Offentlig
          förevisning av burfågel.
        </p>
        <p>
          Jacko, en gulhövdad Amazonpapegoja, bor sedan 21 år i en butik
          vid Gustav Adolfs Torg i Malmö. Han lever singel och gillar inte
          andra go- jor. Han småpratar med kunder i butiken och mådde bra,
          enligt Miljöför­valtningen i Malmö. Jacko, som mådde bra i fjol,
          mår inte lika bra i år, trots att inget ändrats i tillvaron, förutom
          att regler om offentlig förevis­ning av burfågel införts. Jacko
          kan få större bur, säger ägaren, men kravet - tillgång till artfrände
          - är omöjligt. Ändras inte Jackos tillvaro utfärdar Miljöförvaltningen
          i Malmö föreläggande. Vill man tvinga på Jacko ytterligare sällskap
          får Jacko mantalskriva sig i sällare jaktmarker, säger ägaren.
        </p>
        <p>
          Rimligtvis bör samma regler gälla även andra sällskapsdjur i
          och vid bostäder? Ensamma hundar, katter, kaniner, marsvin m.fl.
          har väl samma behov? Det blir problem för många som har fågel
          som sällskap. Känt är att om det finns flera undulater i buren,
          blir de sällan tama. Det lär bli svårt att leva upp till celibatsregeln,
          särskilt om undulater köps unga. Det är då, enligt experter, svårt
          att göra könsbestämning. Dessutom gillar inte undulater lesbiska
          förhållanden. Två undulathonor i samma bur skapar nämligen konflikter.
          Skall en gammal dam som har mycket sällskap av sin undulat tvingas
          köpa en till? Om damen agerar lagstridigt, skall fågeln omhändertas
          och kanske avlivas? Vad gäller avseende - tillgång till art­frände
          - för hundar, katter och inte att förglömma den i djurskyddsdebat-
          ten helgonförklarade gårdsgrisen? Vem skall kontrollera efterlevnaden
          hos privatpersoner? En papegojpolis?
        </p>
        <p>
          Vilka åtgärder är statsrådet beredd vidta så att privatpersoner
          även i framtiden kan hålla tam- och husdjur på ungefär samma sätt
          som gällde tidigare?
        </p>
        <pb facs="PDF:144"/>
      </div>
    </body>
  </text>
</TEI>
