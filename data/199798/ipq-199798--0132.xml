<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0132">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:132</head>
        <author who="i-XesC4j21qKcnKK92SiiQJG">Helena Nilsson (c)</author>
        <minister who="unknown">näringsministern</minister>
        <topic>EU:s regional- och strukturfondspolitik</topic>
        <docDate when="1998-01-20">Inkom den 20 januari</docDate>
        <status inProtocol="199798/prot-199798--066.xml" when="1998-02-12" status="answered">Besvarad den 12 februari, Prot. 1997/98:66</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:132 av Helena Nilsson (c) till näringsministern
          om EU:s regional- och strukturfondspolitik
        </IPQ_title>
        <submission_info>
          Inkom den 20 januari Besvarad den 12 februari Prot. 1997/98:66
        </submission_info>
      </div>
      <div type="IPQuestionBody">
        <p xml:id="i-8gHPS72xCdAuCt29XwCRZb">
          Den regionala obalansen ökade även under 1997. Mönstret har varit
          detsamma under de senaste åren. De större städerna och universitetsor­terna
          drar till sig alltfler. De yngre flyttar för arbete och utbildning.
          Be­folkningen i avfolkningsområdena blir allt äldre. Underlaget
          för kommu­nal service och annan service minskar. Alltfler tvingas
          flytta för arbete och utbildning. En negativ utvecklingsspiral
          uppstår. Glesbygden blir allt glesare. Även den inomregionala
          obalansen ökar. De allra flesta kommu­nerna har befolkningsminskning
          för 1997 och har så haft under flera år. Skattekraften försämras
          dramatiskt och kommunerna tvingas att än mer dra in på service
          i ytterområden.
        </p>
        <p xml:id="i-8qnU7CqjVeoPZHTYBhVFWk">
          Arbetet med riktlinjerna för EU:s framtida budget och regional-
          och strukturpolitik pågår. Regeringens ståndpunkter för EU:s regional-
          och strukturpolitik är inte förenliga med höga ambitioner för
          regional utveck­ling i Sverige. Regeringen har intagit en alltför
          passiv hållning när det gäller regionalpolitiken.
        </p>
        <p xml:id="i-CncYGdk2GkqZfQPgbdsSnL">
          Sverige bör verka för en offensiv gemensam regionalpolitik inom
          EU som syftar till att göra perifert belägna områden långsiktigt
          bärkraftiga och som särskilt tar fasta på gränsregionalt samarbete
          i unionens ytterom­råden. Det är viktigt att Sverige i detta sammanhang
          får gehör för en inom EU gemensam östersjöpolitik där Östersjöregionen
          ses som ett integrerat område i behov av en integrerad politik.
        </p>
        <note type="pageNumber" xml:id="i-JqacTWrEzVKKTi6hmYW9ST">
          132
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_132.pdf"/>
        <p xml:id="i-R3BSQaW8BgjFp9L65f1HMX">
          Centerpartiet delar kommissionens bedömning att de nuvarande
          sju målen torde kunna minskas. För detta talar effektivitetsskäl
          och en strä­van att minska administrationen och öka insynen. Det
          avgörande är att satsningarna når de områden där stöden behövs
          och även gör störst nytta.
        </p>
        <p xml:id="i-NgphTvswDH8sYZwjXwVKYY">
          Av vikt är att de områden som i dag är föremål för mål 6-stöd,
          i lik­värdig utsträckning kan erhålla stöd. På samma sätt får
          inte en omdefini- ering av målen innebära att förutsättningarna
          för att områden som i dag omfattas av mål 2 och 5b försämras.
          Även fortsättningsvis bör dessa områden ha möjlighet att erhålla
          stöd.
        </p>
        <p xml:id="i-4WqiV4ZQy1Tf2uSudVDoUw">
          Regeringens agerande när det gäller EU:s struktur- och regionalpolitik
          leder till minskade förutsättningar för den nationella regionalpolitiken.
          Förslag om mindre medel samt att vissa universitetsstäder och
          större orter skall inkluderas riskerar att dränera medel från
          de områden som bäst behöver stöd för den lokala utvecklingen.
        </p>
        <p xml:id="i-HR1EsMeDrjX6fBjo1BtHAy">
          När det gäller EU:s nuvarande strukturfonder så upplevs regelverket
          som krångligt. Till de olika strukturfonderna finns ett antal
          styrelser och kommittéer. Det råder i dag stora oklarheter om
          vart den enskilde skall vända sig. Inte minst de mindre företagen
          känner av detta. Sverige bör därför eftersträva enklare och klarare
          regelverk med färre nivåer.
        </p>
        <p xml:id="i-HhVwnASqskaKTs8xcHsncE">
          De medel som ställs till förfogande till regional utveckling
          måste ka­naliseras till de områden som kraftigt fått vidkännas
          neddragningar, ut­flyttning och hög arbetslöshet. Regionalpolitiken
          måste göras effektivare. Det onödiga krångel som omger regionalpolitiken
          måste förändras. En­kelhet och närhet måste gälla. Om mer av medlen
          kan hanteras nära och lokalt ökar förutsättningarna för effektivitet.
        </p>
        <p xml:id="i-PviNrRw8QcBKWwqMMGkpwS">
          Den omfattande byråkrati som kännetecknar den svenska hanteringen
          av EU:s strukturfondsmedel har utsatts för en förödande kritik.
          Kommu­ner och landsting som söker samarbetsprojekt i Östersjöregionen
          hindras i sina ambitioner av den svenska byråkratin. Det är betecknande
          att något Interregprogram för Östersjöregionen ännu inte kunnat
          realiseras. Rege­ringen bör skyndsam se över den nationella administrationen
          av EU:s strukturfonder.
        </p>
        <p xml:id="i-4EEPfVErAvcC36a47NqXPL">
          Jag vill med anledning av den pågående negativa regionala utveck­lingen
          fråga näringsministern:
        </p>
        <p xml:id="i-L4JUnqdv13R73CMiFsGLJD">
          1. Om näringsministern är beredd att verka för att även de områden
          som i dag omfattas av mål 2 och 5b även framgent skall kunna erhålla
          stöd.
        </p>
        <p xml:id="i-RbeoVUSgxvVBKcj4XHmSDX">
          2. Om näringsministern är beredd att verka för en inom EU gemensam
          östersjöpolitik där Östersjöregionen ses som ett integrerat område
          i behov av en integrerad politik.
        </p>
        <p xml:id="i-UNMRb7Dmdpbrvv4VsnAb8P">
          3. Om näringsministern med hänvisning till den negativa befolkningsut­vecklingen
          för Norrlands inland är beredd att ompröva riksdagens beslut om
          att även kustområdet skall ingå i mål 6-området.
        </p>
        <p xml:id="i-9SJcpT78S8etCPC9oNCMjf">
          4. Vilka åtgärder ämnar näringsministern vidta för att förenkla
          den svenska hanteringen av EU:s strukturfondsmedel?
        </p>
        <p xml:id="i-EoD9NVMpksCQuNEditopfP">
          5. Om näringsministern är beredd att koncentrera resurser till
          områden som främst drabbats av befolkningsminskning.
        </p>
        <note type="margin" xml:id="i-SCeF6ozfyuboAzdGzFmqXU">
          Interpellationer
        </note>
        <note type="pageNumber" xml:id="i-25KtYjreQWqXdWzGSZKH7E">
          133
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_133.pdf"/>
        <note type="margin" xml:id="i-DF5HVWjGDB8bnGxperST6v">
          Interpellationer
        </note>
        <note type="pageNumber" xml:id="i-JaHsVAihtSqcGLesxoD5SU">
          134
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_134.pdf"/>
      </div>
    </body>
  </text>
</TEI>
