<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0040">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:40</head>
        <author who="unknown">Fredrik Reinfeldt (m)</author>
        <minister who="unknown">statsministern</minister>
        <topic>EMU</topic>
        <docDate when="1997-10-24">Inkom den 24 oktober</docDate>
        <status inProtocol="199798/prot-199798--040.xml" when="1997-12-04" status="answered">Besvarad den 4 december, Prot. 1997/98:40</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:40 av Fredrik Reinfeldt (m) till statsministern
          om EMU
        </IPQ_title>
        <submission_info>
          Inkom den 24 oktoberBesvarad den 4 december Prot. 1997/98:40
        </submission_info>
      </div>
      <div type="IPQuestionBody">
        <p xml:id="i-SruKKxV4tiMPCRJQKgw8uA">
          Fredagen den 10 oktober presenterade regeringen propositionen
          om Sverige och den ekonomiska och monetära unionen (prop. 1997/98:25).
          Regeringen presenterar här den sedan tidigare av den socialdemokratiska
          partikongressen fastlagda uppfattningen att Sverige inte skall
          övergå till den europeiska unionens gemensamma valuta vid starten
          av den tredje etappen i EMU. I propositionen anges egentligen
          bara ett enda skäl för denna hållning. Bristen på folkligt stöd
          gör det omöjligt att gå över till den gemensamma valutan från
          start den 1 januari 1999.
        </p>
        <p xml:id="i-P4FkjLv9zK6CgS7znp41AU">
          Regeringen avfärdar Calmforsutredningens slutsatser om behovet
          av strukturella förändringar av bl.a. den svenska arbetsmarknaden.
          Inte hel­ler anser regeringen att Sveriges val att stå utanför
          den europeiska växel-
        </p>
        <note type="margin" xml:id="i-8xeYfnEQW5eFBFzZYHgYYQ">
          Interpellationer
        </note>
        <note type="pageNumber" xml:id="i-y5YBsP5QNkJSSEBKaLPoH">
          35
        </note>
        <pb facs="PDF:34"/>
        <note type="margin" xml:id="i-Qo1dcN8nM2s6fsf48FxvhS">
          Interpellationer
        </note>
        <p xml:id="i-NKoCoz2mwdJJ8U3XY5CZy3">
          kursmekanismen ERM skulle utgöra ett hinder trots att denna invändning
          har framförts inrikespolitiskt från delar av oppositionen och
          av nästan samtliga andra medlemsländer.
        </p>
        <p xml:id="i-Dosu1LPebH1t1RwCxSMDGz">
          Regeringen ger ingen förklaring till varför ledande regeringsföreträda­re
          har valt att inte offentligt uppge sin uppfattning huruvida EMU
          som ekonomiskt och politiskt projekt är av godo för Sverige. Tidigare
          i debat­ten har enbart de statsråd som är negativa gjort sin stämma
          hörd. Att i det läget hänvisa till opinionen så som den uttrycks
          i vissa opinionsunder­sökningar framstår som märkligt. En opinion
          som regeringen inte gjort något för att påverka läggs till grund
          för ett utanförskap som långsiktigt har mycket stor påverkan på
          Sverige.
        </p>
        <p xml:id="i-UTubFD8Udhc6AQj7xHKfSj">
          Desto märkligare är att efter det att propositionen knappt hunnit
          landa på riksdagens bord går statsministern ut i en stort uppslagen
          intervju i Veckans affärer (VA 43/97) och avslöjar att han personligen
          har haft helt andra bevekelsegrunder än vad som återges i propositionen.
          I intervjun dyker helt plötsligt argument om risken för att ett
          EMU-inträde skulle vara första steget på vägen mot en mer långtgående
          samordning av fi­nanspolitiken upp.
        </p>
        <p xml:id="i-D36pdrHShfWMdQ1daR77f9">
          Göran Persson menar att Sverige måste vänta till slutet av nästa
          man­datperiod för att kunna vara säkra på att en enligt honom
          oönskad ut­veckling inte drivs fram av andra inom EU. Anledningen
          till att detta inte skrevs in som skäl i propositionen uppges
          av Göran Persson vara att han inte ville skriva andra medlemsländer
          på näsan vilken utveckling han (och övriga regeringen?) ser framför
          sig inom EU.
        </p>
        <p xml:id="i-Ri3fesAQ7dAq5P6KWYT74w">
          Det torde vara en närmast exempellös hantering som statsminister
          Gö­ran Persson här gör sig skyldig till. Det reser rent av konstitutionella
          frågor kring hur regeringen hanterar propositionsskrivandet. Skall
          det rent allmänt antas att regeringens skrivningar i propositioner
          till riksda­gen är en sak och vad regeringen tycker oftast en
          annan? Hur rimmar detta dessutom med det faktum att statsministern
          återkommande har lovat att presentera politiska nyheter av dignitet
          i riksdagen? Här kommer beskedet i en av vår tids viktigaste frågor
          i en tidningsartikel.
        </p>
        <p xml:id="i-F3tpwFmLJSya8eswdBhz7j">
          På liknande sätt har också finansminister Erik Åsbrink i ett
          tal på ett möte arrangerat av Svenska Bankföreningen lanserat
          hela sex frågor som han menar skall vara vägledande för regeringens
          hantering av EMU.
        </p>
        <p xml:id="i-Pruy2U268ZzSoi63S2g349">
          Statsministern och finansministern har tidigare hävdat att alltför
          långtgående ambitioner i federativ riktning skulle hållas tillbaka
          av den antagna stabilitets- och tillväxtpakten. Har regeringen
          nu bytt ståndpunkt därvidlag? Hur rimmar dessutom den långtgående
          kritiken mot finans­politisk samordning med att regeringen berömmer
          sig i samma proposi­tion av att inom sysselsättningsområdet själva
          ha varit drivande för en dylik ökning av den finanspolitiska samordningen?
        </p>
        <p xml:id="i-7N4C3sFV3w8DjVSSModhGT">
          Det socialdemokratiska stapplandet i EU-frågan fortsätter. Motstridi­ga
          besked, om alls några ger ingen vägledning för svenska folket.
          Med anledning av de senaste turerna i EMU-frågan vill jag rikta
          följande frå­gor till statsministern:
        </p>
        <p xml:id="i-JGFx4pxpQCfSjgJyfVgey1">
          1. Kan statsministern inför riksdagen återge alla de skäl för
          att avstå från ett inträde i den tredje fasen av EMU som väglett
          regeringen?
        </p>
        <p xml:id="i-3jfnQ5eKCxzEcZpcd5AjnM">
          2. Vilka åtgärder är statsministern beredd vidta för att inte
          den dubbel­signalering som nu gives i propositionen och i olika
          tidningsartiklar
        </p>
        <note type="pageNumber" xml:id="i-3YjevMaB17n4mW6h2E9y7p">
          36
        </note>
        <pb facs="PDF:35"/>
        <p xml:id="i-4p2gt9zPf4QeYJ3nZ1gaep">
          gällande regeringens syn på EMU påverkar förtroendet för Sveriges
          agerande i EU?
        </p>
        <pb facs="PDF:36"/>
      </div>
    </body>
  </text>
</TEI>
