<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0073">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:73</head>
        <author who="i-UDXM9dqeHhySJV3ZevrZPw">Dan Ericsson (kd)</author>
        <minister who="unknown">socialministern</minister>
        <topic>narkotikasituationen i Norrköping</topic>
        <docDate when="1997-11-10">Inkom den 10 november</docDate>
        <status inProtocol="199798/prot-199798--033.xml" when="1997-11-25" status="answered">Besvarad den 25 november, Prot. 1997/98:33</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:73 av Dan Ericsson (kd) till socialministern
          om narkotikasituationen i Norrköping
        </IPQ_title>
        <submission_info>
          Inkom den 10 novemberBesvarad den 25 november Prot. 1997/98:33
        </submission_info>
      </div>
      <div type="IPQuestionBody">
        <p xml:id="i-DYRm9h856yev2LHZW3ubKB">
          I en serie artiklar har tidningen Aftonbladet speglat den aktuella
          si­tuationen på narkotikafronten i ungdomsvärlden. Det har varit
          en skräm­mande läsning. Att det tunga narkotikamissbruket på kort
          tid har ökat i hela landet är mycket illavarslande.
        </p>
        <p xml:id="i-LtTGhqwnAW3T6eEukKfLkw">
          Det går inte att säga exakt hur stora problemen är men det är
          helt klart att missbruket vuxit alarmerande snabbt. För ett år
          sedan talades det om ”en handfull” heroinmissbrukare i Norrköping.
          Nu säger polisen att det rör sig om 300, kanske fler. En av ungdomarna,
          som numera är drogfri, säger att polisen underskattar problemet.
          Enligt honom rör sig antalet missbrukare om ca 600. Exakt rätt
          siffra kan vara svår att fastställa men trenden är klar: Heroinmissbruket
          har spridit sig som en epidemi.
        </p>
        <p xml:id="i-67HihgGAuBLuDbgHsHY5Md">
          En anledning till att det har blivit så är att många unga uppfattar
          rök­heroinet som ett slags ”heroin light”, att det skulle vara
          mindre farligt än det heroin som injiceras. Att vara sprutnarkoman
          är inget eftersträvans­värt för dessa ungdomar, man uppfattar
          sig inte ens som narkotikamiss­brukare. Man inser helt enkelt
          inte att en rökheroinist snart också är en sprutnarkoman.
        </p>
        <p xml:id="i-KdYzwJ3JrWkVWBn1cLcXXd">
          En sak som är litet annorlunda mot tidigare är att väldigt många
          av dem som har upptäckts av polisen inte tidigare haft kontakt
          med polisen. De flesta utgör ett normalsnitt av svenskar, de har
          bostad, jobbar eller pluggar. Man kan inte bara peka på de sociala
          omständigheterna och säga att det beror på arbetslösheten eller
          andra yttre problem.
        </p>
        <p xml:id="i-YLJQft8HF6dDVCLKhpQXk2">
          Nu måste ett trendbrott ske! Det finns dock inga enkla lösningar.
          Det finns heller inte en enda lösning med stort ”L” att ta till.
          Det handlar om ett helt batteri av åtgärder, en del på kort och
          en del på lång sikt. Jag vill passa på att peka på några områden.
        </p>
        <p xml:id="i-9GUJi6ywutQPQo7sZk2u1T">
          ANT-utbildningen i skolan måste få en renässans. Det skall inte
          finnas skuggan av en chans att en grundskoleelev skall sväva i
          okunnighet om medicinska fakta när det gäller drogernas farlighet.
        </p>
        <note type="margin" xml:id="i-D2goGvMecnDghRKBD31NRr">
          Interpellationer
        </note>
        <note type="pageNumber" xml:id="i-NDF2UdEBzsJGBt94NfiD4u">
          69
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_69.pdf"/>
        <note type="margin" xml:id="i-WLiobh1gE36Uwkhd1m4xTg">
          Interpellationer
        </note>
        <note type="pageNumber" xml:id="i-TBTvjBfW9L6hiKkxDdg43r">
          70
        </note>
        <p xml:id="i-7mPyUkLtXW5LZXjEiPQM21">
          Vi får inte heller tveka om att kunna använda drogtester på skolorna,
          även på elever som är yngre än 15 år. Om misstanke om missbruk
          finns så måste det i skolan finnas en konkret handlingsplan för
          hur man skall angripa problemet. Drogtest är ett instrument vi
          inte kan avhända oss. Polisens erfarenheter är att många av de
          som i dag är etablerade missbru­kare grundläde sitt missbruk under
          grundskoletiden, många var så unga som i tolvårsåldem. Flera av
          dem kunde hålla på med hasch i flera år utan att föräldrarna anade
          något.
        </p>
        <p xml:id="i-gM9pP5yFjsG5vzWXkWD81">
          Samarbetet mellan skola och föräldrar kan inte nog betonas. Som
          förälder måste man ha rätt att få information om den aktuella
          drogsitua­tionen och hur man kan hjälpas åt att förhindra droganvändning.
          De flesta föräldrar vet vilka tecken man skall leta efter när
          det gäller alkoholintag, men många är okunniga om vilka signaler
          man skall vara uppmärksam på när det gäller narkotika. Speciellt
          när det handlar om de kemiska prepara­ten. Överhuvudtaget måste
          man på olika sätt arbeta för att stärka famil­jens egna förutsättningar
          att kunna ge trygghet och fostra barn och ung­domar så att det
          är en självklarhet att man avstår från droger.
        </p>
        <p xml:id="i-61RuYZfKfrTUHqjiCqDMSf">
          Polisens och rättsväsendets resurser har blivit åderlåtna de
          senaste åren. Även om polisen kämpar för att ha situationen under
          kontroll så är det praktiskt omöjligt för dem att hinna mer än
          en bråkdel. Norrköpings- polisen säger att de får massor av tips
          om att narkotikahandel och narko­tikamissbruk förekommer, men
          att de inte hinner med mer än en mindre del av fallen.
        </p>
        <p xml:id="i-N7EVTqXhP8HdP4CC5GF81Q">
          Samtidigt har kommunerna dragit ned på missbrukarvården. Man
          skickar inte i någon större omfattning missbrukare till behandlingshem
          utan förlitar sig främst på öppenvården. Skälet till kommunernas
          ned­dragningar är främst kortsiktigt ekonomiska. Det är dyrt med
          en bra missbrukarvård. Att det i längden är en bra investering,
          både mänskligt och ekonomiskt, är inget som hjälper upp den aktuella
          årsbudgeten. Kommunernas pressade ekonomiska situation har helt
          enkelt drivit fram en avveckling av missbrukarvården. Här ser
          vi ytterligare en effekt av de minskningar av kommunernas resurser
          som regeringens politik lett till.
        </p>
        <p xml:id="i-MSjZejyXZSuYJRw92qNSR1">
          Uppräkningen på förslag på åtgärder i ett handlingsprogram mot
          nar­kotika skulle kunna göras lång men det mest intressanta är
          hur regeringen tänker handla i den nu uppkomna situationen.
        </p>
        <p xml:id="i-Wq7Vs9A3aAMu9WGH6cwgvY">
          Mot denna bakgrund vill jag ställa följande fråga till socialminister
          Margot Wallström:
        </p>
        <p xml:id="i-G4ft523YcXPPQoaW1QEnPo">
          Hur kommer regeringen att möta den epidemi av heroinmissbruk
          som nu på kort tid spridit sig i Norrköping och många andra städer
          och orter i landet?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_70.pdf"/>
      </div>
    </body>
  </text>
</TEI>
