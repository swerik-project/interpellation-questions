<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0207">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:207 av Gudrun Lindvall (mp) till miljöministern
          om den svenska CITES-förordningen
        </IPQ_title>
        <submission_info>
          Inkom den 26 februari Besvarad den 17 mars Prot. 1997/98:81
        </submission_info>
      </div>
      <div type="IPQuestionBody">
        <p>
          I Miljöpartiet de grönas motion------ett myrfjät i taget med
          anledning
        </p>
        <p>
          av regeringens proposition 1996/97:75 Skydd av hotade arter och
          ak­tionsplaner för biologisk mångfald liksom i interpellation
          i april 1997 har jag och Miljöpartiet efterlyst den svenska förordning
          som behövs för att stävja handeln med hotade arter. Sverige börjar
          få dåligt rykte i dessa sammanhang och EU-kommissionen anser Sverige
          och Österrike som problemländer vad gäller denna handel. I Sverige
          sker i dag försäljning av hotade arter, framför allt av sköldpaddor
          och ormar, men även apor. Som exempel kan nämnas att för en tid
          sedan såldes 15 stycken egyptiska landsköldpaddor, trots att den
          arten återfinns i Appendix 1 i CITES- förordningen, alltså är
          akut hotad och där handel är förbjuden. Det finns endast ca 1
          000 individer av arten i världen. På samma sätt säljs andra viltfångade
          landsköldpaddor tillhörande hotade arter, som är fredade i ursprungsländer.
          Grekiska landsköldpaddor hittas som exempel ofta i zooaffärer.
          Det är en hotad art som dessutom är så gott som omöjlig att fås
          att föröka sig i fångenskap.
        </p>
        <p>
          Inte i något fall har brotten lett till rättslig prövning. Sverige
          fungerar också numer som transitland för framför allt hotade kräldjur.
          Detta är oacceptabelt och måste förändras.
        </p>
        <p>
          Nya CITES-förordningen gäller från den 1 juli 1997------
        </p>
        <p>
          Det är viktigt att handeln med hotade arter stävjas. Den 1 juni
          1997 kommer EU:s nya CITES-förordning, (EG) nr 338/97, att börja
          gälla. Brott mot CITES-förordningen är straffbelagda i lagen om
          åtgärder be­träffande djur och växter som tillhör skyddade arter
          (1994:1818). För att åtgärder mot denna typ av brottslighet skall
          bli effektiva måste såväl polis, kustbevakning som tull ges befogenheter.
        </p>
        <p>
          ------men var är den svenska förordningen?
        </p>
        <p>
          För att lagen 1994:1818 skall kunna fungera praktiskt krävs en
          för­ordning till lagen. Denna förordning skall också göra det
          praktiskt möjligt att använda EU:s CITES-förordning. Den i dag
          existerande förordningen (1994:2027) får anses som en tillfällig
          lösning och skall ersättas av en ny mer omfattande sådan.
        </p>
        <p>
          Den nya förordningen måste innebära att Sverige inför de kompensa­toriska
          åtgärder som krävs för att en kontroll av handeln inom EU skall
          kunna ske nu när gränskontrollerna är borttagna. Det är t.ex.
          tillstånd och kontroll av zooaffärer, auktorisation av konservatorer,
          innehav av hotade arter m.m. Dessa kompensatoriska åtgärder är
          sedan länge införda i övri­
        </p>
        <note type="pageNumber">
          214
        </note>
        <pb facs="PDF:213"/>
        <p>
          ga EU-länder, dock ej i Sverige. Innehavare av ett djur av en
          hotad art måste åtföljas av tillstånd att ha djuret och bevis
          på varifrån det kommer.
        </p>
        <p>
          Förslag till ny förordning överlämnades enligt uppgift från Natur­vårdsverket
          till Miljödepartementet i december 1995. Förordningen bor­de ha
          trätt i kraft redan för ett år sedan och åtminstone till den 1
          juni 1997 då den nya CITES-förordningen trädde i kraft.
        </p>
        <p>
          Trots att lagen 1994:1818 har gällt sedan den 1 januari 1995
          har inte lagen eller den lagstiftning som är knuten till lagen
          provats i domstol än. Detta beror inte på en avsaknad av fall,
          utan på att de praktiska möjlighe­terna, dvs. de kompensatoriska
          åtgärderna saknas i svensk lagstiftning.
        </p>
        <p>
          Varför sker inget?
        </p>
        <p>
          I interpellation med mig den 25 april 1997 lovade miljöministern
          att arbetet med den svenska förordningen var på gång och skulle
          prioriteras. Men nu låter det annorlunda på departement och verk.
          Detta sägs inte vara någon prioriterad fråga på departementet.
          Det är mycket förvånande. På Jordbruksverket uppger man att någon
          förordning knappast kan träda i kraft förrän sommaren 1998. Just
          nu importeras primater, apor, i stor omfattning. De finns på CITES-listoma
          och får inte handlas med.
        </p>
        <p>
          Varför sker inget? Sverige är snart det enda EU-land som saknar
          en fungerande förordning på detta område.
        </p>
        <p>
          Jag vill därför ånyo fråga miljöministern:
        </p>
        <p>
          • Vilka åtgärder avser miljöministern vidta för att råda bot
          på dagens situation?
        </p>
        <p>
          • När räknar ministern med att den nya förordningen, nödvändig
          för att kunna bekämpa handeln med hotade arter, kan träda i kraft?
        </p>
        <pb facs="PDF:214"/>
      </div>
    </body>
  </text>
</TEI>
