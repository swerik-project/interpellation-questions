<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0206">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:206</head>
        <author who="unknown">Margitta Edgren (fp)</author>
        <minister who="unknown">utbildningsmi­nistern</minister>
        <topic>handikappades situation på högskolorna</topic>
        <docDate when="1998-02-25">Inkom den 25 februari</docDate>
        <status inProtocol="199798/prot-199798--085.xml" when="1998-03-24" status="answered">Besvarad den 24 mars, Prot. 1997/98:85</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:206 av Margitta Edgren (fp) till utbildningsmi­nistern
          om handikappades situation på högskolorna
        </IPQ_title>
        <submission_info>
          Inkom den 25 februari Besvarad den 24 mars Prot. 1997/98:85
        </submission_info>
      </div>
      <div type="IPQuestionBody">
        <p>
          I lagar, förordningar, handlingsplaner och handikapprogram har
          han­dikappfrågor belysts ur olika aspekter. Målen om jämlikhet
          och delaktig­het har slagits fast för alla människor, handikappade
          eller inte. Riksda­gens partier är överens om att alla studerande
          med den behörighet som krävs skall ha samma möjligheter att söka
          och få tillträde till högskolan.
        </p>
        <p>
          Har då alla studerande det?
        </p>
        <p>
          Jag tänker på de studerande som har ett eller flera handikapp
          och därmed funktionshinder. De kan vara döva eller hörselskadade
          studeran­de som behöver teckenspråkstolkar och/eller är beroende
          av en tecken- språksmiljö och/eller undervisningslokaler som är
          utrustade med tele- och hörselslingor.
        </p>
        <p>
          Har blinda eller synskadade studerande, om de till följd av sitt
          funk­tionshinder kräver tekniska arrangemang och/eller anpassad
          inre och yttre miljö, samma möjligheter att lyckas med sina studier
          som seende studie­kamrater?
        </p>
        <p>
          Samma fråga måste ställas vad gäller studerande med rörelsehinder,
          med svår allergi, med dyslexi och/eller andra hinder. Har de i
          praktiken samma valmöjligheter vad gäller högskolestudier som
          de utan funktions­hinder?
        </p>
        <p>
          Det gemensamma för studerande med olika funktionshinder är att
          de behöver olika anpassningar i miljön (i vid mening) för att
          deras begåv­ning skall komma till sin rätt.
        </p>
        <p>
          Varje högskola är skyldig att avsätta medel för att finansiera
          anpass­ningar utifrån enskilda studerandes funktionshinder. Utöver
          vad respekti­ve högskola skall avsätta finns gemensamma medel
          som Stockholms universitet disponerar. Av de senare kan högskolor
          ansöka när deras åtagande för anpassning överstiger vad som kan
          anses rimligt för en en­skild högskola att finansiera.
        </p>
        <p>
          I takt med att antalet högskolestuderande ökat generellt har
          naturligt­vis även antalet studerande med funktionshinder ökat.
        </p>
        <p>
          Budgetåret 1997 fanns det ca 1 121 inskrivna studenter och forskar­studerande
          som i varierande grad är funktionshindrade och som behöver varierande
          grad av stöd. Troligtvis finns en stor grupp ungdomar med funktionshinder
          som inte söker en högskoleutbildning på grund av allmän osäkerhet
          om hur den skall gå att genomföra. Samtidigt är det oerhört svårt
          att få arbete utan högre utbildning och säkert än svårare för
          dessa ungdomar. I USA har detta uppmärksammats och därför är högskoleut­bildning
          för handikappade en federal angelägenhet. Det vore kanske samhällsekonomiskt
          och långsiktigt klokt att samordna resurser från olika håll, social-,
          arbetsmarknads- och utbildningssektorema för att garantera bästa
          möjliga utbildning som en försäkring mot arbetslöshet.
        </p>
        <p>
          Högskolan i Örebro har i två år genomfört en 14 dagars introduk­tionskurs
          för döva och hörselskadade gymnasister, som får en inblick i akademiska
          studier. Antalet sökande till högskolan har efter kurserna
        </p>
        <note type="pageNumber">
          212
        </note>
        <pb facs="PDF:211"/>
        <p>
          ökat. Det vore ett demokratiskt bakslag om man i Örebro nu måste
          avvisa sökande på grund av brist på medel till hörselvårdstolkar.
        </p>
        <p>
          Tillgängligheten kan vara problem
        </p>
        <p>
          Fortfarande saknas mycket i högskolebyggnadema, allt från rullstols-
          ramper, hissar, teleslingor, hörselslingor, kontrastmarkeringar
          i trappor till punkt- och reliefskrift i hissar. Kostnaderna för
          anpassning av bygg­nader och lokaler belastar dock inte de konton
          som jag här vill diskutera. Samma gäller inköp och anpassning
          av datorer för funktionshindrade studerande.
        </p>
        <p>
          Studentbostäder är inte heller utrustade med nödvändiga hjälpmedel
          och därmed inte anpassade till studerande med handikapp av varierande
          omfattning.
        </p>
        <p>
          Högskolornas ekonomi är det stora problemet
        </p>
        <p>
          De medel som avsatts fram till nu är för små i förhållande till
          det ökande antalet studerande. De är också otillräckliga i förhållande
          till de insatser som måste göras. Visserligen har antalet studerande
          ökat och därmed anslaget för grundutbildning på vilket den egna
          avsättningen på 0,15 % räknas, men de högskolor som har många
          handikappade studenter redovisar stora underskott.
        </p>
        <p>
          Därmed kan situationer uppstå på högskolorna där student sätts
          mot student. Jag har hört från en student på en högskola ”hade
          inte den döve studenten krävt så mycket tolkhjälp hade pengarna
          räckt för extra under­visning till flera”. Detta synsätt rimmar
          mycket dåligt med likvärdighet och delaktighet för alla människor.
        </p>
        <p>
          Här finns ett problem som måste lösas innan högskolor känner
          sig tvingade att säga nej till handikappade sökande. En högskola
          kan inte ensam ta ansvar för ökat antal studerande utan det måste
          på något sätt delas.
        </p>
        <p>
          Det finns flera tänkbara lösningar
        </p>
        <p>
          En är att ge vissa högskolor möjlighet att specialisera sig på
          vissa handikapp och därmed få ett större underlag för t.ex. tolkar.
          Nackdelen är att de studerandes valfrihet inskränks kraftigt.
          Tyvärr kan det också inne­bära att icke-funktionshindrade drar
          sig för att söka.
        </p>
        <p>
          En annan är att föranstalta om antagning med några års mellanrum.Valfriheten
          för studerande inskränks något men i gengäld kan grup­pen som
          behöver extra stöd bli större.
        </p>
        <p>
          En tredje är att se handikappade studenters lagliga rätt att
          studera vid en högskola som ett kollektivt åtagande för landets
          samtliga högskolor. Det skulle kunna innebära en gemensam finansiering.
          Erfarenheten från tidigare visar att detta skulle kräva en centralisering.
        </p>
        <p>
          En fjärde är att se högskoleutbildning som habilitering. Fram
          t.o.m. gymnasienivå finns jämförelsevis mycket stöd, därefter
          minskar stödåt­gärderna drastiskt. Det är väl ändå anmärkningsvärt
          att just handikappade ungdomar skall anses habiliterade med enbart
          en gymnasieutbildning.
        </p>
        <p>
          Med hänvisning till det ovan anförda skulle jag vilja ställa
          följande fråga till utbildningsministern.
        </p>
        <note type="margin">
          Interpellationer
        </note>
        <note type="pageNumber">
          213
        </note>
        <pb facs="PDF:212"/>
        <note type="margin">
          Interpellationer
        </note>
        <p>
          Är regeringen beredd att låta utreda lösningar i enlighet med
          vad jag har skisserat ovan så att vi även i fortsättningen med
          gott samvete kan uppmuntra studerande med handikapp att söka till
          högskolor för utbild­ning?
        </p>
        <pb facs="PDF:213"/>
      </div>
    </body>
  </text>
</TEI>
