<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0035">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:35</head>
        <author who="unknown">Karl-Göran Biörsmark (fp)</author>
        <minister who="unknown">utrikesmi­nistern</minister>
        <topic>Algeriet</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:35 av Karl-Göran Biörsmark (fp) till utrikesmi­nistern
          om Algeriet
        </IPQ_title>
        <submission_info>
          Inkom den 20 oktoberBesvarad den 18 november Prot. 1997/98:29
        </submission_info>
      </div>
      <div type="IPQuestionBody">
        <p>
          Under den senaste tiden har vi kunnat läsa allt oftare om den
          långva­riga, tragiska och våldsamma utvecklingen i Algeriet. Tio
          civila hals­huggna i Ouled Sidi-Yahar, 16 skolbarn mördade i ett
          överfall söder om Alger, 43 dödade i blodbad - nästan dagligen
          kommer nya förfärande rapporter. Men trots att konflikten skördat
          omkring 100 000 människoliv är omgivningen fortfarande inget annat
          än åskådare.
        </p>
        <p>
          Det finns argument varför Sverige skall medverka till att få
          ett stopp på inbördeskriget i Algeriet. För det första är det
          av humana skäl. Vi kan aldrig medvetet tigande se på hur oskyldiga
          människor misshandlas och dödas. Ett annat skäl är den våldsspiral
          som pågår i Algeriet. Det finns stor risk att våldsamheterna sprids
          till Europa genom terroristdåd.
        </p>
        <p>
          Inom EU kommer utrikesministern från Algeriet att bjudas in.
          1 par­lamentets utrikesutskott kommer en utfrågning av de mänskliga
          rättig- hetsorganisationema som arbetar i landet samt av de anhöriga
          till de som blivit mördade att äga rum.
        </p>
        <p>
          Inom FN har de flesta staterna varit passiva i frågan. Kanske
          beror passiviteten på den avvisande attityd som den algeriska
          regimen visat. Trots detta är det viktigt att något görs från
          svensk sida för att få ett slut på blodbaden i Algeriet.
        </p>
        <p>
          Jag vill därför fråga utrikesministern:
        </p>
        <p>
          - På vilket sätt har utrikesministern agerat i FN när det gäller
          Algeriet?- Är utrikesministern beredd att överväga någon form
          av sanktionsför- farande mot Algeriet?
        </p>
        <p>
          - På vilket sätt är utrikesministern beredd att ytterligare föra
          frågan vidare inom EU?
        </p>
        <p>
          - Är utrikesministern beredd att arbeta för att en konstruktiv
          dialog kan föras mellan samtliga stridande parter i Algeriet?
        </p>
        <pb facs="PDF:31"/>
      </div>
    </body>
  </text>
</TEI>
