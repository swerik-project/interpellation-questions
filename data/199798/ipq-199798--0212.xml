<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0212">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:212 av Barbro Andersson (s) till kommunika­tionsministern
          om utnyttjandet av hamnar norr och söder om Stockholm
        </IPQ_title>
        <submission_info>
          Inkom den 4 marsBesvarad den 17 april Prot. 1997/98:92
        </submission_info>
      </div>
      <div type="IPQuestionBody">
        <p>
          Händelsen den 13 februari när en tankbil med gasol började läcka
          un­der färd vid Värtahamnen visar på ett tydligt sätt, vilka risker
          de farliga transporterna genom Stockholm innebär. Denna gång kunde
          en olycka avvärjas tack vare ett snabbt ingripande av en chaufför
          och av brandför­svaret, men en annan gång kan katastrofen vara
          ett faktum. Olyckstillbu- det kom inte som någon överraskning.
          Många har vamat för riskerna med transporterna till och från hamnområdet
          och oljedepåema.
        </p>
        <pb facs="PDF:219"/>
        <p>
          Stora mängder oljeprodukter fraktas årligen på fartyg in till
          hamnar i Stockholms inre vatten. Vidaretransport sker på lastbil
          genom staden till olika slutförbrukare. Härtill kommer att en
          stor mängd annat gods landar i Stockholms hamn för att sedan transporteras
          vidare på lastbil. Biltrafiken från hamnområdet genom Stockholm
          är därför mycket omfattande och endast en mycket liten del av
          allt gods har Stockholm som destination. Det kan inte vara riktigt
          att på detta sätt frakta stora mängder gods genom Stockholms inre
          skärgård och stadens centrala delar när det finns andra alternativ.
          Både norr och söder om Stockholm finns hamnar med goda järnvägs-
          och vägförbindelser, bl.a. i Hargshamn och Oxelösund. Genom att
          i större utsträckning utnyttja dessa hamnar skulle det vara möjligt
          sprida transporterna och därmed också riskerna.
        </p>
        <p>
          Att utnyttja hamnen i Hargshamn för transporter av t.ex. flygbränsle
          till Arlanda måste vara ett från både ekonomisk och miljömässig
          syn­punkt lämpligt alternativ. Järnvägen till hamnen som upprustades
          för några år sedan ansluter till Ostkustbanan i Örbyhus. Bränsletransporter
          till Arlanda skulle kunna ske med järnväg och nå Arlanda norr
          ifrån med den nya Arlandabanan. Hargshamn är också ett bra alternativ
          för att för­sörja norra Stockholmsområdet genom sin närhet till
          marknaden. Genom att farleden till hamnen endast går en kort sträcka
          genom skärgård kan också tunga transporter i Stockholms inre skärgård
          undvikas. Hamnar utanför Stockholm måste också ses som bättre
          alternativ när det gäller de landtransporter som en hamn genererar.
        </p>
        <p>
          Under flera år har man i Mälarregionen diskuterat hamnarnas roll
          i Mälardalen. Olika utredningar har gjorts som kartlägger godsflöden
          till och från hamnarna, hamnarnas infrastruktur och marknadsförutsättningar.
          Dessa diskussioner har dock inte lett till några överenskommelser
          som förändrar den nuvarande strukturen. Jag anser därför att det
          nu är dags för regeringen att ta ett initiativ till överläggningar
          med berörda parter - kommuner, hamnbolag, oljebolag m.fl. i dessa
          frågor. Självklart kan inte transporter av farligt gods genom
          Stockholm helt undvikas. Men målet måste ändå vara att i största
          möjliga utsträckning få bort transporterna i Stockholms skärgård
          och innerstad genom att utnyttja hamnar norr och söder om staden.
        </p>
        <p>
          Mot bakgrund av vad som framförts vill jag fråga kommunikations­ministern:
        </p>
        <p>
          Vilka åtgärder är regeringen beredd att vidta för att hamnar
          norr och söder om Stockholm utnyttjas i större utsträckning och
          därmed att trans­porterna i Stockholms skärgård och innerstad
          minskas?
        </p>
        <pb facs="PDF:220"/>
      </div>
    </body>
  </text>
</TEI>
