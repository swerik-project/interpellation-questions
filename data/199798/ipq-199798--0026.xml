<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0026">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:26</head>
        <author who="unknown">Bo Lundgren (m)</author>
        <minister who="unknown">finansministern</minister>
        <topic>dubbelbeskattning, utflyttning m.m.</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:26 av Bo Lundgren (m) till finansministern
          angå­ende dubbelbeskattning, utflyttning m.m.
        </IPQ_title>
        <submission_info>
          Inkom den 15 oktoberBesvarad den 25 november Prot. 1997/98:33
        </submission_info>
      </div>
      <div type="IPQuestionBody">
        <p>
          Dubbelbeskattningen av utdelade och kvarhållna vinster medför
          sned­vridningar och skadar Sveriges ekonomi. När Nordbanken redovisade
          sin planerade sammanslagning med Merita Bank i Finland framkom
          det att den nya banken skulle ha sin juridiska hemvist i Finland.
          Skälet angavs mycket klart vara att finländska aktieägare annars
          skulle drabbas av den svenska dubbelbeskattningen.
        </p>
        <p>
          Finansminister Erik Åsbrink kommenterade detta genom att säga
          att regeringen ”kan leva med det”. Det är ytterst anmärkningsvärt
          att Sveri­ges finansminister tar så lätt på att det svenska skattesystemet
          leder till att
        </p>
        <pb facs="PDF:23"/>
        <p>
          svenska företag vid sammanslagningar med utländska företag väljer
          att ”flagga ut”. Att sådana beslut drivs fram av snedvridande
          inslag i det svenska skattesystemet är oacceptabelt.
        </p>
        <p>
          Dubbelbeskattningen medför bristande symmetri i beskattningen
          av kapitalinkomster. Ersättningen för lånat kapital är avdragsgill
          i bolaget och beskattas sedan hos den som mottar avkastningen.
          Därmed uppgår skatten till 30 %. När det gäller det egna, riskbärande
          kapitalet beskattas avkastningen först i bolaget och därefter
          hos den enskilde aktieägaren med en skatteeffekt på ca 50 %. Det
          är uppenbart att en högre beskattning av det egna, riskbärande
          kapital som är grunden för företagande och investeringar ger negativa
          effekter.
        </p>
        <p>
          Dubbelbeskattningen driver fram högre avkastningskrav, särskilt
          när det gäller mindre och medelstora företag och försvårar deras
          riskkapital­försörjning. För de större företagen uppstår en annan
          snedvridning även om man genom den internationella kapitalmarknaden
          har tillgång till utländskt kapital till internationellt bestämt
          avkastningskrav. Det blir nämligen mer intressant för utländska
          ägare, till följd av en rimligare skattesituation, att investera
          i svenska företag. Dubbelbeskattningen leder således till ökat
          utländskt ägande av svenska börsföretag. Det är negativt om orsaken
          är orimliga skatteregler i Sverige.
        </p>
        <p>
          Regeringen tvangs för något år sedan indirekt att erkänna dessa
          nega­tiva effekter. Man införde vissa regler som lindrade effekterna
          för de mindre bolagen. Det innebär emellertid att skattesystemets
          struktur har blivit ännu krångligare. Till följd av de spärregler
          som finns för fåmans- bolag kan avkastningen på det egna kapitalet
          för dessa bolag beskattas på tre sätt utan att det egentligen
          går att förutse på vilket under ett löpande beskattningsår. Till
          yttermera visso drabbas framför allt de snabbväxande vinstrika
          mindre bolagen av dessa spärregler, dvs. just de företag som har
          de största förutsättningarna att expandera och skapa nya arbetstillfällen.
        </p>
        <p>
          Mot bakgrund av detta vill jag fråga finansminister Åsbrink:
        </p>
        <p>
          Är regeringen beredd att lägga förslag om fullständigt slopad
          dubbel­beskattning av kvarhållna och utdelade vinster i aktiebolag
          och därmed uppnå en enhetlig beskattning av kapitalinkomster?
        </p>
        <pb facs="PDF:24"/>
      </div>
    </body>
  </text>
</TEI>
