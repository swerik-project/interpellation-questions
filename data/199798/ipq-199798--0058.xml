<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0058">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:58</head>
        <author who="unknown">Maggi Mikaelsson (v)</author>
        <minister who="unknown">jordbruksminis­tern</minister>
        <topic>salmonellasmittat kött</topic>
        <docDate when="1997-11-04">Inkom den 4 november</docDate>
        <status inProtocol="199798/prot-199798--037.xml" when="1997-12-01" status="answered">Besvarad den 1 december, Prot. 1997/98:37</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:58 av Maggi Mikaelsson (v) till jordbruksminis­tern
          om salmonellasmittat kött
        </IPQ_title>
        <submission_info>
          Inkom den 4 novemberBesvarad den 1 december Prot. 1997/98:37
        </submission_info>
      </div>
      <div type="IPQuestionBody">
        <p xml:id="i-JWjcpEtTnYkX78d89cBKLT">
          Livsmedelsverket har i dagarna utkommit med utredningen Garanti­projektet,
          i vilken det konstateras att en stor del av de köttpartier som
          kommer från EU-länder till Sverige bär på salmonellasmitta. Under
          det senaste halvåret har 569 importerade köttpartier undersökts.
          Av dessa hade 75 % veterinärintyg på att köttet var fritt från
          salmonella. När pro­ver tagits på 57 partier av de som hade veterinärintyg,
          var tolv smittade av salmonella. Av partierna från Frankrike var
          hela 88 % smittade och från Spanien hela 100 %. Dessa siffror
          är mycket oroväckande.
        </p>
        <p xml:id="i-8rbnenxkuC2ikveamycv7g">
          Livsmedelsverket har även funnit två importerade köttpartier
          med bakteriestammar av salmonella som är multiresistenta, dvs.
          motstånds­kraftiga mot antibiotika. Människor som smittats av
          sådant kött kan inte botas med medicinering. Det är användningen
          av antibiotika både i djur­foder och i medicin för människor som
          orsakar uppkomsten av bakterier som är motståndskraftiga mot antibiotika.
        </p>
        <p xml:id="i-R1EAMKWvvsxxX3XJ2LMLKT">
          Före EU-inträdet rådde förbud i Sverige att använda antibiotika
          i djur­foder. Sverige har i dag dispens att fortsätta med förbudet
          till slutet av 1998. För att få fortsatt dispens kräver EU-kommissionen
          att Sverige kan bevisa att det är farligt att använda antibiotika.
          En utredning om detta skall läggas fram för jordbruksministern
          den 13 november i Bryssel.
        </p>
        <p xml:id="i-QkF8UjevQPGEn8gT2ZRinu">
          Det är svårt för konsumenterna att själva se till att undvika
          det smitta­de köttet eftersom det inte finns någon klar statistik
          på vart olika partier tar vägen när de nått Sverige. Den största
          delen går sannolikt till storkök, restauranger och livsmedelsindustrin.
          Företagen måste själva bli bättre på att kontrollera om de franska
          partier man får är fria från smitta, och sätta press på sina underleverantörer.
          Människor måste få möjlighet att kunna välja bort sådant kött.
        </p>
        <p xml:id="i-J53gpNW9rBuXEyqXJpfp7B">
          Innan Sverige gick in i EU 1995 undersöktes allt importerat kött
          för att stoppa spridning av salmonella. I dag kontrolleras allt
          kött från länder utanför EU, men det tas endast stickprov på kött
          från EU-länder. Ett sätt att skärpa kontrollen och förhindra att
          kött kommer på avvägar inne i landet är att regeringen temporärt
          återinför livsmedelskontroll vid grän­
        </p>
        <pb facs="PDF:55"/>
        <p xml:id="i-4jutQxspjkvtV3JcjXvjdw">
          sen också för det kött som kommer från EU-ländema och att regeringen
          beslutar att smittade partier skall destrueras och inte skickas
          tillbaka till ursprungslandet, vilket är vanligt i dag. Det skulle
          vara en tydlig marke­ring av hur allvarligt Sverige ser på problemet.
        </p>
        <p xml:id="i-WKwRdu8uEYNvEyKK3Mqctx">
          Mot denna bakgrund vill jag fråga:
        </p>
        <p xml:id="i-URnut6ZM6JHjn38B7ZEe92">
          1. Avser regeringen ta några initiativ för att temporärt återinföra
          gräns­kontroll av allt importerat kött för att stoppa spridning
          av salmonella?
        </p>
        <p xml:id="i-WrC3maGyRZAxKxgEUD26ih">
          2. Kan regeringen tänka sig ta initiativ för att smittat kött
          destrueras och inte sänds tillbaka till ursprungslandet?
        </p>
        <p xml:id="i-U5AXcYZdV9zEUK4Q2QnWtB">
          3. På vilket sätt har regeringen agerat för att Sverige skall
          få fortsatt dispens för antibiotikaförbud använda antibiotika
          i djurfoder?
        </p>
        <pb facs="PDF:56"/>
      </div>
    </body>
  </text>
</TEI>
