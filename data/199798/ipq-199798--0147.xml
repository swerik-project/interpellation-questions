<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0147">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:147 av Patrik Norinder (m) till statsrådet
          Tho­mas Östros om råtallolja
        </IPQ_title>
        <submission_info>
          Inkom den 27 januariBesvarad den 20februari Prot. 1997/98:71
        </submission_info>
      </div>
      <div type="IPQuestionBody">
        <p>
          Den s.k. fantomskatten på råtallolja har varit ett problem under
          lång tid. Råtallolja är en biprodukt från framställningen av sulfatmassa.
          Råtall­olja kan användas dels som bränsle och ersätta tjock eldningsolja,
          dels som råvara i kemisk industri. De höga svenska energiskatterna
          har gjort det lönsamt att elda med råtallolja i stället för eldningsolja.
          På detta sätt har priset på råtallolja drivits upp. Skatten på
          eldningsolja blir en ”fantomskatt” på råtallolja.
        </p>
        <p>
          För den kemiska industri som använder råtallolja som råvara är
          det omöjligt att kompensera sig för höjda energiskatter då produkterna
          säljs på världsmarknaden. Konkurrerande länder Finland, Frankrike,
          Norge, USA och Kanada har inte samma indirekta skatteeffekt på
          råtalloljans pris.
        </p>
        <p>
          År 1993 sänktes oljeskatten kraftigt för industrin. Produktion
          med rå­tallolja kunde då drivas på konkurrensmässiga villkor.
          Även den spärr mot användningen av råtallolja i värmeverk, som
          den s.k. 9-öringen inne­bar, förbättrade konkurrensvillkoren för
          den råtalloljebaserade industrin.
        </p>
        <p>
          När nu regeringen har fördubblat koldioxidskatten från den 1
          juli 1997 har den kemiska industri, som använder råtallolja som
          råvara, åter fått en kraftig ökning av råvarukostnaden.
        </p>
        <p>
          Sverige och Norden är ledande inom talloljeförädling. Sverige
          har det industriella och kommersiella kunnandet och en marknad
          finns i Europa. I Söderhamn arbetar ca 200 personer i det internationella
          företaget Ari­zona Chemicals. Företaget kommer där enligt ledningen
          att behöva inves­tera i storleksordningen 50 miljoner kronor inom
          det närmaste året.
        </p>
        <p>
          Företaget begär nu att få ett klarläggande av regeringen om den
          anser att råtallolja i framtiden skall användas i första hand
          som råvara eller som bränsle. Om regeringen inte deklarerar, och
          i handling visar, att talloljan skall användas som råvara kommer
          inte företaget att förlägga sina inves­teringar i Sverige. Uteblivna
          investeringar kommer att leda till stagnation, neddragningar och
          nedläggning i stället för motsatsen.
        </p>
        <p>
          Riksdagen har vid ett flertal tillfällen behandlat ”beskattningen”
          av råtallolja. I betänkande 1996/97:SkU 1 y har utskottet uttalat
          ”förståelse för att beskattningen på energiområdet kan ge de företag
          som använder råtallolja som råvara problem och har hänvisat till
          att det pågår ett arbete inom Regeringskansliet med dessa frågor.
          Utskottet förutsatte att detta
        </p>
        <note type="pageNumber">
          152
        </note>
        <pb facs="PDF:151"/>
        <p>
          arbete har en inriktning som innebär att man får en spärr mot
          eldning av råtallolja som är likvärdig mot tidigare regler.”
        </p>
        <p>
          Riksdagen har därefter i februari 1997 behandlat frågan om ett
          stöd till de verk som använder biobränslen för leverans till industrin.
          Riksda­gen har på förslag av utskottet, som sin mening givit regeringen
          till kän­na, att arbetet med att ta fram en lösning utanför skattesystemet
          på det problem som nioöringen var avsedd att lösa bör påskyndas.
          I ett svar på frågor den 28 maj 1997 svarar skatteministem att
          ett arbete pågår inom Regeringskansliet att ta fram ett sådant
          system.
        </p>
        <p>
          Vid en frågestund den 22 januari 1998 svarade skatteministem
          på en fråga från undertecknad att det pågår en diskussion med
          företaget.
        </p>
        <p>
          Med bakgrund av de i interpellationen angivna förhållandena vill
          jag därför ställa följande frågor till skatteministem:
        </p>
        <p>
          1. Avser regeringen verka för att råtallolja i första hand skall
          kunna användas som råvara till industriell förädling?
        </p>
        <p>
          2. Vilka åtgärder avser regeringen att vidta för att förhindra
          att den ke­miska industrin som använder råtallolja som råvara
          slås ut?
        </p>
        <p>
          3. När avser skatteministem att fortsätta diskussionerna med
          Arizona Chemicals?
        </p>
        <pb facs="PDF:152"/>
      </div>
    </body>
  </text>
</TEI>
