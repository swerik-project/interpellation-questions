<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0235">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:235 av Mats Odell (kd) till statsrådet
          Thomas Östros om Taiwan
        </IPQ_title>
        <submission_info>
          Inkom den 18 marsBesvarad den 27 april Prot. 1997/98:97
        </submission_info>
      </div>
      <div type="IPQuestionBody">
        <p>
          Republiken Kina på Taiwan är en viktig marknad för flera svenska
          fö­retag. Det är världens sjunde största ekonomi och fjortonde
          största han­delsnation med sunda finanser och stabil ekonomi.
          Medan flera av grannländerna gick på knäna under höstens ekonomiska
          kris, kunde Taiwan gå rakryggad genom den ekonomiska turbulensen,
          vilket till stor del berodde på att landet innehar många av de
          stabiliserande element som de andra länderna saknar, t.ex. demokratiska
          val, hög utbildningsnivå och ett näringsliv utan omfattande politisk
          styrning.
        </p>
        <p>
          Den svenska exporten till Taiwan uppgick första halvåret 1997
          till ca 3 miljarder kronor, vilket är en ökning med 15 % jämfört
          med samma period 1996. Ett fyrtiotal svenska företag är etablerade
          i landet och många andra säljer framgångsrikt genom lokala importörer.
          På senare år har företag på Taiwan börjat intressera sig för investeringar
          i Sverige.
        </p>
        <p>
          Den taiwanesiska marknaden är således av stor betydelse för flera
          svenska företag och har potential för fler. Det finns dock ett
          hinder på vägen för ytterligare utvecklade affärskontakter, nämligen
          frånvaron av ett dubbelbeskattningsavtal mellan Sverige och Taiwan.
          Alltfler företag och organisationer höjer nu sina röster för att
          den svenska regeringen skall börja utreda förutsättningarna för
          ett sådant avtal.
        </p>
        <p>
          Om en lösning kommer till stånd kan svenska företag i Taiwan
          lättare ta hem pengar utan dubbelbeskattning. Vidare underlättas
          taiwanesiska investeringar i Sverige. Även om det finns bestämmelser
          i svensk lag som kan vidtas för att undvika internationell dubbelbeskattning,
          nämligen rätten till omkostnadsavdrag samt bestämmelsen om rätt
          till avräkning av utländsk skatt, kvarstår det faktum att ett
          dubbelbeskattningsavtal på ett bättre sätt skulle tillgodose de
          behov som finns hos de svenska företag som verkar eller har planer
          på affärsverksamhet i Taiwan.
        </p>
        <note type="pageNumber">
          240
        </note>
        <pb facs="PDF:239"/>
        <p>
          I dag har Sverige dubbelbeskattningsavtal med samtliga asiatiska
          län­der utom Taiwan, Kambodja, Nepal, Burma och Nordkorea. Det
          kan tyckas minst sagt märkligt att Taiwan har lämnats därhän med
          tanke på att Taiwan, till skillnad från de övriga länderna, inte
          bara är en viktig handelspartner utan även är en väl fungerande
          demokrati.
        </p>
        <p>
          Regeringens käpphäst, när Taiwan kommer på tal, är att Taiwan
          inte erkänns som självständig stat till följd av ett-Kina-politiken,
          dvs. att ett land inte samtidigt kan erkänna Republiken Kina på
          Taiwan och Folkre­publiken Kina. Det är emellertid inte lätt att
          släppa tanken på att ett-Kina- politiken är ett bekvämt sätt för
          den svenska regeringen att skyla över det verkliga hindret för
          ett avtal, nämligen överdriven hänsyn till den kine­siska kommunistregimen.
        </p>
        <p>
          I praktiken är republiken Kina på Taiwan sedan länge en självständig
          stat. Det är befängt att betrakta den som icke-existerande. Det
          är bara ett konstaterande av fakta, att det inom Kina finns två
          regeringar, som sedan länge kontrollerar olika delar av det totala
          landområdet. Själva fundamen- tet för ett-Kina-politiken, nämligen
          Taiwans anspråk på att vara det enda Kina, är inte längre giltigt.
          Republiken Kina på Taiwan gör endast an­språk på att representera
          det landområde som dess regering har befogen­het över.
        </p>
        <p>
          I sammanhanget bör nämnas att det finns länder, bl.a. Kanada,
          Tysk­land, Polen, Portugal och flera östeuropeiska stater, som
          för närvarande utreder möjligheterna av dubbelbeskattningsavtal
          med Taiwan, utan att för den sakens skull tillerkänna Taiwan diplomatisk
          status.
        </p>
        <p>
          Då det finns ett uppenbart behov av ett dubbelbeskattningsavtal
          med Taiwan, och då det inte finns några hållbara argument mot
          ett sådant, vill jag ställa följande fråga till statsrådet:
        </p>
        <p>
          Avser regeringen att verka för ett dubbelbeskattningsavtal mellan
          Sverige och Taiwan?
        </p>
        <pb facs="PDF:240"/>
      </div>
    </body>
  </text>
</TEI>
