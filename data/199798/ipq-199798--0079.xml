<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0079">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:79</head>
        <author who="i-VG4CpX8R3VTMhQCny6GDjZ">Elisa Abascal Reyes (mp)</author>
        <minister who="unknown">statsrådet Pierre Schori</minister>
        <topic>kraftverksbygge i Chile med svenska biståndskrediter</topic>
        <docDate when="1997-11-11">Inkom den 11 november</docDate>
        <status inProtocol="199798/prot-199798--052.xml" when="1998-01-20" status="answered">Besvarad den 20 januari, Prot. 1997/98:52</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:79 av Elisa Abascal Reyes (mp) till statsrådet
          Pierre Schori om kraftverksbygge i Chile med svenska biståndskrediter
        </IPQ_title>
        <submission_info>
          Inkom den 11 novemberBesvarad den 20 januari Prot. 1997/98:52
        </submission_info>
      </div>
      <div type="IPQuestionBody">
        <p xml:id="i-Uo2jumLE5FHizTtueKQZoG">
          Kraftverksbygget Pangue och nu också Ralco i Chiles åttonde region
          i floden B fobio har utvecklat sig på sämsta tänkbara sätt för
          såväl svenska biståndsintressen som för naturen i området och
          värst av allt - Pehuen- chefolket som bott i dalen sedan urminnes
          tider. Bfobiöfloden som rinner genom dalen med samma namn är allmänt
          bedömd som en av världens värdefullaste flodbiotoper. När de första
          planerna om att bygga dammar blev kända, samlades därför ett stort
          motstånd i Chile med internationellt stöd för att förhindra planerna.
          Byggherre för projektet blev företaget Endesa, då i huvudsak chilenskägt
          (numera uppköpt av spanska Endesa), ett företag med vinster i
          miljardklassen. Trots Endesas goda ekonomiska situation, lanserades
          projektet som ett utvecklingsprojekt och medel be­gärdes från
          Världsbankens internationella kreditinstitut - IFC. I samband
          med detta startade förhandlingarna med de svenska och norska bistånds-
          myndighetema för att dessa skulle vara med och delfinansiera projektet
          genom direkta bidrag och lån. Förutom miljöaspekten var en av
          de all­varligaste konsekvenserna av detta projekt att ursprungsbefolkningen
          pehuenches som levt i mer än tusen år på denna mark blev tvångsförflyt-
          tade och ett stort urskogsområde skövlades för att sedan läggas
          under vatten.
        </p>
        <p xml:id="i-6EoeVSWYvPgQ7vdbhNqVhb">
          Projektets första utformning byggde på att endast en damm skulle
          byggas: Pangue. Denna damm invigdes i våras. Kritiker pekade dock
          redan innan på att projektet i sin helhet skulle omfatta upp till
          sex dam­mar, minst två, varav den troligaste dammen efter Pangue
          skulle vara Ralco vilken också var betydligt större än Pangue.
          Denna uppgift tillba­kavisades dock å det bestämdaste av såväl
          företagsledningen som den dåvarande chilenske presidenten Patricio
          Aylwin Azocar, som till Norges f.d. statsminister Gro Harlem Brundtland
          i samband med att Norge invol­verades i projektet uppgav att han
          kände till planerna på fler dammar men försäkrade att dessa inte
          skulle genomföras. Däremot undersökte NVA (Norwegian Water Authority)
          projektet och antog att flera dammar skulle komma i fråga, och
          begärde följaktligen mera information.
        </p>
        <p xml:id="i-7LXGrd1J7N7itUBvTRXa7W">
          Svenska BITS å sin sida, begärde enligt de uppgifter som framkommit
          ingen som helst sådan information och tvärtom vägrade BITS att
          med­verka till att en generell miljö- och socialkonsekvensbeskrivning
          för projektets hela omfattning skulle komma till stånd. Tvärtom
          tillbakavisa­de BITS energiskt varje påstående om att Pangue skulle
          öppna vägen för flera dammar. Idag sitter vi med facit i hand
          - Ralco kommer närsomhelst att bölja byggas.
        </p>
        <p xml:id="i-WwbZeqRaHkivSnZcam9CLu">
          Hur ser då avtalet ut för den svenska sidan? Enligt uppgifter
          överför­des bevakningen av de svenska intressena till IFC. 1995
          slogs samtliga statliga biståndsinriktade myndigheter samman till
          en enda myndighet: Sida. Som en konsekvens av detta övertog Sida
          ansvaret för Sveriges inblandning i projektet. Några handlingar
          om vilka krav Sverige för att gå
        </p>
        <note type="margin" xml:id="i-QZGTgs3GBPQjg3jRoi4Xmu">
          Interpellationer
        </note>
        <note type="pageNumber" xml:id="i-VDVwNkJUeGgAqyu4kDodTD">
          77
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_77.pdf"/>
        <note type="margin" xml:id="i-STwitb2dv6g9gPb5fCNikk">
          Interpellationer
        </note>
        <note type="pageNumber" xml:id="i-15jPDUbPFCeSLTqHs3sTCB">
          78
        </note>
        <p xml:id="i-CvsdJddwAgMaURVQ3X7GUW">
          med i projektet som medfinansiär ur socialt och ekologiskt perspektiv
          är än så länge inte kända. Över huvud taget är inga som helst
          krav från svensk sida beträffande social- och miljöhänsyn kända,
          annat än att stats­rådet i ett svar på en fråga som jag ställt
          den 30 maj 1995 sade att:
        </p>
        <p xml:id="i-WHwZ9hVssq9vHR8UBMJwc4">
          ”Herr talman! Jag kan bara upprepa att Sverige inte har någon
          som helst anknytning till Ralco. Därför finns det ingen anledning
          för oss att verka för en generell miljö- och socialkonsekvensanalys
          av just Ralcopro- jektet------ Man beviljade krediter när det
          gällde Pangue på villkor att enutarbetad åtgärdsplan för minimering
          av miljöeffekterna skulle fastställas. Dessa villkor uppfylldes,
          och då beslöt man att ingå avtal och godkänna utbetalningsplanen
          i december 1993.” Här anfördes även att ”-------Fördet andra upplyste
          jag om att man från BITS sida hade ställt bestämda villkor när
          det gällde konsekvenserna för miljön i Pangueprojektet - tvärtemot
          vad frågeställaren sa. För det tredje kan jag säga, eftersom vi
          kom in på det också, att Sverige kommer att tillämpa mycket stränga
          miljökrav på alla typer av stora projekt som innebär ingrepp i
          naturen.”
        </p>
        <p xml:id="i-BporTrHW9NxGQBB8cQZVzb">
          På detta svarade jag:”Herr talman! Det återstår att se vad ‘stränga
          miljökrav’ innebär. Jag vill återigen understryka att Sverige
          har en anknytning till Ralcoprojektet just därför att det skulle
          röra sig om en enda damm. Om det handlar om två dammar innebär
          det en ny situation som man måste ta itu med.” Det kan tyckas
          onödigt att ta med hela dessa citat från debatten i maj 1995.
          Dessa uttalanden är dock mycket intressanta med tanke på hur situationen
          nu gestaltar sig i november 1997.
        </p>
        <p xml:id="i-VwMUDvpaFWoyYCadTNhXL9">
          Hur har Sverige då tagit sitt ansvar för den ekonomiska inblandningen
          i projektet? Ja, när det stod klart att Ralco skulle byggas så
          bidrog Sveri­ge inte i första hand med ”stränga miljökrav” däremot
          beviljades ett bi­drag om 200 000 SEK för att genomföra en miljökonsekvensbeskrivning
          av projektet - utförd av företaget självt. I april 1996 slöts
          ett avtal mellan IFC och Endesa beträffande villkoren för krediterna
          för genomförandet av Ralco. Detta avtal hemligstämplades förstås
          och därmed ströps en saklig debatt om hur IFC agerat beträffande
          miljö- och sociala hänsyn. Detta hindrade dock inte den chilenska
          miljöorganisationen G.A.B.B. att anmäla Endesa två månader senare
          till Världsbankens inspektionspanel med hänvisning till att avtalet
          beträffande dessa hänsyn i fråga om Pan- gueprojektet brutits.
          Resultatet av G.A.B.B:s anmälan blev att James Wolfenhson, chef
          för såväl Världsbanken som IFC, tillsatte en särskild utredare
          som fick till uppgift att granska projektet ur miljö- och social
          synpunkt och även se över IFC:s bevakning av att Världsbankens
          miljö- policy efterlevts i avtalet. Uppdraget gick till Jay Hear
          som utkom med sin rapport redan för flera månader sedan (An Independent
          review of the International Finance Corporations compliance with
          applicable World Bank environmental and social requirements).
          Den hemligstämplades dock också till dess att Endesa med hänvisning
          till företagshemligheter m.m. kunde censurera rapporten och blev
          för ett kort tag sedan offentlig i valda delar. Jay Hear uppger
          dock själv i texten att ingen uppgift i rap­porten är av sådan
          art att det kräver hemligstämpling med hänvisning till företagssekretess
          m.m.
        </p>
        <p xml:id="i-AE5MnkpgfDA53rVUBYg23u">
          Rapporten, eller återstoden av den, var tillräckligt kritisk
          för att debat­ten återigen skulle blossa upp i Chile och internationellt.
          Som en konsek­vens av kritiken löstes frågan ”snyggt och prydligt”
          genom att Endesa såg till att lösa ut en större del av lånen från
          IFC i förtid vilket gjorde att
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_78.pdf"/>
        <p xml:id="i-EywqbTeJdt3tygPoUQVJFQ">
          IFC:s krav på miljö m.m. inte längre var nödvändiga att eftersträva
          för projektets genomförande. I och med att även Norge överlåtit
          sin del av bevakningen av projektet till IFC, som garant för att
          - för att använda ett citat - ”stränga miljökrav” ställdes, infördes
          en klausul i avtalet där Nor­ge, i den mån att IFC inte längre
          kunde ställa dessa stränga miljökrav skulle kunna dra sig ur projektet.
          Denna klausul har man nu gjort bruk av och Sverige riskerar nu
          att ensamt behöva stå som medfinansiär via för­månliga krediter
          till projektet, oavsett om stränga miljökrav efterlevs eller inte.
          Detta skulle innebära att Sida blir skyldigt att utbetala upp
          till 90 MSEK fram till år 2007.
        </p>
        <p xml:id="i-3M6tda4XpQW5jCqKiHy8ZZ">
          I juni skrev generaldirektören för Sida Bo Göransson ett brev
          till IFC där han begärde att få ta del av det avtal som tecknades
          mellan IFC och Endesa beträffande villkoren för sociala hänsyn
          och miljö. IFC har såväl muntligt avslagit Bo Göranssons begäran
          med hänvisning till affärssekre­tess, och inte besvarat begäran
          skriftligt, något som är mycket anmärk­ningsvärt. I och med att
          chefen för vår ansvariga myndighet har nekats information om vilka
          exakta villkor som ställts beträffande bl.a. miljön så har Sverige
          därmed förlorat en mycket viktig kontroll och insyn i projek­tet
          i egenskap av medfinansiär, men måste fortsätta att betala ut
          lånen.
        </p>
        <p xml:id="i-SjJm7Z6ixrr2qB4gWGMkBq">
          I frågestunden torsdagen den 6 november frågade jag statsrådet
          Pierre Schori hur ansvarsfrågan ser ut just nu beträffande oklarheterna
          i och med att Sverige inte längre kan hänvisa till IFC. Först
          svarade statsrådet med att hävda att problemet med att få ut avtalet
          var något som Bo Gö­ransson klarade av själv. Ett häpnadsväckande
          svar med tanke på att generaldirektören i brevet formulerat sig
          mycket skarpt och ändå fått avslag på sin begäran. Rimligast vore
          därför att förhandlingarna kring den eftersökta informationen
          flyttades över till den politiska nivån. An­ledningen till statsrådets
          ovilja att ta tag i uppgiften synes oklar. Än mer häpnadsväckande
          är dock det konkreta svaret från statsrådet beträffande ansvarsfrågan.
          Här anfördes:
        </p>
        <p xml:id="i-3bsiXDsNQWDQv1iDYgxA4T">
          ”Fru talman! Sverige har inte något direkt ansvar i detta projekt.
          Vi satsar inga biståndspengar där. Vad jag så här på stående fot
          minns är att vi bl.a. har bidragit till en miljökonsekvensutredning
          för att se hur miljön skulle påverkas. Något annat är inte aktuellt.”
        </p>
        <p xml:id="i-MfaZZHVxbvwrzQMBfZxoee">
          När det nu är alldeles uppenbart att Pangue öppnade vägen för
          ytterli­gare dammprojekt borde det även vara uppenbart att Sverige
          har ett fort­satt ansvar beträffande de övriga dammarna. Indikationer
          i ett tidigt skede om att Pangue inte skulle stå ensamt borde
          ha tagits på större allvar. Vad statsrådet avsåg med ”stränga
          miljökrav” återstår fortfarande att se. Sve­rige bör rimligen
          dra sig ur projektet Pangue med hänvisning till att insy­nen och
          kontrollen beträffande miljö- och sociala hänsyn kraftigt in­skränkts
          samt med hänvisning till Jay Hears kritiska rapport. Den miljö­konsekvensanalys
          som de svenska myndigheterna hade till grund för bedömningen av
          Pangues inverkan är inte längre intressant med tanke på att Ralco
          nu byggs.
        </p>
        <p xml:id="i-Uvryn5mzeL45s4Ac7HoPGb">
          Varför vill Sverige så ogärna ta fortsatt ansvar för sina åtaganden
          i dammbygget i Bfobio?
        </p>
        <p xml:id="i-CEXMi2aaFi1PjM57sC3DkQ">
          Med anledning av vad som ovan sagts vill jag fråga statsrådet
          följan­de:
        </p>
        <p xml:id="i-Vp726ShjThxdAUWcYP6Fmu">
          1. Avser statsrådet att verka för att det av Bo Göransson begärda
          avtalet lämnas ut till svenska berörda myndigheter?
        </p>
        <note type="margin" xml:id="i-AMJN4xR5MnXt1TfHLGVWeB">
          Interpellationer
        </note>
        <note type="pageNumber" xml:id="i-WUhANht39Pd1GFDAGyyTYf">
          79
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_79.pdf"/>
        <note type="margin" xml:id="i-FhKEetKv5D2WNtQay4syUi">
          Interpellationer
        </note>
        <p xml:id="i-MmSEqxkmeD4b2gv4NBopVs">
          2. Avser statsrådet att klarlägga Sveriges framtida ansvar beträffande
          miljö- och sociala konsekvenser för kraftverksbyggena i Bfobfoflo-
          den?
        </p>
        <p xml:id="i-BCA9ayx5kaHN3Q1x7fmCTF">
          3. Avser statsrådet att verka för att Sveriges riksdag informeras
          om ut­vecklingen av Sveriges inblandning av Bifbfodammama?
        </p>
        <p xml:id="i-QZbva3gMDMuHt11UyZ4NVd">
          4. Avser statsrådet att verka för att Sverige ges möjlighet att
          dra sig ur projektet Pangue om fullgoda kriterier beträffande
          sociala hänsyn och miljökonsekvenser inte föreligger?
        </p>
        <p xml:id="i-9vd6SCPGNqTMKBGA5F995i">
          5. Avser statsrådet att verka för att Sverige - i den mån man
          beslutar sig att fullfölja ingånget avtal om biståndskrediter
          via IFC - skaffa sig egna garantier utöver IFC:s förlorade kontrollförmåga
          - för att Ende­sa i fortsatt exploatering i området tar större
          hänsyn till miljön?
        </p>
        <p xml:id="i-RzioLdxugDXM5peeaRmChe">
          6. Detta är det första kommersiella biståndsprojekt som ingåtts
          av Sveri­ge med IFC som part. Avser statsrådet att verka för att
          en utvärdering av detta samarbete kommer allmänheten till del?
        </p>
        <p xml:id="i-REyC5WJNPsfK4gWgHwaW9F">
          7. Det är uppenbarligen så att IFC inte längre har något inflytande
          på Endesa i fråga om miljöhänsyn. Avser statsrådet att verka för
          att den­na typ av problem förhindras vid framtida svenskt samarbete
          med IFC?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_80.pdf"/>
      </div>
    </body>
  </text>
</TEI>
