<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0019">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:19</head>
        <author who="unknown">Sven Bergström (c)</author>
        <minister who="unknown">näringsministern</minister>
        <topic>statliga myndigheters ansvar för regional balans</topic>
        <docDate when="1997-10-13">Inkom den 13 oktober</docDate>
        <status inProtocol="199798/prot-199798--026.xml" when="1997-11-06" status="answered">Besvarad den 6 november, Prot. 1997/98:26</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:19 av Sven Bergström (c) till näringsministern
          om statliga myndigheters ansvar för regional balans
        </IPQ_title>
        <submission_info>
          Inkom den 13 oktoberBesvarad den 6 november Prot. 1997/98:26
        </submission_info>
      </div>
      <div type="IPQuestionBody">
        <p xml:id="i-HBhxScNDe4B2Uguh7FHMC7">
          Riksdag och regering har vid olika tillfällen markerat vikten
          av regio­nal balans och en fullgod standard när det gäller infrastruktur
          och allmän samhällsservice. I många delar av vårt land kan vi
          nu se hur statliga myndigheter och verk i stället går i spetsen
          för nedläggningar och ned­dragningar. I Gävleborgs län har stora
          arbetsgivare som Posten, SJ, Väg­verket och Telia skurit ned och
          centraliserat mycket hårt under hela 90- talet. Sedan 1993 har
          mer än vart tionde statligt jobb i länet försvunnit.
        </p>
        <note type="pageNumber" xml:id="i-6wfhNrjyHKKxum14TRVxX8">
          18
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_18.pdf"/>
        <p xml:id="i-J9SoDwa6dLK1zAp9GtpKDi">
          Just nu är det aktuellt med stora neddragningar inom kronofogdemyndig­heten
          och Lantmäteriverket.
        </p>
        <p xml:id="i-KjR4xRpM82hf6wUwWu1j3g">
          Hårdast drabbade av denna utveckling är kommunerna i Hälsingland
          där också Åklagarväsendet, Tullen, Kriminalvården, Länsstyrelsen
          m.fl. drastiskt förändrat sin närvaro. Verksamheten har skurits
          ned mycket hårt och i vissa fall helt försvunnit. En utveckling
          som innebär färre arbetstill­fällen försämrad service och ökad
          otrygghet för medborgarna. Det rim­mar mycket illa med ambitionerna
          om att hela Sverige skall leva och utvecklas.
        </p>
        <p xml:id="i-NFEPXNXbwjs8beyDY7wQRq">
          Det mest tydliga, mest aktuella och mest absurda exemplet på
          hur to­kigt det kan bli är kronofogdemyndighetens aktuella planer
          på neddrag­ning av verksamhet. För Gävleborgs del har aviserats
          en halvering av personalen i både Söderhamn och Hudiksvall. Kontoret
          i Ljusdal avveck­las helt. I Bollnäs försvann kontoret redan för
          några år sedan. Gävle och Sandviken avses slås samman.
        </p>
        <p xml:id="i-Dsu39XwgmQgdZYEcDaGmXJ">
          Detta sker trots att den indrivningsverksamhet som kronofogdemyn­dighetens
          personal arbetar med är klart ”lönsam” för samhället. Enligt uppgift
          genererar verksamheten dryga 7 miljarder kronor medan kostna­derna
          för verksamheten uppgår till mellan 1 och 2 miljarder kronor för
          hela landet. Det är närmast en självklarhet att personal måste
          finnas på plats fysiskt för att kunna verkställa en indrivning.
          Om personal försvin­ner blir det också mindre pengar som kan drivas
          in.
        </p>
        <p xml:id="i-Sg6ArRWiMENAbrXTYUAac1">
          För Söderhamns del har regeringen efter nedläggningen av F 15
          satt i gång ett särskilt arbete för att söka lokalisera ny statlig
          verksamhet till kommunen. Strävan är att åstadkomma 350 nya arbetstillfällen
          till kom­munen. Att lokalisera nya statliga jobb och flytta arbetstillfällen
          från andra platser till Söderhamn kostar naturligtvis åtskilliga
          miljoner.
        </p>
        <p xml:id="i-Gt89tjFLu5pytYeRsAzXv6">
          Därför är det ytterst utmanande att samtidigt som detta sker
          så avser kronofogdemyndigheten att avveckla tiotalet jobb från
          Söderhamn och lika många i Hudiksvall. Arbetstillfällen som det
          inte kostar någonting att bevara, utan som tvärtom tar in pengar
          till statskassan. Den ena statliga handen förefaller här inte
          veta vad den andra gör. Någon helhetssyn från samhällets sida
          är det minst av allt tal om. Det är inte att undra på att människors
          förtroende för politisk verksamhet som resulterar i absurdite­ter
          av detta slag, urholkas i snabb takt.
        </p>
        <p xml:id="i-YaHsiavQzXHYy8yjr9LasR">
          En utveckling av detta slag går helt på tvärs med de intentioner
          om regional balans och väl fungerande samhällsservice som åtskilliga
          gånger uttalats från riksdag och regering. Senast i REKO-STAT-utredning
          Regi­onalpolitik för hela Sverige betonas detta. Här framhålls
          att regionalpoli­tiska hänsyn och samordning måste genomsyra beslut
          som på olika sätt påverkar möjligheterna till regional utveckling,
          både på central och regi­onal nivå.
        </p>
        <p xml:id="i-9spmwxy5ZxKMe3tyfghS9Y">
          I takt med den moderna IT-teknikens utveckling har det dessutom
          blivit mycket lättare att sköta administrativa uppgifter av olika
          slag från en liten ort eller rent av ute på landsbygden lika väl
          som att sitta i ett regioncentra eller i en storstad. Mot den
          bakgrunden finns det ingen an­ledning att centralisera verksamhet
          i statlig regi på det sätt som skett under senare år.
        </p>
        <p xml:id="i-Xc7sLW6zkZ83DWCzC5s55T">
          I stället skulle statliga myndigheter och verk precis som privata
          före­tag av olika slag gjort, kunna utlokalisera ett betydande
          antal arbetsupp­gifter till regioner och platser med obalans på
          arbetsmarknaden. Det
        </p>
        <note type="margin" xml:id="i-JiwyBeGkcotbWNsBhwCBm9">
          Interpellationer
        </note>
        <note type="pageNumber" xml:id="i-KFVEcErFVVmAob7FijJK9d">
          19
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_19.pdf"/>
        <note type="margin" xml:id="i-7DjmJN9Yk9sSqQpxj5PNC4">
          Interpellationer
        </note>
        <p xml:id="i-TQyYDyPUkDn7xNaJP3eyuL">
          måste bli ett slut på utarmningen av offentlig verksamhet som
          behövs för en rimlig service och trygghet över hela landet.
        </p>
        <p xml:id="i-Ji1FfcLc837ktoaRWjTome">
          Mot bakgrund den utveckling i Gävleborgs län som jag gett exempel
          på ovan vill jag fråga näringsministern:
        </p>
        <p xml:id="i-RtGa8yN4cpdMG9JBo4zf7m">
          Vilka åtgärder är näringsministern beredd att vidta för att få
          statliga verk och myndigheter att ta sitt ansvar för god service
          och regional balans över hela landet?
        </p>
        <p xml:id="i-2BR3Rxe3vpEPH5shCYoRpi">
          Vilka initiativ är näringsministern beredd att ta för en bättre
          samord­ning av insatserna för att öka arbetstillfällena i Söderhamns
          kommun?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_20.pdf"/>
      </div>
    </body>
  </text>
</TEI>
