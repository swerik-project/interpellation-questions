<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0010">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:10</head>
        <author who="unknown">Lars Stjemkvist (s)</author>
        <minister who="unknown">näringsministern</minister>
        <topic>ansvarsbalansen vid större strukturförändringar inom företag</topic>
        <docDate when="1997-10-03">Inkom den 3 oktober</docDate>
        <status inProtocol="199798/prot-199798--026.xml" when="1997-11-06" status="answered">Besvarad den 6 november, Prot. 1997/98:26</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:10 av Lars Stjemkvist (s) till näringsministern
          om ansvarsbalansen vid större strukturförändringar inom företag
        </IPQ_title>
        <submission_info>
          Inkom den 3 oktoberBesvarad den 6 november Prot. 1997/98:26
        </submission_info>
      </div>
      <div type="IPQuestionBody">
        <p>
          Ericssons beslut att kraftigt minska sin verksamhet i Norrköping
          väcker en rad principiellt viktiga frågor. Vem har ansvaret för
          de struktur­förändringar, som följer av att företagen och därmed
          vi alla lever i ett allt högre tempo? Hur skall behovet av ett
          långsiktigt samarbete mellan det offentliga och privata förenas
          med kraven på ökad flexibilitet i näringsli­vet?
        </p>
        <p>
          Slutresultatet av Ericssons beslut kan bli att ca 1 200 jobb
          försvinner i Norrköping. Om en sådan omvandling sker på kort tid,
          då blir förstås kostnaderna för enskilda och kommunen enorma.
        </p>
        <note type="pageNumber">
          10
        </note>
        <pb facs="PDF:9"/>
        <p>
          Landshövdingen i Östergötland har på regeringens uppdrag och
          i samarbete med Norrköpings kommun formulerat vad som krävs för
          att kommunen och dess invånare skall klara den omställning som
          krävs.
        </p>
        <p>
          Listan med förslag visar att det inte handlar om någon kriskommun.
          Här finns gott om framtidsidéer. Utbyggnaden av högre utbildning
          och forskning inrymmer självfallet stora möjligheter för både
          privata och offentliga verksamheter. Norrköping är på god väg
          att etablera sig som ett avgörande brofäste i kontakterna med
          övriga Östersjöstater. Inom energi- och transportområdet finns
          många framgångsrika företag.
        </p>
        <p>
          Men som sagt, utan stöd utifrån är det förstås omöjligt att på
          kort tid förlora över 1 000 arbetstillfällen utan stora ekonomiska
          och mänskliga kostnader som följd. Därför har landshövdingen och
          kommunen pekat på vad som krävs för att ge framtidssatsningama
          ett nödvändigt näringstill­skott.
        </p>
        <p>
          I första hand har, tycker jag, Ericsson ett ansvar för att stödja
          kom­munen och dess invånare. Den privata och offentliga sektorns
          ömsesidiga beroende ökar. I en föränderlig och alltmer välutbildad
          värld blir företa­gen alltmer beroende av traditionellt offentliga
          investeringar. Fallet Norr­köping och Ericsson är ett bra åskådningsexempel.
          För bara ett drygt år sedan talade företaget om vad som krävdes
          för att företaget skulle kunna verka och växa i kommunen. Goda
          transporter, en fungerande barnom­sorg, närhet till högre utbildning
          och forskning m.m. var avgörande för framtiden.
        </p>
        <p>
          Det är naturligtvis inte rimligt att företaget först kräver långsiktiga
          in­vesteringar av kommunen, och sedan i stort sett över en natt
          bestämmer sig för att överge samma kommun. Ett förtroendefullt
          samarbete kräver ett gemensamt ansvarstagande.
        </p>
        <p>
          Jag tycker inte att Ericsson har tagit sitt ansvar i Norrköping.
          Företa­get har visserligen medverkat till att delar av verksamheten
          som säljs blir kvar i Norrköping. Vidare har man tagit ett visst
          ansvar för högskole- och forskningssatsningen. Dessa satsningar
          står dock inte i någon rimlig pro­portion till företagets moraliska
          ansvar eller ekonomiska förmåga.
        </p>
        <p>
          Norrköping vill av förklarliga skäl utveckla sina framtidsbranscher.
          Därför föreslås t.ex. en etablering av Industriellt Mikroelektronikcentrum.
          Syftet är naturligtvis att påskynda den omställning som krävs
          efter Erics­sons beslut. Ericsson borde ta ett betydligt större
          ansvar än vad som vi­sats hittills, för att underlätta denna omställning.
        </p>
        <p>
          Kommunen har redan till Ericsson framfört förslag till offensiva
          åt­gärder för att utveckla nya företag och arbetstillfällen. Tyngdpunkten
          ligger på utvecklingsprojekt inom Ericssons eget område, informa-
          tion/elektronik, och projekten baseras på nuvarande och framtida
          behov inom Ericssonkoncernen. Jag tycker att det är rimligt att
          staten också försöker förmå Ericsson att ta sitt ansvar genom
          att gå in med både enga­gemang och finansiering i projekten.
        </p>
        <p>
          Även staten har förstås ett ansvar. Det gäller inte minst alla
          de som inte utan vidare kan ta de nya jobb som förhoppningsvis
          skapas. Kraven på utbildning ökar på alla nivåer. Många av de
          som nu tvingas lämna Ericsson har kort utbildning, och åtskilliga
          är invandrare med bristfälliga svenskkunskaper.
        </p>
        <p>
          Landshövdingen och kommunen pekar bl.a. på behovet av ökat stöd
          till småföretagande och ytterligare arbetsmarknadspolitiska resurser.
        </p>
        <note type="margin">
          Interpellationer
        </note>
        <note type="pageNumber">
          11
        </note>
        <pb facs="PDF:10"/>
        <note type="margin">
          Interpellationer
        </note>
        <p>
          Norrköping är beroende av stora företag. Därför kan en riktad
          satsning på småföretagande vara av strategisk betydelse.
        </p>
        <p>
          Jag är medveten om att landshövdingens och kommunens förslag
          för närvarande bereds inom berörda departement. Jag tycker dock
          att det finns skäl att samtidigt föra en mer principiell diskussion
          om det privatas och det offentligas samarbete och ansvar. I en
          föränderlig värld blir den diskussionen allt viktigare. Företagen
          vill förstås att föränderligheten skall bejakas, att nödvändiga
          investeringar skall göras som ökar rörlighe­ten. Inte minst Ericssons
          bokslut visar att det finns svenska företag som hänger med i den
          internationella konkurrensen. Men är det verkligen rimligt att
          företagen tar hem vinsterna av rörligheten, medan det offentli­ga,
          dvs. skattebetalarna, ensamma får ansvara för framgångarnas baksida?
        </p>
        <p>
          En sak är säker, inte ens en så optimistisk kommun som Norrköping
          kan ensam stå för de kostnader som följer av att Ericsson måste
          hänga med i den föränderliga världen.
        </p>
        <p>
          Mot bakgrund av ovanstående frågar jag näringsministern vilka
          ini­tiativ han är beredd att ta för att skapa en rimlig balans
          mellan kommu­ners, statens och företagens ansvar vid stora strukturförändringar,
          i all­mänhet och när det gäller Norrköping?
        </p>
        <pb facs="PDF:11"/>
      </div>
    </body>
  </text>
</TEI>
