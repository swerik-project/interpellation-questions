<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0014">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:14</head>
        <author who="unknown">Peter Eriksson (mp)</author>
        <minister who="unknown">utrikesministern om regeringens informationskampanj</minister>
        <topic>Amsterdamfördraget</topic>
        <docDate when="1997-10-08">Inkom den 8 oktober</docDate>
        <status inProtocol="199798/prot-199798--020.xml" when="1997-10-28" status="answered">Besvarad den 28 oktober, Prot. 1997/98:20</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:14 av Peter Eriksson (mp) till utrikesministern
          om regeringens informationskampanj om Amsterdamfördraget
        </IPQ_title>
        <submission_info>
          Inkom den 8 oktoberBesvarad den 28 oktober Prot. 1997/98:20
        </submission_info>
      </div>
      <div type="IPQuestionBody">
        <p xml:id="i-5XALS7tq6JDg24xZY9RYdx">
          Måndagen den 29 oktober startade UD en stor reklamkampanj om
          och för Amsterdamfördraget, det förslag till ny grundlag för EU
          som för­handlats färdigt under sommaren. Enligt uppgifter från
          departementet är kostnaden för kampanjen ca 9 miljoner kronor.
          Den består av en relativt omfattande broschyr, annonser i dagspressen
          och TV-reklam. Rubriken för kampanjen är ”Jag är nyfiken EU”.
        </p>
        <p xml:id="i-XmL4YA2xxZpcMuXEYLBBEc">
          Kampanjen tar ställning. Var och en som gitter läsa broschyren
          eller annonserna kan försäkra sig om att så är fallet. Hela den
          vanliga retoriken och alla de vanliga begreppen från EU-kommissionen
          och ledande före­trädare för ståndpunkten att mer kompetens och
          befogenheter bör överfö­ras till EU finns med.
        </p>
        <p xml:id="i-dCreStvv3Qrp2dsLaqV8Y">
          Regeringens reklamkampanj väcker flera principiellt viktiga frågor.
          Å ena sidan sett är det oerhört viktigt att vi får i gång en offentlig
          diskussion om innehållet i Amsterdamfördraget eftersom förslaget
          innebär att makt i stor utsträckning flyttas från Sveriges riksdag
          till EU och EU:s institutio­ner och att vi därigenom får en ny
          politik som blir gällande här hemma i Sverige. Å andra sidan har
          det varit nästan omöjligt att få regeringsföre­trädare eller för
          den delen företrädare för andra partier att ställa upp i offentliga
          debatter om just Amsterdamfördraget. Man kan fråga sig om det
          här är en ny tendens i svensk politik. Är den politiska avsikten
          att ge sken av att EU-politiken och frågorna om EU:s framtid skall
          hållas vid sidan av och helst ovanför den svenska politiska debatten?
          Det här bete­endet från regeringens sida är oroande därför att
          den tveklöst bekräftar de
        </p>
        <pb facs="PDF:13"/>
        <p xml:id="i-Cph4asMbnDG83f4bESURnF">
          farhågor som många EU-kritiker hade före folkomröstningen om
          EU. Inte bara makten och besluten har flyttats längre bort. I
          stället för offentliga diskussioner har vi också fått en envägskommunikation
          där makten talar om för medborgarna hur det är. Det EU-kritiska
          folket får i det här fallet själva betala för att bli övertalade
          att byta åsikt och få reda på hur fel de har. Sverige är inne
          i en demokratisk utförsbacke. Det här är bara ett exempel av många.
        </p>
        <p xml:id="i-CgourBx7YzKEBAPF7Sabdx">
          En annan principiellt viktig fråga handlar om TV-reklam för politiska
          åsikter. TV-reklamen är alldeles uppenbart en del i kampanjen
          för Ams­terdamfördraget. Socialdemokraterna, har i vart fall tidigare,
          arbetat för att begränsa åsiktsreklam i TV. Nu satsar regeringen
          i stället på egen smygreklam i TV för att kringgå det existerande
          förbudet jämlikt 6 kap. 5 § i radio och TV-lagen. Om den här typen
          av åsiktsreklam blir tillåten kommer det med säkerhet att få stor
          effekt framöver. Vi kommer t.ex. att få se betydligt mer politisk
          TV-reklam i valrörelserna, där man, som i detta fallet, hänvisar
          till telefonnummer för att tittaren skall komma i kontakt med
          den mer hårdvinklade informationen.
        </p>
        <p xml:id="i-Lm3bA1U3cx8tGfhBt7bEca">
          Jag vill apropå UD:s reklamkampanj för Amstedamfördraget ställa
          några frågor till utrikesministern:
        </p>
        <p xml:id="i-WfHEavNDezXCNKqoYmYLSp">
          1. Avser utrikesministern verka för att även de som är kritiska
          till EU skall få motsvarande medel, dvs. ca 9 miljoner kronor
          till en reklam­kampanj mot Amsterdamfördraget?
        </p>
        <p xml:id="i-WqJW8fncxnmKuBhL1oLwxA">
          2. Innebär Utrikesdepartementets nya reklamkampanj att regeringen
          kommer att verka för en förändring vad gäller förbudet mot TV-
          reklam för politiska åsikter?
        </p>
        <pb facs="PDF:14"/>
      </div>
    </body>
  </text>
</TEI>
