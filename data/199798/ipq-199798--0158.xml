<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0158">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:158</head>
        <author who="unknown">Mikael Odenberg (m)</author>
        <minister who="unknown">inrikesministern</minister>
        <topic>den kommunala näringsverksamheten</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:158 av Mikael Odenberg (m) till inrikesministern
          om den kommunala näringsverksamheten
        </IPQ_title>
        <submission_info>
          Inkom den 4 februariBesvarad den 17 februari Prot. 1997/98:68
        </submission_info>
      </div>
      <div type="IPQuestionBody">
        <p>
          Kommunal näringsverksamhet
        </p>
        <p>
          Enligt kommunallagen gäller för kommunal förvaltningsverksamhet
          fyra viktiga restriktioner. Enligt självkostnadsprincipen skall
          kommunal verksamhet inte bedrivas i vinstsyfte. Enligt lokaliseringsprincipen
          skall den heller inte bedrivas utanför den egna kommunen. Enligt
          likställig- hetsprincipen skall kommunen behandla sina medlemmar
          lika och enligt offentlighetsprincipen skall fattade beslut vara
          tillgängliga för kommu­nens medlemmar.
        </p>
        <p>
          Kommunal verksamhet i bolagsform har i ökande utsträckning blivit
          ett sätt för kommuner att kringgå kommunallagens restriktioner.
          Detta är ett problem från flera utgångspunkter.
        </p>
        <p>
          För det första är den rikhaltiga floran av kommunala bolag ett
          rent demokratiproblem. Bolagsverksamheten kommer kort sagt i konflikt
          med offentlighetsprincipen. Även om sekretesslagen innehåller
          särskilda krav på just kommunala bolag så har bolagsbildningama
          i praktiken visat sig vara ett verksamt instrument för att begränsa
          medborgarnas insyn i det kommunala beslutsfattandet.
        </p>
        <p>
          För det andra skadas viktiga näringspolitiska intressen genom
          att kon­kurrensen snedvrids. I ökande utsträckning söker kommunerna
          genom bolagsbildningar att kringgå det kommunala regelverket och
          ge sig ut på en marknad där de inte hör hemma. Dessa bolag lever
          i två världar, som sällan går att kombinera.
        </p>
        <p>
          Kommunala bolag är påfallande ofta underkapitaliserade. Men med
          kommunal borgen och kommunen i ryggen kan man ta större affärsrisker
          än vanliga företag mäktar med. I praktiken agerar de kommunala
          bolagen med den kommunala beskattningsrätten som eget kapital
          och de kan i praktiken inte heller gå i konkurs, eftersom en konkurs
          skulle skada ägar- kommunens anseende och framtida lånevillkor.
        </p>
        <p>
          Ett antal kommunala bolag bedriver - i strid mot kommunallagens
          lo­kaliseringsprincip - verksamhet i andra kommuner. Detta ter
          sig inte minst betänkligt i de fall som handlar om bostadsföretag
          och där hela kommunens ekonomi står och faller med att de kommunala
          borgensåta­ganden som har ingåtts för bolaget inte behöver infrias.
          Några möjlighe-
        </p>
        <note type="margin">
          Interpellationer
        </note>
        <note type="pageNumber">
          163
        </note>
        <pb facs="PDF:162"/>
        <note type="margin">
          Interpellationer
        </note>
        <note type="pageNumber">
          164
        </note>
        <p>
          ter att beivra brott mot etablerad verksamhet som bedrivs i strid
          mot lokaliseringsprincipen finns dock inte för kommunernas medborgare.
        </p>
        <p>
          Stort risktagande för skattebetalarna
        </p>
        <p>
          Historiskt sett har den kommunala bolagsverksamheten växt fram
          ur bostadspolitisk särlagstiftning och naturliga monopol. I dag
          svarar bo­stadsbolag och energibolag också för den helt överväldigande
          delen av omsättningen i kommunal bolagsverksamhet.
        </p>
        <p>
          Detta är i sig en paradox. Under perioden 1991-1994 avreglerades
          bostadssektorn. Därefter har elmarknaden avreglerats. Inom båda
          de sektorer där kommunalt företagande har brett ut sig mest råder
          nu i stort sett konkurrensneutrala, yttre villkor.
        </p>
        <p>
          Den omständigheten att kommunala energi- och bostadsföretag nume­ra
          opererar på någorlunda lika villkor på en konkurrensutsatt marknad
          innebär fundamentalt ändrade förutsättningar. Framför allt medför
          bortta­gandet av de många speciella skyddsnäten att företagen
          nu är exponerade för affärsrisker på ett helt annat sätt än tidigare.
          Någon egentlig erfaren­het och kunskap om riskhantering finns
          dock inte inom den kommunala sfären.
        </p>
        <p>
          De kommunala bostadsföretagen
        </p>
        <p>
          De kommunala bostadsföretagen är numera jämställda med andra
          bo­stadsföretag när det gäller villkor för nyupplåning och beskattning.
          Den rest av ”ojämlikhet” som kvarstår mellan ”vanliga” bostadsföretag
          och den s.k. allmännyttan gäller företrädesvis att de senare åläggs
          en hyresle- dande roll i hyreslagen.
        </p>
        <p>
          Bostäder är extremt kapitalkrävande investeringar. De är av långsiktig
          art och förenade med ett betydande ekonomiskt risktagande. Normalt
          kräver sådana investeringar ett stort eget sparande men de kommunala
          bostadsföretagen har byggts upp utan krav på nämnvärt finansiellt
          spa­rande. Tvärtom har tidigare statliga stödsystem sökt minimera
          insatserna av eget kapital. Ja, staten har t.o.m. ställt upp med
          möjligheter till ”kreativ” bokföring genom att möjliggöra aktivering
          av rena driftskost­nader i de s.k. allmännyttiga bolagens balansräkningar.
        </p>
        <p>
          En avreglerad bygg- och bostadsmarknad kräver starka balansräk­ningar
          och lönsamma projekt. Men de s.k. allmännyttiga bostadsföretagen
          är generellt illa rustade. Flertalet kommunala bostadsföretag
          är hopplöst underkapitaliserade. Alla nyckeltal - soliditet, skuldsättningsgrad,
          ränte- betalningsförmåga, lönsamhet - är dåliga, även om spännvidden
          är mycket stor mellan olika företag. Att bostadskooperationen
          och många privata byggherrar har samma problem som de kommunala
          bostadsföre­tagen är en klen tröst.
        </p>
        <p>
          I den nya situationen måste de kommunala bostadsföretagen orientera
          sig mot kunderna på ett helt annat sätt än tidigare. I den mån
          företagen inte säljs så måste organisationerna trimmas, produkterna
          förädlas och - inte minst - kapitalbasen förstärkas. De kommunala
          bostadsföretagens egen organisation, SABO, försöker att gå i spetsen
          för en anpassning till de nya förhållanden som råder. Enskilda
          företag, som MKB i Malmö, satsar hårt på förnyelse och kundanpassning.
        </p>
        <p>
          Regeringen framstår dock som en enda stor, monumental bromskloss.
          I den mån regeringen över huvud taget har mäktat med att krysta
          fram någon åtgärd har denna med hög träffsäkerhet varit felaktig.
          Detta är
        </p>
        <pb facs="PDF:163"/>
        <p>
          särskilt tydligt när det gäller det avgörande viktiga behovet
          av att kapita- lisera de kommunala bostadsföretagen. Kommuner
          som vill bredda ägan­det straffas numera genom indragning av bolagets
          räntebidrag. Även om åtgärden företrädesvis omöjliggör försäljning
          av sådana underkapitalise- rade och räntebidragsberoende kommunala
          bostadsbolag som i alla fall inte har någon köpare, så är den
          ett uppenbart steg i helt fel riktning.
        </p>
        <p>
          Häromdagen redovisade fastighetskonsultföretaget Catella sin
          årliga redovisning av tillståndet hos S AB O-företagen. Enligt
          Catella har de 15 värst utsatta bolagen ett sammanlagt undervärde
          på i storleksordningen 5 miljarder kronor.
        </p>
        <p>
          Enligt den nya årsredovisningslagen skall ett aktiebolag med
          anlägg­ningstillgångar som varaktigt har förlorat i värde skriva
          ned dessa till­gångar. I praktiken torde detta innebära att ett
          antal kommunala bostads­företag enligt aktiebolagslagen är skyldiga
          att upprätta kontrollbalans­räkning och vidta åtgärder för att
          träda i likvidation.
        </p>
        <p>
          Med hänvisning till det anförda vill jag fråga inrikesministern:
        </p>
        <p>
          1. Vilka åtgärder avser regeringen vidta i syfte att motverka
          kommunal näringsverksamhet?
        </p>
        <p>
          2. Vilka åtgärder avser regeringen vidta för att stoppa kommunala
          före­tag som har etablerat verksamhet i strid mot kommunallagens
          lokali­seringsprincip?
        </p>
        <p>
          3. Vilka åtgärder avser regeringen vidta för att underlätta -
          i stället för att som nu försvåra - en ökning av kapitalbasen
          i de kommunala bo­stadsföretagen?
        </p>
        <p>
          4. Vad avser regeringen att göra för att tillse att alla kommunala
          bostads­företag fullgör sina förpliktelser enligt årsredovisningslagen
          och ak­tiebolagslagen?
        </p>
        <pb facs="PDF:164"/>
      </div>
    </body>
  </text>
</TEI>
