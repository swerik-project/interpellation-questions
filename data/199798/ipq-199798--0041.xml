<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0041">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:41</head>
        <author who="unknown">Chatrine Pålsson (kd)</author>
        <minister who="unknown">socialministern</minister>
        <topic>kampen för ett narkotikafritt samhälle</topic>
        <docDate when="1997-10-24">Inkom den 24 oktober</docDate>
        <status inProtocol="199798/prot-199798--024.xml" when="1997-11-04" status="answered">Besvarad den 4 november, Prot. 1997/98:24</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:41 av Chatrine Pålsson (kd) till socialministern
          om kampen för ett narkotikafritt samhälle
        </IPQ_title>
        <submission_info>
          Inkom den 24 oktoberBesvarad den 4 november Prot. 1997/98:24
        </submission_info>
      </div>
      <div type="IPQuestionBody">
        <p>
          Länge har Sverige stått som förebild ute i världen när det gäller
          att bekämpa narkotikamissbruket. Motståndet mot narkotika förenar
          alla etablerade politiska partier, och det finns heller inte något
          glapp mellan politiker och medborgare i denna fråga. I stort sett
          alla tycker att det är viktigt att slå tillbaka narkotikan.
        </p>
        <p>
          Men situationen i dagens Sverige är allt annat än ljus. På papperet
          har vi många bra lagar som reglerar problemet, men den praktiska
          tillämp­ningen av narkotikapolitiken visar stora brister. Man
          skulle t.o.m. kunna säga att den är både haltande och kraftlös.
          Drastiska nedskärningar inom kommuner och polis har lett till
          att missbruk bland unga människor inte upptäcks och åtgärdas i
          tid.
        </p>
        <p>
          Alltfler ungdomar prövar narkotika i de tidiga tonåren. Trots
          att poli­sen har kraftig underbemanning så gör de rekordbeslag
          på snart sagt vartenda rejvparty. Detta är en otäck larmklocka.
          Hur mycket mer narko­tika hade polisen lyckats hitta om de inte
          hade blivit av med så mycket personal?
        </p>
        <p>
          I dag står lärare och annan skolpersonal oftast helt maktlösa
          när de misstänker att en elev har börjat experimentera med droger.
          Utanför de flesta skolorna i storstadsområdena pågår försäljning.
          Man kan i det sammanhanget överväga om det inte är lämpligt att
          på försök införa drogtester i skolan.
        </p>
        <p>
          Ett grundläggande problem med svensk narkotikapolitik är att
          vi inte tagit missbrukande människor på allvar under den tid de
          grundlagt sitt beroende. En oberättigad optimism har fått oss
          att tro på att vederbörande själv skall komma till insikt om sitt
          missbruk och antingen lägga av med det eller be om hjälp att göra
          det. Konsekvensen är att samhället har låtit nedbrytningen gå
          alltför långt och det har dröjt ända till när narkomanen börjar
          närma sig gravens rand som samhället har gripit in och stått till
          tjänst med den vård och behandling som skulle ha satts in kanske
          tio år tidigare. Det säger sig självt att en människa som under
          lång tid levt utan­för normal social samvaro och som inte känner
          några ”vanliga” männi­skor får det svårt att komma tillbaka till
          samhällsgemenskapen.
        </p>
        <p>
          Ett annat problem är svårigheterna med att i praktiken döma de
          bilis­ter som ertappas med att vara narkotikapåverkade i trafiken.
          Det är en absolut nödvändighet att lagstiftningen skärps så att
          vi effektivt kan arbe­ta för att göra trafiken till en narkotikafri
          zon.
        </p>
        <p>
          Det gäller nu att regeringen inser att kampen för ett narkotikafritt
          samhälle går via att skapa en brist på narkomaner. Kampen mot
          narkoti­kamissbruket handlar om förebyggande åtgärder och snabba
          ingripanden. Vi kan inte vänta till missbrukarna har blivit vårdpaket.
          Först när vi nått därhän att nyrekryteringen stoppats kan vi börja
          avrusta behandlings­hemmen. Är så länge behövs de för att åtminstone
          försöka rädda en del av de missbrukare som annars går en för tidig
          död till mötes.
        </p>
        <note type="margin">
          Interpellationer
        </note>
        <note type="pageNumber">
          37
        </note>
        <pb facs="PDF:36"/>
        <note type="margin">
          Interpellationer
        </note>
        <p>
          För att lyckas med vår vision om ett narkotikafritt samhälle
          behövs det ett helt batteri av åtgärder. Det handlar bl.a. om
          att tillämpa förbudet mot narkotikakonsumtion, att införa behandlingsskyldighet,
          att skärpa narkotikakontrollen vid våra gränser och att hejda
          ”läckaget” av läkeme­del ut ”på gatan”.
        </p>
        <p>
          Mot bakgrund av ovanstående vill jag rikta följande frågor till
          soci­alminister Margot Wallström:
        </p>
        <p>
          Vilka åtgärder avser regeringen vidta för att i ett tidigt skede
          komma till rätta med drogproblemen?
        </p>
        <p>
          Är regeringen beredd att ta ett helhetsgrepp i syfte att få ett
          narkotika­fritt samhälle?
        </p>
        <p>
          Är regeringen beredd att vidta åtgärder för att lagstifta om
          förbud mot att framföra motorfordon av narkotikapåverkade personer?
        </p>
        <pb facs="PDF:37"/>
      </div>
    </body>
  </text>
</TEI>
