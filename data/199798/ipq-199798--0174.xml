<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0174">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:174</head>
        <author who="unknown">Karin Pilsäter (fp)</author>
        <minister who="unknown">finansministern</minister>
        <topic>hushållstjänster</topic>
        <docDate when="1998-02-09">Inkom den 9 februari</docDate>
        <status inProtocol="199798/prot-199798--071.xml" when="1998-02-20" status="answered">Besvarad den 20 februari, Prot. 1997/98:71</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:174 av Karin Pilsäter (fp) till finansministern
          om hushållstjänster
        </IPQ_title>
        <submission_info>
          Inkom den 9 februari Besvarad den 20 februari Prot. 1997/98:71
        </submission_info>
      </div>
      <div type="IPQuestionBody">
        <p xml:id="i-Usw24PEaD6p4wuQNWjiEoT">
          Sysselsättningen i Sverige är katastrofalt låg. Jämfört med oktober
          1994 när s-regeringen tillträdde ligger sysselsättningen 27 000
          personer lägre. Färre människor har jobb nu än när regeringen
          tillträdde. Färre människor har jobb nu än för ett år sedan. Den
          öppna arbetslösheten sjunker visserligen, men vid det här laget
          vet alla att det beror på att människor går in i utbildning eller
          någon form av åtgärd eller helt enkelt försvinner från arbetsmarknaden
          helt och hållet. Några nya jobb i till­räcklig omfattning är det
          inte fråga om. Arbetslösheten måste bekämpas med att fler får
          jobb. Detta är bakgrunden till att Folkpartiet koncentrerar kampen
          mot arbetslösheten i en kamp för nya jobb.
        </p>
        <p xml:id="i-HidqStBp9tDRZSrDmnqDLS">
          Det verkar råda ganska bred enighet över partigränserna om att
          en stor potential för nya jobb finns i den privata tjänstesektorn.
          Det gäller både enklare tjänster som städning och mer kunskapsintensiva
          som ex­empelvis advokattjänster. En enkel och billig åtgärd, som
          troligen skulle ge snabba effekter på sysselsättningen, vore att
          minska de mycket stora skattekilama på s.k. hushållsnära tjänster.
          I vissa fall, om köparen är en egenföretagare, kan skattekilen
          bli över 90 %!
        </p>
        <p xml:id="i-L69nU43RUawEPjwpbDiZFB">
          För privatpersoner är det praktiskt taget omöjligt att betala
          för tjänster som städning, hämtning eller lämning av bam på dagis,
          trädgårdsarbete etc. i någon nämnvärd omfattning. För att köpa
          en timmes arbete av nå­gon annan behöver de flesta själva arbeta
          sex sju timmar. Skall man köpa tjänster för privatlivet är det
          alltså en mycket lönsam affär att göra det svart.
        </p>
        <p xml:id="i-DPZLC7xDjAo9Py7xHJnAck">
          Marknaden för hushållstjänster finns redan, men den är svart.
          Och det är det höga skatteuttaget som lägger en stendöd hand över
          den vita mark­naden. Riksskatteverket uppskattar att det svarta
          hushållsarbetet - lågt räknat - omsätter 10 miljarder kronor om
          året. Tjänsteutredningens un­dersökningar visar att över 90 000
          hushåll köper svarta tjänster varje år, vilket kan uppskattas
          till nära 10 000 helårsarbeten. Undersökningar visar också att
          det framför allt är barnfamiljer som är benägna att köpa svarta
          tjänster.
        </p>
        <p xml:id="i-LBuR5TEPpRYpTffmxtzqos">
          Orimliga skatteregler leder alltså till att tusentals och åter
          tusentals människor vänjer sig vid att fiffla och leva vid sidan
          av lagen. I ett väl­färdssamhälle borde det vara oacceptabelt
          att arbeta utan försäkrings­skydd och pensionsrättigheter.
        </p>
        <note type="margin" xml:id="i-Q8fcuQ5bgAMuqJSVdJgeXZ">
          Interpellationer
        </note>
        <note type="pageNumber" xml:id="i-Rwzb4WdRHqdWRZP9TTf36E">
          183
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_183.pdf"/>
        <note type="margin" xml:id="i-XMpdM7Qdqx5DUucru9Lp3J">
          Interpellationer
        </note>
        <note type="pageNumber" xml:id="i-AqCrGwzPATzTNGcCBgRNrd">
          184
        </note>
        <p xml:id="i-JWDDydXDKiLDHbH7AmY2q8">
          Allt detta är väl känt. Debatten om hushållstjänster har böljat
          fram och tillbaka. Frågan är väl utredd.
        </p>
        <p xml:id="i-4VjaGqQgw4HKU7puJEAuxJ">
          I kammarens frågestund den 5 februari sade finansministern att
          frågan om att göra det möjligt för vanliga inkomsttagare att köpa
          hjälp till hem­met måste övervägas noga. Men regeringen har redan
          haft gott om tid på sig att överväga den egna utredningens analyser
          och förslag. Dan Anders­sons över 500-sidiga utredning (SOU 1997:17)
          presenterades för snart ett år sedan. Sedan dess har antalet jobb
          sjunkit.
        </p>
        <p xml:id="i-G2WYyQa96FZcYoXS2YQv9c">
          Redan innan dess hade mängder med konkreta förslag lagts fram.
          Ti­digt ute i debatten var ekonomen Ann-Marie Pålsson. På den
          borgerliga regeringens uppdrag lämnade en annan ekonom, Lars Vinell,
          ett förslag i utredningen Uppskattad sysselsättning (SOU 1994:3).
          Flera partier i riksdagen har också lagt fram olika förslag för
          att släppa loss tjänstesek­torn och göra svarta jobb vita. Det
          behövs inga fler utredningar. Nu krävs handling.
        </p>
        <p xml:id="i-RPivjBnbty9goMc1yxRcTo">
          Mot denna bakgrund vill jag fråga finansministern:
        </p>
        <p xml:id="i-6B7SH4565CtuTmJg9FbG2w">
          1. Avser regeringen prioritera åtgärder och förändringar som
          kan leda till att nya jobb skapas framför åtgärder och förändringar
          som leder till att arbetskraften minskar?
        </p>
        <p xml:id="i-Uidbi45c9MdKqyfZsAKvfD">
          2. Hur mycket längre tid behöver regeringen för att skaffa en
          uppfattning om det är bra eller dåligt med skattelättnader för
          hushållsnära tjänster när nya jobb skall skapas?
        </p>
        <p xml:id="i-HN7UXykcxVTGmGooqqeEqa">
          3. Vilka förändringar i övrigt avser regeringen göra för att
          göra svarta tjänstejobb vita?
        </p>
        <p xml:id="i-EBm7UCKYJyeoP4J54SMJ4t">
          4. Vilka åtgärder är regeringen beredd till för att få fart på
          sysselsätt­ningen i den privata tjänstesektorn?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_184.pdf"/>
      </div>
    </body>
  </text>
</TEI>
