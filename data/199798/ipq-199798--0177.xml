<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0177">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:177</head>
        <author who="unknown">Margitta Edgren (fp)</author>
        <minister who="unknown">socialministern</minister>
        <topic>personalen i vården</topic>
        <docDate when="1998-02-11">Inkom den 11 februari</docDate>
        <status inProtocol="199798/prot-199798--073.xml" when="1998-03-03" status="answered">Besvarad den 3 mars, Prot. 1997/98:73</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:177 av Margitta Edgren (fp) till socialministern
          om personalen i vården
        </IPQ_title>
        <submission_info>
          Inkom den 11 februariBesvarad den 3 mars Prot. 1997/98:73
        </submission_info>
      </div>
      <div type="IPQuestionBody">
        <p>
          Bakgrund
        </p>
        <p>
          Antalet vårdplatser har minskat kraftigt till följd av utvecklingen
          un­der senare år. Under perioden 1985-1995 minskade antalet vårdplatser
          med ca 7 %, justerat med hänsyn till att genom ädelreformen överfördes
          ca 30 000 från landstingen till kommunerna (enligt statistisk
          årsbok 1997 för landsting). Det finns planer på många håll i landet
          om ytterligare neddragningar. Trots detta har antalet sjukhus
          minskat marginellt och en förskjutning har skett från stora till
          små sjukhus.
        </p>
        <p>
          Även antalet vårddagar har minskat medan antalet intagningar
          har förblivit oförändrat i stort sett.
        </p>
        <p>
          Det är medelvårdtiderna som kortats dramatiskt. Enligt Landstings­förbundet
          var medeltiden inom kirurgisk vård 4,8 dagar och inom medi­cinsk
          5,7. Vilket innebär att vårdplatsavvecklingen sker enligt en helt
          annan planeringsmodell än vårdkonsumtionen.
        </p>
        <p>
          Detta betyder att vården blivit alltmera intensiv genom att omsätt­ningen
          av patienter ökat så kraftigt. Detta i sin tur har ökat trycket
          på personalen. Det finns inga fem minuter då och då att sitta
          ned och bara samtala och reflektera med varandra eller med patienter.
        </p>
        <p>
          Det är också detta ökade och ökande arbetstryck som t.ex. sjuksköter­skor
          ger uttryck för när de säger sig önska byta yrke. Man känner sig
          göra ett dåligt arbete när tiden inte räcker för att fullt ut
          ta ansvar för att pati­enterna får den omvårdnad de behöver och
          borde kräva.
        </p>
        <note type="margin">
          Interpellationer
        </note>
        <pb facs="PDF:186"/>
        <note type="margin">
          Interpellationer
        </note>
        <note type="pageNumber">
          188
        </note>
        <p>
          Detta ökande arbetstryck gäller i lika hög grad undersköterskorna.
          Deras erfarenheter och förtrogenhet med sitt yrke tas inte till
          vara och i organisationsförändringar har deras kompetens inte
          alltid värderats.
        </p>
        <p>
          Det finns ca 20 500 läkare som arbetar i vården, ca 66 000 sjukskö­terskor
          och 38 000 undersköterskor och sjukvårdsbiträden.
        </p>
        <p>
          Brist på personal inom några år
        </p>
        <p>
          Landstingsförbundet visar i en aktuell rapport att vården kommer
          att ha brist på personal efter år 2000. Medelåldern bland de anställda
          är hög vilket betyder att många blir pensionerade i stort sett
          samtidigt. Detta gäller alla kategorier av vårdpersonal. Antalet
          examinerade sjuksköter­skor minskar inte men kommunerna och landstingen
          kommer att konkur­rera om legitimerade sjuksköterskor samtidigt
          som löneläget i Sverige gör det attraktivt att arbeta utomlands
          t.ex. i Norge.
        </p>
        <p>
          Läkare som pensioneras efter år 2007 är flera än de som nyexamine-
          ras och några år därefter är pensioneringarna tre gånger så stora
          som nu.
        </p>
        <p>
          Den största bristen kommer att uppstå bland undersköterskor och
          sjukvårdsbiträden. En orsak är att allt färre söker till vårdprogrammet
          i gymnasieskolan och de som kommer in har inte vårdprogrammet
          som sitt förstahandsval. Detta kommer troligen innebära att avhoppen
          blir många eftersom det kan iakttas vid andra program där antalet
          förstahandsval är låga.
        </p>
        <p>
          Eftersom det är de allra svårast sjuka som vårdas på sjukhus
          ökar kra­ven på kompetens där dvs. det krävs mera kompetens av
          nyexaminerade och mera vidare- och fortbildning för redan anställda
          för att de skall kun­na ge den sjukvård som patienterna behöver.
          Samtidigt har ju även kom­munerna ansvar för viss vård och även
          där har kraven på kompetens och större kunnande ökat.
        </p>
        <p>
          Risken finns att det på sikt inte finns tillräckligt många utbildade
          för de behov som då finns. Detta kan tvinga vårdgivare dvs. landsting,
          kom­muner att använda lägre kvalificerad och icke utbildad personal
          och det kommer att sänka vårdens kvalitet.
        </p>
        <p>
          Varför väljer inte unga människor i dag att söka sig till vårdutbildning­ar?
        </p>
        <p>
          Det finns säkert många orsaker till att gymnasieskolans omvårdnads-
          program inte är lockande. Dels är det krävande och ger ändå inte
          en yr­kesidentitet, man är inte undersköterska trots tre år på
          omvårdnadspro- grammet. Och omvårdnadsprogrammet ger inte heller
          särskild behörighet för sjuksköterske- eller läkarutbildning eller
          andra högskoleutbildningar inom vård.
        </p>
        <p>
          Dels finns många exempel på och beskrivningar av hierarkierna
          i vår­den och det lockar inte ungdomar i dag. De söker yrken med
          flexibilitet, söker sig till områden där de själva kan ta initiativ
          och blir uppskattade och belönade för det.
        </p>
        <p>
          Vården är en kvinnoarbetsmarknad och den som andra områden do­minerade
          av kvinnor har oftast manliga chefer. I det förhållandet kan det
          ligga ett skäl till att inte de flickor med de bästa betygen söker
          omvård­nadsprogrammet i första hand.
        </p>
        <p>
          Jag tror att vi måste förändra innehållet i vården och organisationen
          för att få de bästa unga människorna att söka vård i första hand.
          Omvård­nadsprogrammet bör ge en yrkesidentitet och dessutom kvalificera
          till
        </p>
        <pb facs="PDF:187"/>
        <p>
          vidare studier. Vi måste riva återvändsgränderna. Den som söker
          sig till vård måste kunna göra en karriär inom vården utan att
          stoppa och tvingas starta på nytt.
        </p>
        <p>
          Vi måste lyssna på ungdomarna, göra vården till ett område där
          ini­tiativ uppskattas och uppmuntras. Ge tydliga ansvarsområden
          för alla de personalkategorier som arbetar under eget, professionellt
          ansvar.
        </p>
        <p>
          Att våga vara nära medmänniskor som lider och har det svårt måste
          uppskattas och uppvärderas. Urvalet till vårdutbildningar bör
          göras mera noga, vi bör värdera mänsklig mognad tillika med betyg
          och intervjuer. Vi måste bli bättre på att ta till vara erfarenhet
          och förtrogenhetskunskap. Vi måste inse att vård är en kunskapsintensiv
          verksamhet och därför organisera vidare- och fortbildning för
          alla personalkategorier. Eftersom jämställdhet är en kvalitetsfråga
          och bristen på jämställdhet i vårdens utbildningar riskerar att
          visa sig som en lägre kvalitet i verksamheten. Mest besvärande
          är bristen på män inom omvårdnadsutbildningama. Och sist men inte
          minst riva pyramiderna för större öppenhet, släppa fram kvinnliga
          chefer, ge ansvar till den som har kompetens och skapa karriär­vägar
          för alla.
        </p>
        <p>
          Mot bakgrund av detta vill jag ställa följande frågor till socialminis­tern:
        </p>
        <p>
          Är socialministern oroad av det scenario som jag beskriver där
          brist på personal visar sig åren 2005-2010 på grund av de stora
          pensionsav­gångarna och alltför få sökande till vårdutbildningarna
          nu?
        </p>
        <p>
          På vilka sätt ämnar socialministern, som har ansvar för landets
          hälso- och sjukvård, bidra till att ungdomar ser vården i Sverige
          som en intres­sant och viktig arbetsmarknad?
        </p>
        <p>
          Hur ämnar socialministern öka kraven på jämställdheten inom vården,
          dvs. vilka krav ämnar socialministern ställa på vårdens huvudmän
          för att de skall anstränga sig att öka kvaliteten genom en bättre
          fördelning mel­lan män och kvinnor som yrkesarbetande i vården?
        </p>
        <p>
          På vilket sätt har socialministern uppmuntrat vårdens huvudmän
          att sprida chefsansvar även till de kvinnor som har kompetens,
          erfarenhet och utbildning?
        </p>
        <p>
          Om socialministern håller med mig om att det finns mycket att
          göra vad gäller vårdens innehåll och organisation för att unga
          människor skall välja omvårdnad som sin yrkesväg, på vilket sätt
          ämnar socialministern bidra till förändring?
        </p>
        <p>
          Hur uppmuntrar socialministern den högskoleutbildning för underskö­terskor,
          mentalsköterskor och bamsköterskor som nu startat på försök i
          Göteborg?
        </p>
        <pb facs="PDF:188"/>
      </div>
    </body>
  </text>
</TEI>
