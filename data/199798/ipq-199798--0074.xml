<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0074">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:74 av Henrik S Järrel (m) till statsrådet
          Pierre Schori om säkerhetskontroll som skäl för nekat uppehållstillstånd
        </IPQ_title>
        <submission_info>
          Inkom den 10 novemberBesvarad den 1 december Prot. 1997/98:37
        </submission_info>
      </div>
      <div type="IPQuestionBody">
        <p>
          Det är i dagarna ett år sedan Mohammad Shakeri begick självmord
          sedan han av Utlänningsnämnden förvägrats uppehållstillstånd efter
          tio års vistelse här i landet. Denna tragedi passerade varken
          den allmänna opinionen eller regeringen obemärkt förbi.
        </p>
        <pb facs="PDF:69"/>
        <p>
          Nu riskerar vi att kunna få ännu ett sådant tragiskt fall. Den
          irakiske läkaren och trebamspappan Zewar al-Dabbagh är genom regeringens
          beslut i juni i år utvisad till Irak - ett land som man ogärna
          utvisar någon till i dag. På hittills tämligen dunkla och motstridiga
          grunder anses al- Dabbagh - efter elva år som aktad specialistläkare
          här - enligt säpo utgö­ra en potentiell säkerhetsrisk.
        </p>
        <p>
          Utvisningen är icke verkställd då al-Dabbagh för närvarande håller
          sig gömd. Han har låtit förstå att han inte avser att låta sig
          fångas levande för att utvisas till Irak.
        </p>
        <p>
          al-Dabbagh har tillgång till advokat och äger givetvis rätt att
          anmäla säpo hos t.ex. JO och/eller JK för granskning av ärendets
          handläggning. Han kan även begära förnyad prövning hos Utlänningsnämnden.
          Det är för närvarande inte känt om så skett.
        </p>
        <p>
          Regeringen har sedan årsskiftet genom en till riksdagen föreslagen
          och antagen ny bestämmelse i utlänningslagen frånhänt Utlänningsnämn­den
          möjligheten att överlämna förnyade ansökningar om uppehållstill­stånd
          till regeringen för ”över”-prövning. Det är, såvitt känt, inte
          heller möjligt att hos allmän domstol i ett typfall som detta
          i sak få prövat vad som läggs en till last.
        </p>
        <p>
          I utlänningsärenden som det här aktualiserade kompliceras dessutom
          bedömningarna av att mer eller mindre faktiskt grundade skäl som
          kan sägas röra rikets säkerhet skall vägas mot individens intresse
          av en kor­rekt rättslig behandling.
        </p>
        <p>
          Jag är väl medveten om att statsrådet är förhindrad att yttra
          sig i en­skilda ärenden som är under beredning eller som eljest
          ännu icke är av­gjorda av behörig instans. Problemet har emellertid
          en principiell sida.
        </p>
        <p>
          Vilka åtgärder avser statsrådet vidta för att den enskildes rättstrygghet
          skall vara tillgodosedd i sådana fall som här relaterats?
        </p>
        <pb facs="PDF:70"/>
      </div>
    </body>
  </text>
</TEI>
