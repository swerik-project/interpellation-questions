<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0109">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:109</head>
        <author who="i-R9MuNkxgtjYredKHhh6ujV">Per Bill (m)</author>
        <minister who="unknown">finansministern</minister>
        <topic>sta­tens insatser och kostnader för sekelskiftesomställningen</topic>
        <docDate when="1998-01-08">Inkom den 8 januari</docDate>
        <status inProtocol="199798/prot-199798--064.xml" when="1998-02-10" status="answered">Besvarad den 10 februari, Prot. 1997/98:64</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:109 av Per Bill (m) till finansministern
          om sta­tens insatser och kostnader för sekelskiftesomställningen
        </IPQ_title>
        <submission_info>
          Inkom den 8 januariBesvarad den 10 februari Prot. 1997/98:64
        </submission_info>
      </div>
      <div type="IPQuestionBody">
        <p xml:id="i-AKiS6SHKoCxfwx1RhHfbo7">
          Medvetenheten om de problem som sekelskiftet innebär för många
          in­formationssystem börjar sakta sprida sig såväl i Sverige som
          i vår om­värld. Problemet att gå från sista december 1999 till
          första januari år 2000 är varken trivialt eller litet. Myndigheter,
          företag och privatper­soner runt om i världen har dataprogram
          eller elektronisk utrustning som är kodade med två i stället för
          fyra siffror i årtalet. Om dessa inte kodas om eller byts ut till
          modernare program kommer kaos att uppstå i datasys­temen när vi
          går in i 2000-talet.
        </p>
        <p xml:id="i-Bd7oFwC4SoJRgr57tRNJ61">
          Alltfler inser i dag att dessa problem inte får underskattas
          och att det är nödvändigt att vidta åtgärder omedelbart. Vi moderater
          har länge för­sökt fästa regeringens uppmärksamhet på problemet,
          bl.a. via interpella­tion och partimotion, men den socialdemokratiska
          regeringen har alltför länge trivialiserat problemet och ägnat
          sig åt sedvanlig utredning och segdragning av frågan.
        </p>
        <note type="margin" xml:id="i-W39odNXKZdk9LQZimbCpg">
          Interpellationer1997/98:1 -313
        </note>
        <note type="pageNumber" xml:id="i-LQa3CVU9f1kbnhN69PF5Kk">
          105
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_105.pdf"/>
        <note type="margin" xml:id="i-D5oniT6LDstSWeNTwsxELc">
          Interpellationer1997/98:1 -313
        </note>
        <note type="pageNumber" xml:id="i-QNAYXbnQZ8xBFNQ4mEiEqg">
          106
        </note>
        <p xml:id="i-T2LQbk8NtaMLU7eDrNFMWA">
          Det är hög tid att regeringen inser att denna fråga lämpar sig
          synnerli­gen illa för segdragning och att problemet inte kan lösas
          utan extra resur­ser.
        </p>
        <p xml:id="i-HTscWU8LwEq6m29PjyNb5L">
          Hur mycket 2000-omställningen kommer att kosta i Sverige och
          hur stor del av denna kostnad som hamnar i den offentliga sektorn
          är svårt att säga. Siffrorna i den svenska debatten har hittills
          pendlat mellan 50 och 150 miljarder kronor för Sveriges del. Eftersom
          staten i Sverige är en så stor del av samhället kan man anta att
          minst 60 % av dessa kostnader kommer att falla på den offentliga
          sektorns alla datorer, som registrerar och kontrollerar såväl
          företag som individer från vaggan till graven. Därmed skulle skattebetalarnas
          del av notan uppgå till någonstans mellan 30 och 90 miljarder
          kronor.
        </p>
        <p xml:id="i-Uqp7S2N9kTBMJTGKwhifzz">
          I den moderata partimotionen 1997/98 (m512) föreslog vi att:”IT-kommissionen
          måste med kraft leda statens arbete att anpassa si­na system för
          att klara millennieskiftet. Detta arbete kan bl.a. komma att innebära
          svåra prioriteringsproblem. Kommissionen måste kunna avgöra vilka
          system som är mest vitala och måste åtgärdas först. Den måste
          ock­så tillse att avvägningar görs huruvida nuvarande program
          och system skall omprogrammeras för att klara millennieskiftet
          eller om hela system skall bytas mot andra, som både klarar millennieskiftet
          och har bättre prestanda än nuvarande system. Kommissionen bör
          också erbjuda sig att leda och samordna det civila samhällets
          anpassning och tillse att kom­munikationen mellan samhällets olika
          delar fungerar.”
        </p>
        <p xml:id="i-MQuFn6pxgtjvxfSCynywka">
          I en tidigare interpellationsdebatt i frågan i april 1997 konstaterade
          jag att:
        </p>
        <p xml:id="i-WTELDiSUTdTgFgkdTiahiT">
          ”En gemensam uppfattning bland berörda myndigheter, exempelvis
          RSV och RFV, är att en lösning av millennieproblemet också förutsätter
          att regelsystemen inom skilda politikområden förenklas eller i
          vart fall inte byggs ut ytterligare de närmaste åren.”
        </p>
        <p xml:id="i-8L7m9zTSE6cT1Xf1bcWfRX">
          Jag frågade också finansministern som är ansvarig minister:
        </p>
        <p xml:id="i-QvjBbwxeR1xH5FvmXgNci3">
          1. ”Har finansministern i sin bedömning av det statliga utgiftsbehovet
          framgent räknat med de miljardbelopp som sekelskiftesomställningen
          kommer att innebära?
        </p>
        <p xml:id="i-XEa6f4qfGM2o5HwbjukNCk">
          2. Finns några planer på att efter förebild i bl.a. Storbritannien
          skapa en gemensam anpassningsberedning för det allmännas och privatas
          be­hov i frågan?”I sitt svar hävdade finansministern att:”Åtgärderna
          för att lösa 2000-problemen skall vidtas inom ordinarie ekonomiska
          ramar.”
        </p>
        <p xml:id="i-6yVv4eJLm5Luz1vt48PnyQ">
          Vidare svarade ministern att:”Det finns emellertid för närvarande
          ingenting som tyder på att det behövs en formaliserad samverkan
          för det allmännas och privatas behov i frågan - utöver det som
          för närvarande görs.”
        </p>
        <p xml:id="i-FCrZVoEEa8Vt4bDA61XxW2">
          Mot bakgrund av den senaste utvecklingen på området och mot bak­grund
          av bl.a. Statskontorets samlade bedömning av läget som redovisa­des
          för regeringen i höstas vill jag fråga finansministern:
        </p>
        <p xml:id="i-NgiWfunBx4tE6F9fHELSac">
          1. Vidhåller finansministern fortfarande att alla 2000-problemen
          skall vidtas inom ordinarie ekonomiska ramar?
        </p>
        <p xml:id="i-Rk6Ai6PgMFfFyf2zQjD1it">
          2. Vidhåller finansministern att ingenting tyder på att det behövs
          en formaliserad samverkan för det allmännas och privatas behov
          i frågan enligt den modell vi skisserat ovan i partimotion (m512)?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_106.pdf"/>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_107.pdf"/>
      </div>
    </body>
  </text>
</TEI>
