<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0033">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:33</head>
        <author who="i-LxsP75BKS1JijkM9qnLfyY">Christel Anderberg (m)</author>
        <minister who="unknown">justitieminis­tern</minister>
        <topic>Ekobrottsmyndigheten</topic>
        <docDate when="1997-10-17">Inkom den 17 oktober</docDate>
        <status inProtocol="199798/prot-199798--022.xml" when="1997-10-30" status="answered">Besvarad den 30 oktober, Prot. 1997/98:22</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:33 av Christel Anderberg (m) till justitieminis­tern
          om Ekobrottsmyndigheten
        </IPQ_title>
        <submission_info>
          Inkom den 17 oktoberBesvarad den 30 oktober Prot. 1997/98:22
        </submission_info>
      </div>
      <div type="IPQuestionBody">
        <p xml:id="i-Nmmi9fmTkB4b9yXujGPJTz">
          I årets budgetproposition säger regeringen att Ekobrottsmyndigheten
          (EBM) skall inrättas den 1 januari 1998 som en åklagarmyndighet
          inom åklagarväsendet. Vidare sägs att en organisationskommitté
          skulle inrättas under hösten 1997 för att förbereda och verkställa
          bildandet av EBM.
        </p>
        <note type="margin" xml:id="i-4KGgkhvWkrGZ2VAz3jWUoX">
          Interpellationer
        </note>
        <note type="pageNumber" xml:id="i-8cNhRWzE7Tj9wciFQKET8i">
          29
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_29.pdf"/>
        <note type="margin" xml:id="i-HztqtobMTZZgxjfngyCWYh">
          Interpellationer
        </note>
        <note type="pageNumber" xml:id="i-YAat2iWphz6jGBpxAkWaLd">
          30
        </note>
        <p xml:id="i-Kk6wDaVPGSBK46XGeusi4h">
          Först den 2 oktober 1997 utfärdade regeringen kommittédirektiv
          (1997:107) Bildandet av Ekobrottsmyndigheten. Enligt dessa tillkallas
          en särskild utredare med uppgift att förbereda och bilda en ny
          myndighet för bekämpning av ekonomisk brottslighet, EBM. Samme
          särskilde utredare fick ungefär samma uppdrag i december 1996.
          Nu när det återstår två och en halv månad tills den nya myndigheten
          skall börja verka synes det mesta vara ogjort och en lång rad
          judiciella, administrativa och praktiska frågor är alltjämt olösta.
        </p>
        <p xml:id="i-EkLJP12asYSGANrhFXkvPv">
          I kommittédirektiven hänvisas till en inom Justitiedepartementet
          upp­rättad promemoria, också den daterad den 2 oktober 1997, innehållande
          de riktlinjer för EBM:s organisation och arbetsformer den särskilde
          utre­daren skall besluta om.
        </p>
        <p xml:id="i-UJG7LKmtUdP9ThP8cTZzf4">
          I nämnda promemoria sägs bl.a.: ”Regeringen har i budgetpropositio­nerna
          för 1997 och 1998 tagit ställning till att Ekobrottsmyndigheten
          skall vara en åklagarmyndighet och ingå i åklagarväsendet. Det
          hindrar inte att vissa särlösningar kan behövas med hänsyn främst
          till myndighe­tens särskilda roll med nationella stabsfunktioner-------.
          Ekobrottsmyn­digheten är i vissa avseenden en myndighet direkt
          under regeringen. Myndigheten kommer därför att förfoga över ett
          eget anslag och kommer också att få ett eget regleringsbrev där
          mål och återrapporteringskrav anges för verksamheten. Som framgår
          under avsnitt 3.1 kommer Ekobrottsmyndigheten även att ge in en
          egen årsredovisning till regering­en. Genom denna lösning kommer
          verksamhetsansvaret att ligga samlat hos Ekobrottsmyndigheten.”
        </p>
        <p xml:id="i-XqoPE67jkV9x337JKya2iB">
          I denna promemoria bekräftas alltså de farhågor som undertecknad
          har framfört i olika sammanhang och som Moderata samlingspartiet
          givit uttryck för i kommittémotionen 1997/98:ml028 Åtgärder mot
          den eko­nomiska brottsligheten att regeringen inte inför riksdagen
          på ett korrekt sätt har redovisat sina planer när det gäller EBM:s
          förvaltningsmässiga status. I budgetpropositionen ges bara en
          halvsanning.
        </p>
        <p xml:id="i-Xu4nvgyCxjsVefiYUEpAc1">
          I promemorian sägs vidare: ”Myndighetens (dvs. EBM:s) chef ansva­rar
          således för att regeringen får det underlag som den behöver vad
          avser alla som tjänstgör vid myndigheten. Riksåklagaren och Rikspolisstyrelsen
          lämnar erforderligt underlag till Ekobrottsmyndigheten.------
          På centralnivå inrättas ett samverkansorgan mot ekobrott (Ekorådet).
          Rådet är ad­ministrativt knutet till Ekobrottsmyndigheten och
          består av berörda verkschefer m.fl.------ Ekobrottsmyndigheten
          bör dock inte vara beroen­de av att skaffa konsensus i Ekorådet
          för att utföra arbete inom ramen för de nationella stabsuppgifterna.”
        </p>
        <p xml:id="i-V2DrVdqt6ofuHXxks8pDJ2">
          Det sagda innebär i klartext att RÅ och RPS i vissa avseenden
          blir underställda EBM samt att det blir fritt fram för EBM:s chef
          att köra över RÅ och RPS när man så tycker, allt med regeringens
          goda minne. Detta har regeringen inte underställt riksdagen för
          prövning och godkännande.
        </p>
        <p xml:id="i-BXC4tyq6p7gP5ckH3k5psK">
          Förberedelsearbetet med EBM lämnar mycket i övrigt att önska.
          Av okänd anledning har det t.ex. inte skett någon utlysning av
          de tjänster som avses bli inrättade vid EBM. I stället går den
          särskilde utredaren, tillika generaldirektör och blivande chef
          för myndigheten, och hand­plockar folk till olika befattningar.
          Åklagarväsendets personalnämnd synes vara helt satt åt sidan.
          Hur kan ett sådant förfarande anses vara förenligt med god demokratisk
          ordning inom statlig förvaltning? Allt talar för att det inom
          polisen kommer att bli fråga om tvångskommende- ringar. Vilken
          effekt kan detta förväntas få på personalens motivation
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_30.pdf"/>
        <p xml:id="i-S4Fx3BYezbFejyCdbgwPCo">
          inför arbetsuppgifterna och därmed ytterst på effektiviteten
          i verksamhe­ten?
        </p>
        <p xml:id="i-X6P72XQkec2rvQ6Jqrt22J">
          Analysen av EBM:s anslagsbehov är utomordentligt bristfällig,
          kan­ske beroende på att den har anförtrotts åt en person med på
          detta område obefintlig kompetens och erfarenhet. I budgetpropositionen
          anslås för 1998 litet drygt 180 miljoner kronor i huvudsak utgör
          detta överföringar av medel som i dag anslås till ekobrottsbekämpning
          inom åklagar- och polisväsendet. Ett enkelt överslag ger vid handen
          att detta belopp knappt kommer att förslå till täckande av grundlönerna
          för den tänkta personal­staben. Det blir ingenting över till driften.
          Utgångspunkten är således att en organisation som i dag har skapat
          besvärande balanser på grund av brist på resurser skall klara
          inte bara de nuvarande utan och en mängd nya arbetsuppgifter med
          i stort sett oförändrat anslag. Antingen är det vi ser en i omorganisationens
          form förklädd ambitionsminskning från rege­ringens sida när det
          gäller ekobrottsbekämpningen eller också krävs be­tydande tillskott
          av resurser utöver dem som anslagits i budgetpropositio­nen.
        </p>
        <p xml:id="i-NgN8rrS9npS1v7VHCGwRMD">
          Mot bakgrund av de uppgifter som framkommit om ofullständigt
          re­dovisade fakta till riksdagen, om personalförsörjningsfrågan
          och om grava felkalkyler vill jag fråga om justitieministern är
          beredd att dra till­baka regeringens förslag att inrätta EBM redan
          den 1 januari 1998 och återkomma till riksdagen när ett acceptabelt
          beslutsunderlag föreligger.
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_31.pdf"/>
      </div>
    </body>
  </text>
</TEI>
