<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0003">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:3</head>
        <author who="i-GoPG5SYP7B72kfnF4EmN5b">Lennart Brunander (c)</author>
        <minister who="unknown">kulturministern</minister>
        <topic>jämställdhetsarbetet inom Svenska kyrkan</topic>
        <docDate when="1998-09-17">Inkom den 17 september</docDate>
        <status inProtocol="199798/prot-199798--009.xml" when="1997-10-02" status="answered">Besvarad den 2 oktober, Prot. 1997/98:9</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:3 av Lennart Brunander (c) till kulturministern
          om jämställdhetsarbetet inom Svenska kyrkan
        </IPQ_title>
        <submission_info>
          Inkom den 17 septemberBesvarad den 2 oktober Prot. 1997/98:9
        </submission_info>
      </div>
      <div type="IPQuestionBody">
        <p xml:id="i-TCoNVed5veZKLvRq2iQZBA">
          Återkommande uppstår en diskussion om på vilket sätt prästtillsätt­ningar
          sker. Debatten och upprördheten rör i allmänhet det faktum att
          kvinnliga sökanden åsidosätts. Det förekommer också att präster
          som verkar utifrån den självklara förutsättningen att kvinnor
          skall ha samma möjligheter inom kyrkan som män också nedvärderas
          när en tjänst skall tillsättas. Det resulterar i att präster som
          säger sig inte kunna arbeta till­sammans med sina kvinnliga kolleger
          i kyrkliga frågor får tjänsten.
        </p>
        <p xml:id="i-ETUqhWHhhHs6MaTXNuR4Po">
          Frågan om kvinnoprästmotstånd påverkar kyrkoherdetillsättning
          är åter aktuell. Under senare tid har anmälningar till jämställdhetsombuds-
          mannen gjorts efter att det tillsatts kyrkoherdar i Hedvig Eleonora
          för­samling i Stockholm och Vallda församling i Göteborgs stift.
          De aktuella tillsättningarna har upprört känslorna och sätter
          ljuset på att allt inte sker på bästa sätt inom kyrkan.
        </p>
        <p xml:id="i-ABJw1LJGQoccnvpCCiw4HM">
          Kyrkan, likaväl som alla andra i samhället, har ett ansvar att
          uppnå jämställdhet. Det som är bestämt i svensk lag att en arbetsgivare
          är skyl­dig att verka för jämställdhet gäller även tillsättandet
          av en kyrkoherde. Svenska kyrkan har själv genom beslut på kyrkomöte
          beslutat att kvinnor och män skall arbeta sida vid sida med samma
          möjligheter till avance­mang inom kyrkan. Det är mot denna bakgrund
          som jag tycker att det är anmärkningsvärt det som sker. Var tredje
          gång en kyrkoherde tillsätts är det inte pastoratet utan domkapitlet
          som tillsätter tjänsten. Den s.k. tred- jegångstillsättningen.
        </p>
        <p xml:id="i-A3JXgwtt7NfM26sBAXxb5r">
          Svenska kyrkan kommer att få en friare ställning i förhållande
          till riksdag och regering, men det ändrar inte på ansvaret som
          kyrkan liksom alla andra arbetsgivare har i detta sammanhang.
          Vad jag förstår har inte jämställdhetsombudsmannen kunnat sätta
          kraft bakom orden så att lagens anda kunnat få genomslagskraft.
          I flera stift är det fortfarande möjligt för kvinnoprästmotståndare
          att få tjänster i arbetsledande ställning. På några ställen är
          det to.m. troligt att så sker.
        </p>
        <p xml:id="i-LRBM1okayQ3yxWNvvaxDQQ">
          Tillsättning av kyrkoherdetjänster är speciellt viktiga. En rundfråga,
          som Kyrkans Tidning gjort till samtliga stift i Sverige ger vid
          handen att i flera stift förekommer regelbundet att präster som
          säger att de inte kan arbeta tillsammans med kvinnliga präster
          blir kyrkoherdar. När detta sker åsidosätter arbetsgivaren stiftet,
          domkapitlet, sitt ansvar att verka för jämställdhet.
        </p>
        <p xml:id="i-LkLjFNYoj2Te6jo72T5QXz">
          Som jag uppfattar det är svensk lag entydig och också klar när
          det gäller jämställdhet vid tillsättande av tjänster. En arbetsgivare
          skall verka för att uppnå jämställdhet. Det innebär att alla kvinnliga
          präster och man­liga präster skall behandlas lika och ha samma
          möjlighet. På en arbets­plats där det ena könet är underrepresenterat
          skall detta vägas in vid till­sättandet av tjänsten. I kyrkans
          fall med en stark dominans av män är det också så att domkapitlet
          eller församlingen, den som skall tillsätta tjäns­ten, skall se
          till att det finns både kvinnliga och manliga sökande. Så sker
        </p>
        <note type="margin" xml:id="i-CATR14Nc5734iQqEv7y8xR">
          Interpellationer1997/98:1-313
        </note>
        <note type="pageNumber" xml:id="i-RBFx3t2Jp63ETnkVHL5QcW">
          3
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_3.pdf"/>
        <note type="margin" xml:id="i-h6G27x4uabDuLksQW7Tso">
          Interpellationer1997/98:1 -313
        </note>
        <p xml:id="i-SUkGE3ZAVaJXAZiNNB6R6q">
          ofta inte och jämställdhetsombudsmannen får ingen rätsida på
          detta för­hållande. Om det beror på brister i lagstiftningen eller
          om det är bristande resurser hos jämställdhetsombudsmannen vet
          jag inte. Klart är dock att något måste göras. Och kulturministern
          har, som ansvarig i regeringen för kyrkofrågor, skyldighet att
          reagera och att agera i frågan. Det är hela regeringens ansvar
          att jämställdhetsfrågoma följs upp och att jämställd­hetsombudsmannen
          får tillräckliga resurser till detta.
        </p>
        <p xml:id="i-XuV5oPeMu2gWp7GnSXEWag">
          Vid det kyrkomöte som nyligen avslutats har frågan diskuterats
          och en hårdare press kommer att sättas på biskoparna för att de
          beslut som tidigare kyrkomöten har fattat skall bli verklighet
          i alla stift. Vad som då sätts på sin spets är om en kvinnoprästmotståndare,
          som deklarerat att han inte i kyrkliga sammanhang kan arbeta tillsammans
          med en kvinnlig kol­lega, kan få en kyrkoherdebefattning. Präster
          liksom alla andra har natur­ligtvis rätt att ha vilken personlig
          uppfattning man vill, men de som skall ha en arbetsledande befattning
          inom kyrkan skall fullt ut arbeta efter de målsättningar som kyrkomötena
          satt upp. Det gäller då också skyldighe­ten för kvinnliga och
          manliga präster att arbeta tillsammans.
        </p>
        <p xml:id="i-MNQMn1sheJqTF9Mw6z9znS">
          Jag anser att parallellt med de beslut som tas inom kyrkan måste
          riks­dag och regering ta sitt ansvar att de lagar vi beslutat
          om följs.
        </p>
        <p xml:id="i-FJRNcXuNtxaEvfHRtCSWxc">
          Mot den bakgrunden vill jag ställa följande frågor till kulturministern:
        </p>
        <p xml:id="i-PXGeDtjnZ5So9hzJFzsE4M">
          Vad kommer regeringen att göra för att de präster som är uttalade
          motståndare till kvinnliga präster inte befordras till kyrkoherde?
        </p>
        <p xml:id="i-SvUsqjYwqkhTpv4cudhvaS">
          Kommer regeringen att besluta om ändring av instruktionen till
          dom­kapitlen och ändra i anställningsförordningen för att jämställdhetskraven
          skall bli bättre tillgodosedda vid tjänstetillsättning, även när
          det handlar om tredjegångstillsättning?
        </p>
        <p xml:id="i-YYesUjutmjsFRKiTbeogKa">
          Kommer regeringen att ge jämställdhetsombudsmannen instruktioner
          och resurser så att jämställdhetslagen kan följas upp när det
          gäller till­sättningar av tjänster inom Svenska kyrkan?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_4.pdf"/>
      </div>
    </body>
  </text>
</TEI>
