<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0057">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:57</head>
        <author who="unknown">Bo Könberg (fp)</author>
        <minister who="unknown">justitieministern</minister>
        <topic>oberoende granskning av Leanderaffären</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:57 av Bo Könberg (fp) till justitieministern
          om oberoende granskning av Leanderaffären
        </IPQ_title>
        <submission_info>
          Inkom den 4 november Förfallen
        </submission_info>
      </div>
      <div type="IPQuestionBody">
        <p>
          De senaste dagarna har medierna rapporterat om de uppgifter som
          registrerats av Säkerhetspolisen beträffande snickaren Torsten
          Leander och som var skälet till att han år 1979 av säkerhetsskäl
          inte fick kvarstan- na på sitt arbete på Marinmuseet i Karlskrona.
        </p>
        <p>
          Politisk åsiktsregistrering är sedan länge förbjuden i vårt land.
          Själv­klart behöver vi en säkerhetspolis med uppgift att värna
          landets själv­ständighet och det demokratiska systemet mot dem
          som vill använda spionage eller våld för att skada eller omstörta
          den svenska demokratin. Men denna säkerhetspolis måste arbeta
          inom de ramar som uppställs av riksdag och regering.
        </p>
        <p>
          Om de senaste dagarnas uppgifter om vad akten om Leander innehål­ler
          är riktiga, vilket förefaller sannolikt då detta närmast har bekräftats
          från den nuvarande SÄPO-ledningen, har Säkerhetspolisen i fallet
          Lean­der ägnat sig åt förbjuden åsiktsregistrering. Detta är mycket
          allvarligt och väcker förstås misstankar att så har skett i fler
          fall än i Leanders.
        </p>
        <p>
          Vad som gör de aktuella avslöjandena extra allvarliga är att
          det dröjt 18 år tills det material lämnats ut som gör det sannolikt
          att SÄPO brutit mot lagen och att Leander behandlats felaktigt.
          Under dessa år har Lean­der sökt få rättelse, bl.a. genom att
          utan framgång vända sig till Europa­domstolen i Strasbourg.
        </p>
        <p>
          Säkerhetstjänstens verksamhet har varit föremål för översyn vid
          flera tillfällen under årens lopp - främst av SÄPO-kommittén,
          den särskilde utredaren Carl Lidbom och Säkerhetsskyddsutredningen.
          Vi har från Folkpartiets sida mot bakgrund av detta tidigare ansett
          att det saknats anledning att göra ytterligare en översyn. Efter
          avslöjandena om innehål­let i SÄPO:s Leanderakt är läget annorlunda.
        </p>
        <p>
          Avslöjandet har ytterligare en aspekt. Den europeiska domstolen
          för de mänskliga rättigheterna avgjorde den 26 mars 1987 det s.k.
          Leander- målet. Domstolen ansåg inte att det förelåg några brott
          mot den europeis­ka konventionen eftersom personkontrollen stod
          under uppsikt av bl.a. JO och JK. Utslaget var inte enhälligt
          - tre av domstolens sju ledamöter hade en annan uppfattning.
        </p>
        <p>
          I medierna rapporteras nu att SÄPO-chefen är ”förvånad” över
          upp­gifterna angående Torsten Leander i SÄPO:s register. Justitieministern
          håller dörren öppen för skadestånd och rapporteras anse att Torsten
          Le­ander är berättigad till en ursäkt. Mot bakgrund av detta är
          det högst rimligt att ställa sig frågan: Hur kunde den dåvarande
          svenska regeringen instruera statens ombud vid förhandlingarna
          i Europadomstolen att driva saken så hårt? Kände regeringen inte
          till innehållet i SÄPO:s akt? Eller om den gjorde det, har dagens
          justitieminister en helt annan uppfattning av vad som är åsiktsregistrering
          än den dåvarande justitieministern?
        </p>
        <p>
          En minst lika allvarlig fråga är hur det kan komma sig att ett
          fall som har varit föremål för granskning av JO, JK, parlamentariska
          utredningar och särskilda utredare nu när det efter 18 år når
          offentlighetens ljus före­faller ha ett väsentligt annorlunda
          innehåll än vad som hittills hävdats från statsmakternas sida.
          Om innehållet i Leanders akt är det som nu
        </p>
        <note type="margin">
          Interpellationer
        </note>
        <note type="pageNumber">
          55
        </note>
        <pb facs="PDF:54"/>
        <note type="margin">
          Interpellationer
        </note>
        <note type="pageNumber">
          56
        </note>
        <p>
          hävdas, finns det enligt min mening anledning att ånyo pröva
          formerna för kontrollen av Säkerhetspolisens verksamhet.
        </p>
        <p>
          Enligt min mening är det därför angeläget att skyndsamt utreda
          vad som förevarit i Leanderfallet. Denna granskning skulle kunna
          ske av någon eller några oberoende jurister och genomföras under
          några måna­der. Resultatet av en sådan granskning skulle sedan
          ligga till grund för ställningstagande om en mer omfattande granskning
          bör ske av Säker­hetspolisens verksamhet och kontrollen av densamma.
          Ytterst handlar dessa frågor om medborgarnas förtroende för rättsstaten.
        </p>
        <p>
          Mot bakgrund av vad som anförts vill jag fråga justitieministern:
        </p>
        <p>
          Avser regeringen att skyndsamt tillse att en oberoende granskning
          sker av Säkerhetspolisens och svenska statens hantering av fallet
          Torsten Leander?
        </p>
        <pb facs="PDF:55"/>
      </div>
    </body>
  </text>
</TEI>
