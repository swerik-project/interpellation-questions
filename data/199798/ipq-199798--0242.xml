<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0242">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:242</head>
        <author who="unknown">Per Bill (m)</author>
        <minister who="unknown">statsministern</minister>
        <topic>Posten AB</topic>
        <docDate when="1998-03-24">Inkom den 24 mars</docDate>
        <status inProtocol="199798/prot-199798--098.xml" when="1998-04-28" status="answered">Besvarad den 28 april, Prot. 1997/98:98</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:242 av Per Bill (m) till statsministern
          om Posten AB
        </IPQ_title>
        <submission_info>
          Inkom den 24 marsBesvarad den 28 april Prot. 1997/98:98
        </submission_info>
      </div>
      <div type="IPQuestionBody">
        <p>
          Posten har nu redovisat sitt bokslut för 1997. Synar man resultaten
          för respektive affärsområde finner man att det är ett bolag med
          uppenbara ekonomiska problem.
        </p>
        <p>
          Inom affärsområdet Brev görs en rekordvinst på 1 103 miljoner
          kro­nor. Lönsamheten kan inte kritiseras, men resultatet beror
          på att Posten utnyttjade sin monopolställning och genomförde en
          rekordhöjning av portot för enstycksförsändelser. Portot höjdes
          med närmare 30 %. Där­med har Posten AB gått upp i EU-toppen med
          det högsta portot för en­stycksförsändelser. Främst drabbade är
          privatpersoner, ideella föreningar och småföretag.
        </p>
        <p>
          Detta skulle Posten inte ha lyckats med om det inte vore så att
          Posten i praktiken fortfarande har en monopolställning på marknaden
          med 97 % marknadsandel. Konkurrensen växer visserligen fram, inte
          minst som ett resultat av portohöjningen, men med ojusta konkurrensmetoder
          gör Pos­ten sitt yttersta för att hålla konkurrenter borta.
        </p>
        <p>
          Postens strävan att bibehålla sin monopolställning på postmarknaden
          grundar sig på att Posten anser sig behöva göra övervinster inom
          detta område som kan täcka underskott inom annan verksamhet. T.ex.
          går affärsområde Finansiella Tjänster med 241 miljoner kronor
          i förlust och Posten Försäljning med 309 miljoner kronor i förlust.
          Andra affärsområ­den har en mycket låg vinst och klarar sig med
          nöd och näppe från att hamna på minussidan. Under rubriken Gemensamt
          döljer sig också en stor förlust uppgående till 488 miljoner kronor,
          vad denna består av har inte Posten redovisat.
        </p>
        <pb facs="PDF:243"/>
        <p>
          Postens missbruk av sin dominerande ställning på postmarknaden
          är inte något nytt, det har pågått under flera år. Inte heller
          är det en nyhet att vissa av Postens andra affärsområden går med
          stora förluster. Regering­ens undfallenhet att ta itu med problemen
          har nu fört Posten AB in i en alarmerande situation som drabbar
          både konsumenter och de postanställ- da.
        </p>
        <p>
          Min fråga till statsrådet är mot bakgrund av ovanstående:
        </p>
        <p>
          Avser statsrådet vidta åtgärder så att enhetsportot för enstycksförsän-
          delser kan sänkas till en europeisk normalnivå i stället för att
          övervinster­na används till att finansiera kringverksamhet som
          går med förlust?
        </p>
        <pb facs="PDF:244"/>
      </div>
    </body>
  </text>
</TEI>
