<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199798--0140">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1997/98:140</head>
        <author who="i-Kytbd3WZfQeKTPffXjTEpk">Eva Zetterberg (v)</author>
        <minister who="unknown">utrikesministern</minister>
        <topic>påvens besök på Kuba</topic>
        <docDate when="1998-01-22">Inkom den 22 januari</docDate>
        <status inProtocol="199798/prot-199798--063.xml" when="1998-02-06" status="answered">Besvarad den 6 februari, Prot. 1997/98:63</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1997/98:140 av Eva Zetterberg (v) till utrikesministern
          om påvens besök på Kuba
        </IPQ_title>
        <submission_info>
          Inkom den 22 januariBesvarad den 6 februari Prot. 1997/98:63
        </submission_info>
      </div>
      <div type="IPQuestionBody">
        <p xml:id="i-3ZeP7JmajXoSBrrENzXcCx">
          Den 21 januari 1998, anländer påven, Johannes Paulus II, till
          Kuba. Det är första gången som landet besöks av en påve. Det är
          naturligtvis en stor och glädjande händelse för Kubas alla katoliker,
          men är också av stor betydelse för hela den kubanska befolkningen.
          Det är också ett led i att avbryta den påtvingade isoleringen
          av Kuba.
        </p>
        <p xml:id="i-G2J2aEmcCu9h8mNfAZPJCT">
          Den amerikanska blockaden, initierad för 35 år sedan, däremot
          bibe­hålls och skärps. Den s.k. Helms-Burton-lagen som trädde
          i kraft i mars 1996 har genom olika tillägg ytterligare försvårat
          livet för kubanerna. Trots att FN flera år i rad och med allt
          större stöd uppmanat USA att upphöra med blockaden har den fortsatt.
          I omröstningen 1997 blev det 143 röster mot blockaden och 17 nedlagda.
          USA får numera bara stöd av Israel och Uzbekistan.
        </p>
        <p xml:id="i-BJdS5Swtwww5npBta2aZbX">
          Det sjunde ibero-amerikanska toppmötet ägde rum på ön Isla Mar-
          garita i Venezuela i november 1997. Det avslutades med bl.a. en
          stark uppmaning till USA att ompröva Helms-Burton-lagen.
        </p>
        <p xml:id="i-GA13DLigrvzhVXxq8U2EzC">
          En majoritet i den amerikanska kongressen och senaten står bakom
          blockaden och Helms-Burton-lagstiftningen. Men enskilda ledamöter
          i kongress och senat har gått emot och dessutom agerat för att
          bidra med
        </p>
        <note type="margin" xml:id="i-HY51VUvxL1kN8UNoSijfJ3">
          Interpellationer1997/98:1 -313
        </note>
        <note type="pageNumber" xml:id="i-Sifz2mriGaaAo71eRPJUHa">
          143
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_143.pdf"/>
        <note type="margin" xml:id="i-RB93e4qrRz77Gthmx3k21K">
          Interpellationer1997/98:1-313
        </note>
        <p xml:id="i-EYiicEi9P1WES5ZBdFU5Kw">
          humanitär hjälp till Kuba. Ideella organisationer, som exempelvis
          Pasto­rer för Fred, bedriver också ett aktivt arbete genom att
          sända mediciner och andra förnödenheter till Kuba. I en uppmärksammad
          rapport från mars 1997 från The American Association for World
          Health påtalas att USA:s blockad mot Kuba dramatiskt har skadat
          hälsan och näringstill­gången för ett stort antal vanliga kubaner.
        </p>
        <p xml:id="i-SJj5JQAfF1FQ59Bzc5KEbf">
          Kuba har lyckats i många avseenden. Analfabetism och hög späd­barnsdödlighet
          som kännetecknar många länder i tredje världen har utro­tats.
          Kubas utbildnings- och hälsosystem är på samma nivå som i de flesta
          västländer. Däremot finns det förvisso uppenbara problem på Kuba
          vad gäller yttrandefrihet. Allmänna val till nationalförsamlingen
          och kom­munfullmäktige hålls vart femte respektive 2,5 år. Valdeltagandet
          till kommunalvalen i oktober 1997 var mycket högt, drygt 97 %,
          och delta­gandet i lokala organisationer är omfattande. Problemet
          är dock att det bara är ett parti som får ställa upp och förbud
          att bilda politiska partier råder. Enligt Amnestys årsrapport
          från 1997 finns det minst 600 samvets- fångar och ytterligare
          några hundra politiska fångar på Kuba. I juli 1997 fängslades
          fyra framträdande ledare för oppositionen. FN:s speciella rapportör
          för Kuba, svensken Carl-Johan Groth, påtalade i sin rapport till
          FN i november 1997 en rad missförhållanden.
        </p>
        <p xml:id="i-3sQAj2RFqb9vR6iw6wxL6G">
          Relationen mellan Kuba och den europeiska unionen är inte heller
          problemfri. Visserligen har EU reagerat skarpt mot Helms-Burton-
          lagstiftningen genom att medlemsländer antagit motåtgärder. Ändå
          är Kuba ett av få latinamerikanska länder som saknar handelsavtal
          med EU.
        </p>
        <p xml:id="i-QuVCKxmiNf4VKDcX6GhcaY">
          Handeln mellan Sverige och Kuba liksom svenska investeringar
          på Kuba har ökat. Samtidigt har de ekonomiska problemen på Kuba,
          liksom svårigheter att finna nya handelspartner efter Sovjetblockets
          upplösning, förhindrat en utveckling av större omfattning. Intresse
          finns från svenska företag att investera på Kuba, men det behövs
          uppbackning från den svenska regeringen vad gäller exempelvis
          exportkrediter. Det är också önskvärt att öka intresset från frivilliga
          organisationer att verka på Kuba. Svenska kunskaper och erfarenheter
          inom miljöområdet, liksom inom den sociala sektorn bör tas till
          vara. En del tror att man genom att rasera Ku­bas ekonomi skapar
          bättre villkor för en demokratisk utveckling i landet. Verkligheten
          visar att denna metod är destruktiv när det gäller utveckling
          av såväl ekonomi som demokrati. Sveriges politik gentemot Kuba
          bör inrikta sig på att bevara och utveckla de sociala framsteg
          som gjorts i landet samtidigt som vi medverkar till att understödja
          en demokratisk utveckling.
        </p>
        <p xml:id="i-Hocy274wFfiiMn7KkBboHZ">
          Sverige har sedan länge goda relationer med Kuba på flera nivåer
          och områden och kan i viss mån motverka effekterna av den amerikanska
          blockaden. Det pågående påvebesöket innebär förhoppningsvis ett
          ge­nombrott när det gäller att bryta isoleringen av Kuba.
        </p>
        <p xml:id="i-EXDgBNo7DUoXz27gc1nxmp">
          Jag vill fråga utrikesministern:
        </p>
        <p xml:id="i-E5kA6ucUcMwoAVMwZaesb7">
          1. Vilka åtgärder vidtar den svenska regeringen för att få ett
          slut på den amerikanska blockaden mot Kuba?
        </p>
        <p xml:id="i-GyhPXsr7JnkEK5WCSn2Xzc">
          2. Vilka åtgärder har den svenska regeringen vidtagit för att
          få till ett handelsavtal mellan Kuba och EU?
        </p>
        <p xml:id="i-CgyL2ABZd6YSKoAu17ck2K">
          3. Vilka åtgärder har den svenska regeringen vidtagit för att
          bidra till att öka yttrandefriheten på Kuba?
        </p>
        <note type="pageNumber" xml:id="i-63KeJpNfwQegDuXV2KBXPb">
          144
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_144.pdf"/>
        <p xml:id="i-6nRdM4AgqQZNMXgKj3J8Vk">
          4. Vilka åtgärder har den svenska regeringen vidtagit för att
          underlätta för svenska företag att etablera sig på Kuba och även
          i övrigt öka handelsförbindelserna mellan Kuba och Sverige?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199798/pages/ip_199798_145.pdf"/>
      </div>
    </body>
  </text>
</TEI>
