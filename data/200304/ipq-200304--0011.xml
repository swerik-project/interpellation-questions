<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0011">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0011</head>
        <author who="i-D6hrZCxPVTQxPgXvGFfuJ7">Ulf Sjösten</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>Tullverket som en del av rättsväsendet</topic>
        <docDate when="2003-09-29">den 29 september</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GR1011</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:11 av Ulf Sjösten (m) till finansminister
          Bosse Ringholm om Tullverket som en del av rättsväsendet
        </IPQ_title>
      </div>
      <div type="IPQuestionBody">
        <p xml:id="i-HCoNrc3ECP5cbfqq1ygpsc">
          Smuggling av narkotika, dopningspreparat, alkohol och cigaretter
          till Sverige har ökat kraftigt. Ett mycket tydligt exempel är
          de stora mängder Rohypnol som sedan lång tid tillbaka väller in
          över Sveriges gränser. Tullens beslag har också ökat trots ansträngda
          resurser.
        </p>
        <p xml:id="i-9wdJEzSNSStUhFuCACR3Pn">
          I en kommande utredning "Framtidens Tullverk" föreslås enligt
          uppgift omfattande och drastiska neddragningar av tullens resurser.
        </p>
        <p xml:id="i-Gv7e8te2Bz5rQ9pj15dWyJ">
          Enligt tullpersonal innebär förslaget en stor fara för att verksamheten
          inte kan fullgöras på ett bra sätt och utgör ett hot mot det svenska
          samhället.
        </p>
        <p xml:id="i-TJF2FTjgMuyZfzFSoN3SgA">
          Inom kort utvidgas EU med tio nya medlemsstater, vilket kan innebära
          att illegala varor i större utsträckning kan komma in till Sverige
          från dessa länder.
        </p>
        <p xml:id="i-RmBz9jr2QZojEKWzqGAfqF">
          I budgetpropositionen för 2004 sägs att: "Inom gränsskyddets
          kontrollverksamhet skall narkotikakontrollen ges fortsatt högsta
          prioritet. Bekämpning av den organiserade narkotikasmugglingen
          skall därvid prioriteras. Hög prioritet skall också ges kontroller
          mot storskalig illegal införsel av sprit och tobak. Det är av
          speciell vikt att gränsskyddsverksamheten utvecklas och effektiviseras".
        </p>
        <p xml:id="i-FvyVXVZS8dFJdohv1CQJuF">
          Anslagen till tullverksamheten står i skarp kontrast mot ovanstående
          uttalande om politikens inriktning. Anslaget kommer att innebära
          en kraftig nedskärning av antalet tulltjänstemän. Personal som
          arbetar med klarering av legala varor i samspel med importföretag
          men även förmodligen också personal som arbetar med brottsbekämpning
          kommer att få gå.
        </p>
        <p xml:id="i-AvVKJg8QysBLYXpsNRGdAA">
          Det kommer att minska tullens möjligheter till en bra reell och
          personell kontrollverksamhet och därigenom minska slagkraften
          i en viktig brottsbekämpande verksamhet.
        </p>
        <p xml:id="i-JCATK3WxtmgQgdZRMniStx">
          På en av mig ställd skriftlig fråga säger finansministern att
          det inte finns skäl att vidta några ytterligare åtgärder från
          regeringens sida.
        </p>
        <p xml:id="i-3eQtEVHXiN6H3YJhBM9n5d">
          När nu konsekvenserna av regeringens budgetförslag blir alltmer
          tydliga ställer jag återigen frågan.
        </p>
        <p xml:id="i-HcA5RVj687f9U7UaZkobdY">
          Vilka åtgärder avser statsrådet att vidta för att tullens brottsbekämpande
          verksamhet ska kunna prioriteras i enlighet med regeringens egna
          inriktning?
        </p>
      </div>
    </body>
  </text>
</TEI>
