<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0418">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0418</head>
        <author who="i-QqgpadBP4SAf6uA8SRtTMY">Runar Patriksson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>Abisko naturvetenskapliga forskningsstation</topic>
        <docDate when="2004-04-05">den 5 april</docDate>
        <status when="2004-04-27" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GR10418</external_id>
        <debate>
          <turn when="2004-04-27 14:33:34" duration="154">Thomas Östros (S)</turn>
          <turn when="2004-04-27 14:36:05" duration="254">Runar Patriksson (Fp)</turn>
          <turn when="2004-04-27 14:40:12" duration="118">Thomas Östros (S)</turn>
          <turn when="2004-04-27 14:42:03" duration="205">Runar Patriksson (Fp)</turn>
          <turn when="2004-04-27 14:45:24" duration="133">Thomas Östros (S)</turn>
          <turn when="2004-04-27 14:47:29" duration="141">Runar Patriksson (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:418 av Runar Patriksson (fp) till utbildningsminister
          Thomas Östros om Abisko naturvetenskapliga forskningsstation
        </IPQ_title>
      </div>
      <div type="IPQuestionBody">
        <p xml:id="i-CyqKYnf6JyHhAo1fhHayGD">
          Sedan 1912 har forskare verkat vid Abisko forskningsstation främst
          inom ämnesområdena ekologi och geovetenskap. Stationen är placerad
          i en mycket intressant subarktisk miljö @ Abisko ligger 200 km
          norr om Polcirkeln och har den lägsta årsnederbörden i hela Sverige.
          Målet för stationen är främst att ge svenska och utländska forskare
          möjlighet till forskning i den speciella miljö som omger stationen.
          I begränsad mån kan studenter på grundnivå ges plats. Den kanske
          viktigaste forskningen som har gjorts på stationen är dokumentationen
          av de observationer av vind, regn, temperatur, snö, is med mera
          som har pågått utan avbrott sedan 1913. Den här miljöövervakningen
          @ monitoring - är en ovärderlig informationskälla vid studier
          av klimatförändringar. En annan viktig del av arbetet är deltagande
          i olika internationella nätverk på området.
        </p>
        <p xml:id="i-8SLRMsnovDzJx9z8KPiFqp">
          Abisko naturvetenskapliga forskningsstation lyder under Kungliga
          vetenskapsakademin (KVA) och är ofta remissinstans i olika klimat-
          och naturvetenskapliga ärenden. Under senare år har KVA stramat
          åt sin budget till stor del på grund av nedgången på börsen. Detta
          har drabbat Abisko forskningsstation och man har nu sparkrav på
          sig. Stationen tar nu i större utsträckning än tidigare betalt
          av sina gästforskare och man försöker se över sina driftskostnader.
          Problemet ligger inte i att få pengar till forskningsprojekt men
          däremot till rena så kallade overhead-kostnader, det vill säga
          allmänna omkostnader och fasta utgifter.
        </p>
        <p xml:id="i-WufaeY3MkaPFbnagbaMq3Y">
          Det finns ytterligare ett par forskningsstationer i norra Sverige
          men Abisko är den största (drygt 70 bäddplatser) och den enda
          som har öppet året runt. Prioriterade arbetsområden för forskningsstationen
          inför framtiden är dels att fortsätta med miljöövervakningen (mätningarna)
          för att studera klimatförändringar och dels att delta i de internationella
          nätverken. Abisko är även med i planeringen av det Internationella
          polaråret 2007@2008.
        </p>
        <p xml:id="i-NwEgz2XQ13bgpWDfmt2v3H">
          Liknande forskningsstationer i grannländerna finns bland annat
          i Kilpisjärvi (Finland), på Svalbard (Norge), samt på Grönland
          och de är alla statliga. Abisko naturvetenskapliga forskningsstation
          ligger utanför statsbudgeten vilket har inneburit en osäkerhet
          i finansieringen. Den miljömonitoring som bedrivs vid Abisko forskningsstation
          sedan 1913 kan ses som ett nationellt arv. För att säkra just
          denna del av verksamheten krävs enligt uppgift ca 1 miljon SEK
          per år.
        </p>
        <p xml:id="i-DiR2PYjRjyetYNvdHP2myB">
          Jag vill ställa följande fråga till utbildningsministern:
        </p>
        <p xml:id="i-7r1MDdTjdRwghCdeQaJizX">
          Avser ministern att vidta några åtgärder för att verka för att
          forskningen som bedrivs vid Abisko naturvetenskapliga forskningsstation,
          särskilt vad gäller ekologisk och geologisk forskning, säkras
          för framtiden?
        </p>
      </div>
    </body>
  </text>
</TEI>
