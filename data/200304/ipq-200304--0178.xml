<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0178">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0178</head>
        <author who="i-7AB63eqvrGXGCT1mpkEM3J">Louise Malmström</author>
        <recipient who="i-HxcQkHC9fDSzkJWgvdhDEF">Lena Hallengren</recipient>
        <topic>framtiden för yrkesgrupperna inom förskolan</topic>
        <docDate when="2003-12-02">den 2 december</docDate>
        <status when="unknown" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GR10178</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:178 av Louise Malmström (s) till statsrådet
          Lena Hallengren om framtiden för yrkesgrupperna inom förskolan
        </IPQ_title>
      </div>
      <div type="IPQuestionBody">
        <p xml:id="i-CfM9hf1F5Qq7gps1wEpYQa">
          Den svenska förskolan erbjuder alla barn en verksamhet med unik
          pedagogik på lekens grund. Omsorgen om barnen är sammanflätad
          med den mer strukturerade pedagogiska verksamheten. Förskolan
          bygger alltså på både omsorg och lärande, något som är väl genomtänkt
          och viktigt att slå vakt om.
        </p>
        <p xml:id="i-3tDg4CyDxSAkw28ByVaKuC">
          Eftersom förskolan numera är allmän ger den alla barn möjligheten
          att delta. Så ska det givetvis vara även i framtiden. För att
          klara detta krävs flera saker, men jag vill särskilt peka på behovet
          av personal och fokusera på utvecklingen av de olika yrkeskategorierna
          inom förskolan, förskollärare och barnskötare.
        </p>
        <p xml:id="i-DP9qEeVjj4bCLbL7wxCknU">
          I kommunerna finns en oro inför de stora pensionsavgångar som
          väntar inom förskolan samtidigt som konkurrensen om personal att
          rekrytera ökar. Där inser man att man måste locka fler att börja
          sin yrkesutövning i förskolan och att man behöver fundera över
          hur de olika yrkesgrupperna kan utvecklas för att bidra till kvalitetsutveckling
          av verksamheten.
        </p>
        <p xml:id="i-7uhVepPZBepsUFueYT2xAF">
          Hos studerande som vill arbeta i förskolan i framtiden finns
          också en osäkerhet. De funderar över om barnskötaryrket verkligen
          är ett framtidsyrke och på möjligheterna att utvecklas inom yrket.
          Mellan barnskötare och förskollärare finns ofta spänningar där
          barnskötare ibland känner sig bortglömda och inte lika efterfrågade
          på arbetsmarknaden.
        </p>
        <p xml:id="i-C8hqbVg7auJP6EPD57jKmN">
          Därför vill jag fråga statsrådet för förskolan:
        </p>
        <p xml:id="i-99TWMugvv7xctjDiA1iwmr">
          Vad har statsrådet för planer för framtiden för förskolans olika
          yrkesgrupper, förskollärare och barnskötare, när det gäller utbildning,
          efterfrågan och utvecklingsmöjligheter?
        </p>
      </div>
    </body>
  </text>
</TEI>
