<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0314">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0314</head>
        <author who="i-MerwJjA5PYKs4QYtgsoxJE">Erling Wälivaara</author>
        <recipient who="i-CcdZckB2ErC625pmVtogZg">Leni Björklund</recipient>
        <topic>Senior Adviser System</topic>
        <docDate when="2004-02-20">den 20 februari</docDate>
        <status when="unknown" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GR10314</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:314 av Erling Wälivaara (kd) till försvarsminister
          Leni Björklund om Senior Adviser System
        </IPQ_title>
      </div>
      <div type="IPQuestionBody">
        <p xml:id="i-PPx8NXsKNBwJgnZKP2eSMX">
          Under år 2003 framstod det som otvetydigt att styrningen av Försvarsmakten
          inte fungerar tillfredsställande. Jag har själv debatterat ämnet
          med försvarsministern i riksdagens kammare (den 10 december 2003).
        </p>
        <p xml:id="i-LvQTkKmYtQeKmHwNG9gZQf">
          Flera av de uppmärksammade problemen har rört Försvarsmaktens
          internrevision. Det finns andra och kanske allvarligare problem.
          Ett personalrelaterat problem som vi kristdemokrater vill lyfta
          fram är växeltjänstgöringen. Vi menar dock att det finns en lösning
          på problemet i form av ett system som redan existerar och fungerar
          i USA, ett så kallat Senior Adviser System.
        </p>
        <p xml:id="i-JBE3LmgSZx95njUbCanDXi">
          I dag arbetar officerare från Försvarsmakten som sakkunniga på
          Försvarsdepartementet. Officerarna är experter inom sina respektive
          kompetensområden. Urvalet av officerare som tjänstgör på departementet
          sker i samråd mellan Försvarsmakten och departementet. Vanligtvis
          handplockas officerare till departementstjänst när de är mitt
          i karriären @ det vill säga i 40-årsåldern eller något äldre.
        </p>
        <p xml:id="i-Q8kd4Gh9bbnurBhhPsCXjs">
          Tjänstgöringen i Försvarsdepartementet varierar mellan 2@6 år,
          normalt ca 2 år. Efter avslutad departementstjänst återgår officeren
          till Försvarsmakten. Därav uttrycket växeltjänstgöring. Det finns
          givetvis goda sidor med växeltjänstgöringen. Departementet får
          en kontinuerlig ström av kompetenta officerare inom sitt ramverk,
          och Försvarsmakten får tillbaka ny kompetens in i sin organisation
          för att nämna två uppenbara exempel. Men problemet i sammanhanget
          är frågetecknen kring officerarnas möjligheter att vara självständiga.
        </p>
        <p xml:id="i-4jdSMBWnuuXrufowZpGH3h">
          Hur "radikal" vågar officerare vara under sin tjänst i departementet
          när han eller hon vet att efter departementet väntar huvudarbetsgivaren?
          Officerare är lika lite benägna att bita den hand som föder en
          som alla andra i samhället. Officerare som intar alltför negativa
          ställningstaganden gentemot sin "egentliga" arbetsgivare kan finna
          att karriärvägar är stängda efter återkomsten från departementet
          till de ordinarie arbetsuppgifterna. Det här uppfattar vi kristdemokrater
          som ett allvarligt problem eftersom den politiska styrningen av
          försvaret måste kunna stå fri från Försvarsmakten och även kunna
          fatta beslut som inte faller Försvarsmakten och dess olika grenar
          i smaken.
        </p>
        <p xml:id="i-MivuM5GAuESwYTDexbmhp2">
          Enligt överbefälhavaren Håkan Syrén kommer ca 2 500 yrkesofficerare
          att få lämna Försvarsmakten även om försvarsbeslut 2004 blir prolongerat
          (det vill säga vid samma ekonomiska nivå som nu). Eftersom yrkesofficerarna
          är anställda på fullmakt är det näst intill omöjligt att avskeda
          dem. Pensionering är i princip det enda alternativet @ ett kostsamt
          sådant. Enbart under år 2003 kostade pensionsavgångarna Försvarsmakten
          4 miljarder kronor. Försvarsmakten har ett så kallat 55+-system.
          Det vill säga att officerare kan bli pensionerade vid 55 års ålder.
          Detta är ett sätt att kunna behålla de yngre officerarna och fasa
          ut de äldre. För övrigt gäller det vanliga villkoret sist in först
          ut även i Försvarsmakten.
        </p>
        <p xml:id="i-KC9vMDQNLT6FrcXLGNDRKu">
          Det är alltså först efter pensionering som officerarna blir mer
          frispråkiga. Denna frispråkighet måste tillvaratas. I frispråkigheten
          finns väldigt ofta ett stort mått av central information om hur
          en organisation kan förbättras. Kristdemokraterna vill därför
          att svenska officerare som pensioneras (oavsett vid vilken ålder)
          ska kontraktbindas att stå till förfogande för tjänst i Försvarsdepartementet
          i två år efter avslutad karriär inom Försvarsmakten (och således
          fungera som så kallade Senior Advisers). De har kvar kompetensen,
          kan vara mer fristående och fritänkande, har mer erfarenhet och
          kan därmed förse Försvarsdepartementet med sannolikt ännu bättre
          kompetens än i dag. Och Försvarsdepartementet får själva avgöra
          vilka kompetenser de behöver.
        </p>
        <p xml:id="i-JPndfvVJixUHXR4ndAbsub">
          Vilka åtgärder avser ministern att vidta för att införa ett så
          kallat Senior Adviser System enligt ovan och därmed undanröja
          ett betydande problem vad gäller Försvarsdepartementets styrning
          av Försvarsmakten?
        </p>
      </div>
    </body>
  </text>
</TEI>
