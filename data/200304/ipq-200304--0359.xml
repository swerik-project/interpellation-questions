<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0359">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0359</head>
        <author who="i-4XjgirbqceZQdnz2JX6DGB">Karin Thorborg</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>forskningsanslaget till Mälardalens högskola.</topic>
        <docDate when="2004-03-17">den 17 mars</docDate>
        <status when="unknown" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GR10359</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:359 av Karin Thorborg (v) till utbildningsminister
          Thomas Östros om forskningsanslaget till Mälardalens högskola
        </IPQ_title>
      </div>
      <div type="IPQuestionBody">
        <p xml:id="i-UqLmuLbAT9GUEoxbiUBMK9">
          Jag anser att min fråga till utbildningsministern (fråga 2003/04:863),
          angående det låga forskningsanslaget till Mälardalens högskola,
          inte fått ett tillfredsställande svar. Därför söker jag genom
          denna interpellation få en förklaring till varför det är en sådan
          obalans mellan forskningsanslagen till de olika högskolorna i
          landet.
        </p>
        <p xml:id="i-CN78bW2fXCRAyBEq6wFwYY">
          Ministern säger i sitt svar att Sverige har ett högskolelandskap
          med ett flertal universitet och några högskolor som tilldelats
          ett vetenskapsområde. Därutöver finns det ett antal högskolor
          som inte har rätt att självständigt bedriva forskarutbildning,
          men som har fasta forskningsresurser. Mot denna bakgrund är det
          helt naturligt att forskingsanslagen varierar mellan olika lärosäten,
          eftersom olika universitet och högskolor har olika uppdrag.
        </p>
        <p xml:id="i-FzQgbFaxqvEApyxHo9s53Q">
          Allt detta kan jag hålla med om. Men frågan gällde varför det
          var så stor obalans mellan högskolor som i dagens läge är likvärdiga.
        </p>
        <p xml:id="i-AxQxjWQTjTo97MMb19jKfD">
          Det finns fem högskolor i landet (som inte är universitet) som
          har ett vetenskapsområde. De är Mälardalen (teknik), Malmö högskola
          (medicin), Blekinge (teknik), Kalmar (naturbetenskap) samt Mitthögskolan
          (naturvetenskap).
        </p>
        <p xml:id="i-EUkKUJ6NVMTmTJdD396JPb">
          Om jag utesluter Malmö, som är lite speciell eftersom det är
          en tandläkarfakultet, så ser jämförelsen för 2004 vad gäller fakultetsanslag
          ut så här:
        </p>
        <p xml:id="i-Trr3axfXMZxKknF2XNXfQP">
          Läroanstalt Summa forskningsanslag
        </p>
        <p xml:id="i-2Z9URNktSoXUh4tmD9Bttc">
          Mdh 45,6 miljoner kronor
        </p>
        <p xml:id="i-JJtizjzviKYs2M1AbMN75v">
          BTH 63,4 miljoner kronor
        </p>
        <p xml:id="i-MTh8FLmvd7fnnPSesixiJB">
          HiK 64,2 miljoner kronor
        </p>
        <p xml:id="i-NxGWUdhNbf7fwDfar6NAgD">
          MH 121,9 miljoner kronor
        </p>
        <p xml:id="i-TbatojBzfubp8cXR2uAugH">
          Skillnaderna är anmärkningsvärda, inte minst om man jämför MdH
          med Blekinge som har en likartad forskning/forskarutbildning inom
          teknikområdet.
        </p>
        <p xml:id="i-UyHn2SPZiJha3uaYVDfXAB">
          Om jag sedan jämför relationen i anslag forskning-grundutbildning
          så blir siffrorna:
        </p>
        <p xml:id="i-XfubTtsFehdmFbafHmtSsC">
          MdH 9 %, BTH 32 %, HiK 18 %, MH 27 %.
        </p>
        <p xml:id="i-URNhSdRssTVcP6GsTQagBc">
          Det är allvarligt i sig eftersom det också ger Mälardalens högskola
          sämre resurser för forskningsanknytning av grundutbildningen jämfört
          med de övriga.
        </p>
        <p xml:id="i-JuhdZS2sf25VLAeRCmMwcb">
          Ändå har MdH examinerat många i förhållande till de andra högskolorna.
          Just nu finns 130 egna doktorander inom teknik och MdH bidrar
          till landet med minst 40 examina (doktor + lic.) per år. Skälet
          till det är en välplanerad forskarutbildning, hög kvalitet bland
          lärare och handledare samt en del externa (men alltid riskfyllda
          och svårförutsägbara) projekt.
        </p>
        <p xml:id="i-NWwP3ubArRPtVmUYNbye9T">
          Mälardalens högskola har höga ambitioner för framtiden. Men ett
          allvarligt hinder för den planerade utvecklingen är det i förhållande
          till andra lärosäten låga forskningsanslaget. Ska man lyckas med
          att uppfylla examensprognosen och arbeta på ett mer långsiktigt
          och hållbart sätt så är det helt nödvändigt med en höjning av
          forskningsanslaget så att MdH får samma villkor som de övriga
          jämförbara lärosätena.
        </p>
        <p xml:id="i-W1Wiu9yjrNPDAoWwcUJrhc">
          Med anledning av ovanstående siffror som visar att olika likvärdiga
          högskolor har olika ekonomiska förutsättningar uppstår frågan:
        </p>
        <p xml:id="i-QuKvM8KqAmSjABF4XpsaiG">
          Vad är det som styr tilldelningen av resurser till lärosätena?
          Är det slumpen som avgör eller finns det (dolda) prioriteringar?
        </p>
        <p xml:id="i-EdEYte2z3ugvDUeCm1zjyX">
          Min fråga till utbildningsminister Thomas Östros kvarstår:
        </p>
        <p xml:id="i-TT2jeaECktnvMKtzKMrids">
          Vad är enligt ministerns uppfattning orsaken till att Mälardalens
          högskola tilldelats mindre resurser än övriga likvärdiga skolor
          och vilka åtgärder tänker ministern vidta för att rätta till obalansen?
        </p>
      </div>
    </body>
  </text>
</TEI>
