<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0092">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0092</head>
        <author who="i-KktUCXax2JFL3tqFqQN9oq">Birgitta Sellén</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>integration och folkbildning</topic>
        <docDate when="2003-11-07">den 7 november</docDate>
        <status when="2003-11-24" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GR1092</external_id>
        <debate>
          <turn when="2003-11-24 13:26:03" duration="178">Lena Hallengren (S)</turn>
          <turn when="2003-11-24 13:33:09" duration="102">Helena Höij (Kd)</turn>
          <turn when="2003-11-24 13:38:52" duration="210">Birgitta Sellén (C)</turn>
          <turn when="2003-11-24 13:42:13" duration="119">Helena Höij (Kd)</turn>
          <turn when="2003-11-24 13:44:04" duration="186">Lena Hallengren (S)</turn>
          <turn when="2003-11-24 13:47:06" duration="143">Birgitta Sellén (C)</turn>
          <turn when="2003-11-24 13:49:21" duration="114">Lena Hallengren (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:92 av Birgitta Sellén (c) till statsrådet
          Mona Sahlin om integration och folkbildning
        </IPQ_title>
      </div>
      <div type="IPQuestionBody">
        <p xml:id="i-5hgqRixRfGRUc7rW8wU2Xj">
          Mångfald är en rikedom. Men förutsättningen är att den förenas
          med delaktighet. Ett bra sätt för att bli delaktig i samhället
          är att fortbilda sig. I Sverige finns nu många hundratusentals
          invandrare som har ett behov av att bygga upp ett kontaktnät,
          för att de ska kunna känna sig delaktiga i samhället. Genom att
          invandrare deltar i olika utbildningar får de ökade möjligheter
          till ett vidgat socialt kontaktnät och band kan knytas mellan
          invandrare och svenskar samt mellan invandrare från olika länder.
          Ökat deltagande i fortbildningsverksamhet, både för människor
          med invandrarbakgrund och svenskfödda personer, kan bidra till
          en förbättrad integration och förståelse för varandras olika kulturer.
          Integrationsprocesserna påverkas av de möjligheter och de barriärer
          som det omgivande samhället tillhandahåller. Därför är det av
          stor vikt att samhället ger lika möjligheter för alla att fortbilda
          sig. Ökad utbildning och fortbildning resulterar i att människor
          får en ökad känsla av självförtroende och det ökar även möjligheten
          att människor får makt över sin vardag. Folkbildningen med folkhögskolor
          och studieförbund som vi har i Sverige är en mycket bra utbildningsform.
          Tanken att stärka människors vilja och förmåga att ta ansvar,
          såväl som för sin egen livssituation som för samhällsutvecklingen,
          går som en röd tråd genom folkbildningens verksamhet. I dag kan
          vi se att det råder en etnisk och social snedrekrytering när det
          gäller att studera, i synnerhet när det gäller högre studier.
        </p>
        <p xml:id="i-6zP3scMsd9Fo1U57V17KB1">
          Många av de invandrare som lever i Sverige uppfattar att de inte
          har tillträde till samhället. Det handlar om språk, skolor, utbildning,
          arbete, bostäder och tillgång till medierna. Här kan folkbildningen
          vara en viktig länk för att finna en bra väg in i ett gemensamt
          samhälle där alla människor har lika värde. Därför måste vi underlätta
          och uppmuntra invandrares delaktighet i studier och utbildning
          av olika slag. Detta är en viktigt del i integrationsarbetet.
        </p>
        <p xml:id="i-VebknFsNSPseXbZ2xXgoCT">
          Omkring 350 000 av invandrarna är muslimer. Svenska muslimer
          är inte en homogen grupp, utan har olika social och etnisk bakgrund.
          De vill därför gärna gå i studiecirklar för att öka kunskapen
          om varandra. Det finns ett islamiskt studieförbund i Sverige -
          Ibn Rushds. Detta studieförbund vill samarbeta med Sensus studieförbund,
          vilket är ett studieförbund som finns i så gott som alla kommuner
          i landet. De har långt gångna planer på sitt samarbete, men ett
          problem har uppdagats som sätter käppar i hjulet. I Sverige är
          statsbidraget låst till respektive studieförbund vid en summa
          som beräknas utifrån den verksamhet som studieförbundet hade för
          flera år sedan. Det skapar problem för studieförbund som vill
          utöka sin verksamhet.
        </p>
        <p xml:id="i-GEMkiZSKvnmMD4Gxb5gyzJ">
          Det har under den senaste tioårs perioden skapat problem för
          till exempel idrottens studieförbund - SISU. Även det planerade
          projektet mellan Ibn Rushds och Sensus har drabbats av detta och
          de får inget ökat anslag för att kunna genomföra sina integrationstankar.
        </p>
        <p xml:id="i-C1LAS7RZRaRzELucvjaM2r">
          Jag är väl medveten om att en utredning just nu ser över folkbildningen
          och att utredningen ska lämnas till regeringen den 15 mars. Innan
          utredningen varit på remiss och därefter kommer som en proposition
          till riksdagen för att beslut ska kunna fattas, så hinner det
          gå ett par år. Under tiden är det många människor som inte kan
          erbjudas den nya folkbildning som Ibn Rushds och Sensus studieförbund
          planerar.
        </p>
        <p xml:id="i-TpeZoEzstxxVkfd8vaTBbE">
          För SISU:s del har regeringen tillfört mer pengar till idrotten
          som lett till olika projekt vilket har inneburit att man kan genomföra
          utbildningar i projekt.
        </p>
        <p xml:id="i-WgfnvDMguRkcFgdiiSwWYY">
          Det bör vara möjligt för regeringen att, även när det gäller
          invandrare, ge resurser till ett integrationsprojekt som gör att
          folkbildning kan erbjudas till den folkbildning som Islamiska
          studieförbundet i Sverige vill erbjuda sina medlemmar. Det är
          ett bra exempel på verksamhet som kan öka integrationen i landet.
          Utbildning i olika former, liksom arbete och sysselsättning, är
          nyckeln till integration. Därför är det viktigt att vi underlättar
          för att invandrare ska kunna utbilda sig och möta andra människor
          i samhället.
        </p>
        <p xml:id="i-7Y1cT1dS17Jiy1c8NYTh5W">
          Mot bakgrund av detta vill jag fråga invandrarministern:
        </p>
        <p xml:id="i-U614gTzMq9QEyButUg65fo">
          Vilka åtgärder är ministern beredd att vidta för att öka folkbildningsmöjligheten
          för invandrare och därmed öka integrationen mellan olika invandrare
          och svenskar?
        </p>
      </div>
    </body>
  </text>
</TEI>
