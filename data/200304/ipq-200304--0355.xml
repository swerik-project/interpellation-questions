<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0355">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0355</head>
        <author who="i-43NmWWYd8vEgZrkoXWWCXx">Rosita Runegrund</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>strandstädning</topic>
        <docDate when="2004-03-16">den 16 mars</docDate>
        <status when="2004-04-13" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GR10355</external_id>
        <debate>
          <turn when="2004-04-13 18:32:42" duration="249">Lena Sommestad (S)</turn>
          <turn when="2004-04-13 18:36:47" duration="240">Rosita Runegrund (Kd)</turn>
          <turn when="2004-04-13 18:40:44" duration="242">Lena Sommestad (S)</turn>
          <turn when="2004-04-13 18:44:43" duration="242">Rosita Runegrund (Kd)</turn>
          <turn when="2004-04-13 18:48:42" duration="221">Lena Sommestad (S)</turn>
          <turn when="2004-04-13 18:52:19" duration="126">Rosita Runegrund (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:355 av Rosita Runegrund (kd) till miljöminister
          Lena Sommestad om strandstädning
        </IPQ_title>
      </div>
      <div type="IPQuestionBody">
        <p xml:id="i-2QCghKxN9BiXqGL4bWNtx8">
          Bohuskusten är ett av Sveriges populäraste områden för rekreation.
          Skärgården med sina kobbar, skär och karakteristiska kala klippor
          besöks varje sommar av en mängd turister och bofasta för sol,
          bad och andra friluftsaktiviteter. Tyvärr störs den vackra bilden
          av att det varje år driver in skräp i stora mängder till kusten.
        </p>
        <p xml:id="i-HMr4ZUQgWUEAf1nViS4qMn">
          Förr bestod skräpet mestadels av drivved eller andra naturmaterial
          som bröts ned eller samlades och återanvändes som bränsle. Men
          på 60-talet ökade mängderna och skräpet fick ett nytt inslag:
          plast. I dag består skräpet (trä undantaget) till 80-90 % av plast
          i olika former. Varje år flyter cirka 6 000 kubikmeter skräp i
          land utmed den omkring 20 mil långa Bohuskusten. Av Nordsjöns
          totala skräp tar Bohuslän emot mer än 10 % trots att kusten utgör
          mindre än 2 % av den totala kustlinjen kring Nordsjön. Värst utsatt
          är den nordligaste kuststräckan från Lysekil och norrut. De negativa
          effekterna av nedskräpningen är många.
        </p>
        <p xml:id="i-LZY7xwcGJCNVBUeP8T2Z14">
          Strandstädning har pågått i Tanum, Strömstad, Sotenäs, Lysekil,
          Uddevalla, Munkedal, Orust, Tjörn, Stenungsund, Kungälv, Göteborg
          och Öckerö.
        </p>
        <p xml:id="i-KHfDUiG7ndEoTxsYWfxeVn">
          Vid en analys av skräpet visar det sig att mycket har kommit
          från andra länder. De totala kommunala omkostnaderna för strandstädningen
          uppgick till drygt 3,9 miljoner kronor år 2002. Länsarbetsnämnden
          bidrog med 2 miljoner kronor, varav 1 miljon var ett bidrag till
          båtar. 117 personer har varit engagerade i strandstädningen, där
          arbetsinsatsen uppgick till 5 880 dagsverken. Om timkostnaden
          för arbetet sätts till 170 kronor blir den totala städkostnaden
          inklusive omkostnaderna cirka 11,9 miljoner kronor enligt Västkuststiftelsen.
        </p>
        <p xml:id="i-4am9rE1PisU3mdMeeKeadE">
          Enligt Karen Halls rapport "Impacts of Marine Debris and Oil"
          (2000) är kostnaderna för fiskenäringen i Bohuslän för marin nedskräpning
          över 6 miljoner kronor. Marint skräp är ett av många miljöproblem
          som drabbar Nordsjön, med skräp som kommer flytande till land
          från andra länder. Cirka 1/3 av världens sjöfågelarter får av
          misstag i sig plast när de äter, likaså däggdjur på land och till
          havs. En aluminiumburk har en livslängd i havsvatten på 200-500
          år, och en vanlig plastflaska kan finnas kvar i upp till 450 år.
          Enligt de beräkningar som gjorts av OSPAR Monitoring Litter-kommissionen
          släpps över 20 000 ton eller 70 000 kubikmeter skräp ut varje
          år i Nordsjön.
        </p>
        <p xml:id="i-8rkMiZ5dSZc1Jmo23eKytF">
          Det är inte ett lands problem, eller en kommuns, utan ett internationellt
          problem som måste lösas med gemensamma insatser.
        </p>
        <p xml:id="i-WqEuhtctmwaYHtiwxkqPKJ">
          Om staten tar sitt ekonomiska ansvar och likställer strandstädningen
          med övriga miljöuppdrag, skulle det ute i Europa uppfattas som
          att Sverige ser allvarligt på den nedskräpning som pågår längs
          våra kuster.
        </p>
        <p xml:id="i-Xo93feXMLHy1YWQa7cm7Er">
          För att få effektivitet och kontinuitet krävs samordning och
          ett ekonomiskt helhetsansvar från staten. Det enorma arbete som
          strandstädarna på Bohuskusten utför skulle därmed få ett erkännande.
        </p>
        <p xml:id="i-KkebPyp4gqgddhMaVEDfBh">
          Avser statsrådet att ekonomiskt stötta på nationell nivå de kommuner
          som arbetar med strandstädning exempelvis genom aktivitetsbidrag?
        </p>
        <p xml:id="i-GPqU3JinHHiqt1FkxgE4Li">
          Hur avser statsrådet prioritera strandstädning på internationell
          nivå?
        </p>
      </div>
    </body>
  </text>
</TEI>
