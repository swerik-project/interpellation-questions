<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0141">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0141</head>
        <author who="i-KPGvtK4s6Zp3E6XH6vj18n">Tobias Billström</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>en öppnare arbetsmarknad</topic>
        <docDate when="2003-11-21">den 21 november</docDate>
        <status when="2004-01-23" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GR10141</external_id>
        <debate>
          <turn when="2004-01-23 09:01:38" duration="360">Mona Sahlin (S)</turn>
          <turn when="2004-01-23 09:07:35" duration="164">Tobias Billström (M)</turn>
          <turn when="2004-01-23 09:10:15" duration="223">Ana Maria Narti (Fp)</turn>
          <turn when="2004-01-23 09:13:54" duration="267">Mona Sahlin (S)</turn>
          <turn when="2004-01-23 09:18:13" duration="196">Tobias Billström (M)</turn>
          <turn when="2004-01-23 09:21:18" duration="128">Ana Maria Narti (Fp)</turn>
          <turn when="2004-01-23 09:23:23" duration="188">Mona Sahlin (S)</turn>
          <turn when="2004-01-23 09:26:28" duration="150">Tobias Billström (M)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:141 av Tobias Billström (m) till statsrådet
          Hans Karlsson om en öppnare arbetsmarknad
        </IPQ_title>
      </div>
      <div type="IPQuestionBody">
        <p xml:id="i-GEDspdyJfUr4RNFiVHcTmq">
          Det finns tydliga indikationer på att det förekommer diskriminering
          på arbetsmarknaden på grund av hudfärg. Även när faktorer som
          språk, ålder, civilstånd och utbildning @ faktorer som ofta används
          för att förklara varför invandrade har svårt att få arbete @ rensas
          bort, kvarstår eller ökar skillnaderna.
        </p>
        <p xml:id="i-TvL3GZhk9fVUWAzKVVMBA">
          Att människor särbehandlas eller diskrimineras på arbetsmarknaden
          är oacceptabelt. Det är dessutom ett samhällsekonomiskt slöseri.
        </p>
        <p xml:id="i-TYosW6Ur24ntCFuWJ8M1du">
          I Sverige finns en stor outnyttjad arbetskraftspotential i form
          av omkring 10 000 högutbildade personer, som är födda i ett land
          utanför EU/EES. Detta framgår av en uppmärksammad studie från
          2001 som redovisas i Rapport Integration 2002. Vidare är chansen
          för en person från Afrika att ha ett arbete, som han eller hon
          är kvalificerad för, 60 % lägre än för infödda svenskar, med hänsyn
          tagen till utbildning, ålder och kön. Även detta framgår av Rapport
          Integration 2002.
        </p>
        <p xml:id="i-UEFpFmGjccPEiSidjJBAhS">
          Grunden för den diskriminering som avses är kanske inte alltid
          medveten rasism, utan underliggande attityder och föreställningar
          om andra länders utbildning, kultur och personer. Det kan vara
          fråga om att andra människor betraktas som problem eller bortsorteras
          i arbetslivet. Ett näraliggande problem är de svenska myndigheternas
          senfärdighet med validering av utländska utbildningar och examina.
          Utbildning och även yrkeserfarenhet är en färskvara. Lång väntan
          på myndigheters beslut minskar värdet av en utbildning och försvårar
          introduktionen på den svenska arbetsmarknaden.
        </p>
        <p xml:id="i-DtNYfNcDSBoRu6msZgx3XU">
          Men att ändra attityder kräver ett långsiktigt strategiskt arbete.
          En väg mot detta är att öppna upp vår slutna svenska arbetsmarknad,
          inte bara för arbetskraftsinvandrare utan självklart även för
          de människor med utländsk bakgrund som kommer till Sverige av
          andra orsaker. En åtgärd som skulle förbättra situationen avsevärt
          för många som i dag stängs ute från arbetsmarknaden är förbättrad
          validering av utländsk utbildning och examina. Regeringen har
          i regeringsförklaringen aviserat att man tänker tillsätta en valideringsdelegation.
          Validering av utländska examina anses i dag svåra att göra och
          när den tar för lång tid blir den meningslös. Det krävs därför
          fler konkreta åtgärder för att öppna upp arbetsmarknaden.
        </p>
        <p xml:id="i-NZ3LZ4eVaYgQ2bNmPVx1b1">
          Möjligheten att arbeta och försörja sig är en av de viktigaste
          vägarna mot integrering och delaktighet i samhället. Arbetsmarknaden
          måste öppnas för människor som i dag stängs ute, eller hänvisas
          till den oskyddade svarta arbetsmarknaden för att få jobb i Sverige.
          Stat och kommun borde, som stora arbetsgivare kunna föregå med
          goda exempel på detta område. Så ser emellertid inte verkligheten
          ut. Sammantaget utgör personer med utländsk bakgrund 9,8 % av
          de sysselsatta inom offentlig sektor och 12,5 % inom privat sektor,
          detta framgår av en utredning genomförd av riksdagens utredningstjänst.
        </p>
        <p xml:id="i-SgPs78c6U2itmMbKu9EFZC">
          Med anledning av ovanstående vill jag rikta följande frågor till
          Hans Karlsson.
        </p>
        <p xml:id="i-GaG7KFMms5x6FNGNeHnVLb">
          1. Vilka åtgärder avser statsrådet att vidta för att öppna arbetsmarknaden
          för dem som i dag stängs ute?
        </p>
        <p xml:id="i-4E9FYSgk1T5seEgwfEpM1P">
          2. Vilka åtgärder avser statsrådet att vidta för att stat och
          kommun ska bli de förebilder de borde vara när det gäller att
          anställa människor med utländsk bakgrund?
        </p>
      </div>
    </body>
  </text>
</TEI>
