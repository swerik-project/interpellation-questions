<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0468">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0468</head>
        <author who="i-LzYBGnvuhNHdQ7LQKPA6UJ">Gudrun Schyman</author>
        <recipient who="i-3kVCtR7mCK6mW2F6oaBMR5">Göran Persson</recipient>
        <topic>jämställdhetspolitiken</topic>
        <docDate when="2004-05-05">den 5 maj</docDate>
        <status when="2004-06-02" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GR10468</external_id>
        <debate>
          <turn when="2004-06-02 09:00:34" duration="264">Mona Sahlin (S)</turn>
          <turn when="2004-06-02 09:04:55" duration="268">Gudrun Schyman (V)</turn>
          <turn when="2004-06-02 09:09:14" duration="124">Mona Sahlin (S)</turn>
          <turn when="2004-06-02 09:11:14" duration="242">Gudrun Schyman (V)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:468 av Gudrun Schyman (v) till statsminister
          Göran Persson om jämställdhetspolitiken
        </IPQ_title>
      </div>
      <div type="IPQuestionBody">
        <p xml:id="i-TcSygx3gxB15MXgiseoL3q">
          Statsministern uttryckte för ett antal år sedan att han, såväl
          som det parti han leder, omfattar den feministiska analysen. Det
          är naturligtvis utmärkt. Ju fler som inser att frågan om att bryta
          den patriarkala samhällsstrukturen är central, desto bättre. Jag
          vill i denna interpellation fråga vilka konsekvenser denna analys
          får för organiseringen av jämställdhetspolitiken.
        </p>
        <p xml:id="i-Q5L9XBRfFsZGCZQU2FUCUb">
          Det övergripande målet för svensk jämställdhetspolitik är att
          "kvinnor och män skall ha samma möjligheter, rättigheter och skyldigheter
          inom alla väsentliga områden i livet". I regeringens senaste skrivelse
          om jämställdhetspolitiken (skr. 2002/03:140) konstateras att "trots
          en lång historia av aktivt jämställdhetsarbete präglas vårt samhälle
          fortfarande av en könsmaktsordning. Arbetet måste fortsättningsvis
          ges en mer feministisk inriktning. Det innebär att vi måste vara
          medvetna om att det råder en könsmaktsordning, att kvinnor är
          underordnade och män är överordnade, och vilja förändra den".
        </p>
        <p xml:id="i-EYDwVDD7jwsxkZVPkHVzER">
          Hur ska då denna feministiska jämställdhetspolitik realiseras?
          Jo, genom strategin gender mainstreaming, eller jämställdhetsintegrering.
        </p>
        <p xml:id="i-FPRcALmAhHBCbNp2Xu3Q8p">
          Konkret innebär detta att ansvaret för att göra analysen och
          genomföra politiken ligger på varje enskild minister och är uppdelad
          på varje departement. I den bästa av världar skulle denna strategi
          kunna vara ändamålsenlig. Där skulle den minister som har justitiefrågor
          på sitt bord omgående ta sitt ansvar och inhämta kunskaper om
          vilka åtgärder som krävs för att Sveriges rättsväsende upphör
          att diskriminera kvinnor i våra rättssalar. Likaså skulle då förstås
          arbetsmarknadsministern lägga stor del av sin tid på att se till
          att den omfattande könsdiskrimineringen (låga löner, ofrivilliga
          deltider, uppsägningar under föräldraledigheter med mera) på arbetsmarknaden
          upphörde.
        </p>
        <p xml:id="i-SV1E6j4jJ5JqbAqvkkjbz8">
          Men resultatet av mainstreaming har i mycket blivit någonting
          helt annat. Det vi kan se är hur jämställdhetsfrågor faller mellan
          olika ministrarnas stolar och hur frågor "mainstreamas bort" från
          dagordningen.
        </p>
        <p xml:id="i-Fr2PAeVVeiqcxST2TZBLbw">
          Vad gör statsministern när denna, i teorin tilltalande, strategi
          inte fungerar? När resultatet i stället blir att frågan om förkortad
          arbetstid försvinner från den politiska agendan, när sexbrottslagar
          fördröjs på grund av att de utmanar den patriarkala ordningen.
          Eller när föräldraförsäkringsfrågan i stället för att handla om
          föräldrarnas gemensamma ansvar för sina barn och fördelningen
          av obetalt och betalt arbete, domineras av en minister som i stället
          skapar en falsk motsättning mellan barn- och jämställdhetsperspektiv.
        </p>
        <p xml:id="i-JVFkYovT5g8s7jbiWB5mqJ">
          Låt oss ta frågan om föräldraförsäkring som exempel på regeringens
          feministiska politik.
        </p>
        <p xml:id="i-6oYcRWPvH4vTKuYijurtgw">
          I stort sett samtliga aktörer som har att hantera löneskillnader
          mellan könen har konstaterat ett avgörande samband mellan ansvar
          för det obetalda arbetet (hem och barn) och lönediskriminering.
          Inte minst tydliggjordes detta under arbetsmarknadsutskottets
          offentliga utfrågning om löneskillnader mellan kvinnor och män,
          som hölls den 21 oktober 2003, där i stort sett samtliga deltagare
          var överens om det centrala i att få till stånd en jämnare fördelning
          av föräldraledigheten.
        </p>
        <p xml:id="i-ABfTGZesHMLuevupQkZnct">
          Vad händer då när denna politiska fråga hamnar hos den feministiska
          regeringen? Under våren har jag frågat tre olika ministrar om
          deras hållning i denna fråga och jag har fått lika många olika
          svar. Familjeminister Berit Andnor vill absolut inte individualisera
          föräldraförsäkringen. Hon säger att föräldraförsäkringen är till
          för barnets bästa och att den redan är "delad" eftersom man kan
          överlåta stora delar av försäkringen till den andra föräldern.
          Hon vill inte "tvinga" papporna att vara hemma med barnen.
        </p>
        <p xml:id="i-9HUeDorhZ9LMLroLQqXaB9">
          Arbetsmarknadsminister Hans Karlsson har inget inflytande över
          familjepolitiken och föräldraförsäkringen, men upprörs över att
          kvinnor får lägre lön än män. Han kommer inte åt en nyckel till
          det som skulle kunna lösa 2000-talets stora demokrati- och arbetsmarknadsproblem:
          den diskriminerande behandlingen av kvinnor.
        </p>
        <p xml:id="i-XzSVN4E3NAJnERMa6Q9SvB">
          Jämställdhetsminister Mona Sahlin anser att de reserverade pappamånaderna
          i föräldraförsäkringen har inneburit steg framåt för att öka mäns
          uttag av föräldrapenningen och ser en delad föräldraförsäkring
          som en möjlighet.
        </p>
        <p xml:id="i-LFBVYoFPxDwA5tQq3Qshft">
          Tre olika svar från tre olika ministrar, som allihop har ansvaret
          att föra en feministisk politik. Vad säger statsministern? Som
          regeringschef i en feministisk regering är det naturligtvis statsministern
          som har huvudansvaret för politiken.
        </p>
        <p xml:id="i-VF8C7fX5ej9DkW4bEG6Uu3">
          När denna centrala fråga får en så, ur feministisk synvinkel,
          tveksam och olikartad analys måste man ju ställa sig frågan om
          det inte är något systemfel i organiseringen av politiken.
        </p>
        <p xml:id="i-FaEsyMEketSJNC9TufPavd">
          Borde inte regeringen i högre grad ta konsekvensen av att feminismen
          också medför förpliktelser? Den kräver handling och ett tydligt
          politiskt ansvar. Som jag ser det krävs en ansvarig minister med
          övergripande mandat, ett eget departement och till det en egen
          myndighet.
        </p>
        <p xml:id="i-3emtoYMQqDrapjPxfP4f2y">
          Hade vi även ett jämställdhetsutskott i riksdagen, så skulle
          vi kunna hjälpas åt att än mer utveckla den politik som behövs
          för att minska könsmaktsordningens makt över våra liv.
        </p>
        <p xml:id="i-JMaMsjwg3XLR2xbpbMRXYd">
          Med anledning av det ovan nämnda frågar jag statsministern:
        </p>
        <p xml:id="i-29fKfkFHochCHGrj9pdgi8">
          1. Kommer statsministern att ta inititiv till att förändra det
          faktum att regeringens mainstreaming-strategi har sådana uppenbara
          brister?
        </p>
        <p xml:id="i-KQLngSS1BYgPWdaTktcvFL">
          2. Avser statsministern att vidta några åtgärder för att säkra
          att jämställdhetspolitiken får ett tydligare feministiskt maktperspektiv?
        </p>
        <p xml:id="i-UgFceUbvfw6b7hAbutBpsK">
          3. Avser statsministern att genomföra någon förändring och förstärkning
          av organiseringen av jämställdhetspolitiken, exempelvis i form
          av eget departement?
        </p>
      </div>
    </body>
  </text>
</TEI>
