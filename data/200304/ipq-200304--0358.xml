<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0358">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0358</head>
        <author who="i-BoRLrCqi4prCw3N11EyJPF">Solveig Hellquist</author>
        <recipient who="i-UPW2cbGnTUbMZaKTrot5Bh">Morgan Johansson</recipient>
        <topic>anmälningsskyldighet</topic>
        <docDate when="2004-03-17">den 17 mars</docDate>
        <status when="unknown" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GR10358</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:358 av Solveig Hellquist (fp) till statsrådet
          Morgan Johansson om anmälningsskyldighet
        </IPQ_title>
      </div>
      <div type="IPQuestionBody">
        <p xml:id="i-Sk4VZ8RZoZXvErt4RMiaW9">
          Regelbundet kommer rapporter om att personal som misstänker att
          barn far illa eller utvecklas ogynnsamt inte fullgör sin anmälningsskyldighet.
          Det gäller skolan och förskolan, men också mödra- och barnavårdscentralerna
          där professionella ser vilka barn @ och ännu inte födda @ som
          är i riskzonen.
        </p>
        <p xml:id="i-BxLt6HgMWdu3CrMDBYbAWm">
          Komplicerade förhållanden ligger bakom det faktum att vuxna inte
          reagerar när de borde göra det. Man vågar kanske inte lita på
          att man sett det man sett. Många är rädda att åsamka skada genom
          sin anmälan. En del är rädda för repressalier. Andra är oroliga
          att barn ska tas ifrån sina föräldrar utan att man säkert vet
          att det är den bästa lösningen.
        </p>
        <p xml:id="i-Ry9JdU3Jfefc2Z8arDS5hB">
          Oron är inte obefogad. För många barn saknas i dag reella möjligheter
          till stöd @ antingen händer ingenting eller så tas barnen om hand
          enligt lagen om vård av unga. Ett problem är att föräldrar kan
          avvisa erbjudande om stöd då socialtjänstlagen bygger på frivillighet
          och samtycke. Ett annat problem är att barn- och ungdomspsykiatriska
          mottagningar inte kan ta emot barn vars föräldrar motsätter sig
          detta. Ett större problem är dock att köerna till barnpsykiatrin
          är alldeles för långa.
        </p>
        <p xml:id="i-Ujc8SxG2p6Sh3XwBks38Bx">
          Socialtjänsten behöver fler verktyg att arbeta med. Att öppna
          en utredning är inte detsamma som att barnet får stöd. Samtal
          med socialtjänsten är naturligtvis bra, men är ofta en otillräcklig
          åtgärd, inte minst för familjer som har stora problem. Dessutom
          är det inte ovanligt att samtalen hålls av en oerfaren och tidspressad
          socialsekreterare utan särskilda kunskaper om barn.
        </p>
        <p xml:id="i-UaggvqcGxpb3F9acDgFSBZ">
          Förbättringar behöver göras på en lång rad områden. Kompetensen
          när det gäller stödet till barn och familjer måste öka. Socionomutbildningen
          måste förbättras och fler karriärvägar behöver införas för socionomer.
          Äldre och erfarna socionomer behöver stödja de nyutexaminerade
          i svåra barnavårdsärenden.
        </p>
        <p xml:id="i-K6JynNPusbxxXU3QtNWdYr">
          Vi måste finna vägar att nå de barn vars föräldrar säger nej
          till att barnen och familjen får hjälp. Samtidigt måste vi stärka
          både föräldrarollen och föräldraansvaret. Avlastningsfamiljer
          kan ibland vara en bra resurs, men vad som framför allt är nödvändigt
          är att underlätta för föräldrar att stärka sina nätverk och att
          få mer tid till sina barn.
        </p>
        <p xml:id="i-Hmh38MLd1NCM739JysMUFc">
          Kommunerna bör få incitament att stärka samverkan mellan olika
          myndigheter som arbetar med barn. En del kommuner har för detta
          ändamål inrättat tjänster som barnombud, för att lyfta fram barnkonventionen
          och barnperspektivet. Att fritidshemmen har en bra verksamhet
          @ som leds av utbildad personal @ är också något som behöver understrykas.
          I skollagen måste eleverna ges rätt till hjälp av psykolog eller
          psykoterapeut om de så behöver.
        </p>
        <p xml:id="i-DhR4ZsZJwMPDzWPJCKUnhB">
          Folkpartiet välkomnar att regeringen nu avser utvidga anmälningsskyldigheten
          enligt socialtjänstlagen. Regeringen överväger enligt uppgift
          en vidare utredning av möjligheten att införa något slags påföljd
          för den som underlåter att anmäla. Dessa intentioner är utmärkta,
          då det handlar om brott mot barn (till exempel sexuella övergrepp,
          misshandel, hedersrelaterat våld). Det är angeläget att de inom
          kort omsätts i praktisk handling. I andra fall bör det finnas
          möjligheter att ge familjer stöd utan föregående anmälan och utan
          att behöva hamna i socialtjänstens rullar. Genom samverkan och
          genom större öppenhet hos socialtjänsten skulle troligen fler
          familjer då söka stöd och hjälp i ett tidigare skede.
        </p>
        <p xml:id="i-VaWPQQduxo5fSyrM8eSqra">
          Mot denna bakgrund vill jag ställa följande frågor till statsrådet:
        </p>
        <p xml:id="i-LD2FvTZBd9qpVUrH7wL2yY">
          1. Ämnar statsrådet påskynda översynen av socialtjänstlagen och
          anmälningsskyldigheten?
        </p>
        <p xml:id="i-PXRg9fCSBPY231TPN2RGiu">
          2. Vilka åtgärder ämnar statsrådet vidta för att socialtjänsten
          och barn- och ungdomspsykiatrin får ytterligare redskap att hjälpa
          utsatta barn om föräldrar är motvilliga till att ta emot hjälp?
        </p>
        <p xml:id="i-A44jDsbm8Znz9Vki94VLNB">
          3. Vilka åtgärder ämnar statsrådet att vidta för att se till
          att de som arbetar inom socialtjänsten med barnavårdsärenden har
          erforderlig kompetens för detta?
        </p>
      </div>
    </body>
  </text>
</TEI>
