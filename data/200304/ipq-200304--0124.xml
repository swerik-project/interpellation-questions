<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0124">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0124</head>
        <author who="i-HYPXDg3UHMpdyrSgBez4mQ">Axel Darvik</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>Göteborgs stads förhållande till Shanghai</topic>
        <docDate when="2003-11-18">den 18 november</docDate>
        <status when="2003-12-05" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GR10124</external_id>
        <debate>
          <turn when="2003-12-05 12:08:55" duration="194">Lars-Erik Lövdén (S)</turn>
          <turn when="2003-12-05 12:15:43" duration="82">Lars-Erik Lövdén (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:124 av Axel Darvik (fp) till utrikesminister
          Laila Freivalds om Göteborgs stads förhållande till Shanghai
        </IPQ_title>
      </div>
      <div type="IPQuestionBody">
        <p xml:id="i-4AP3zLjmE83yqoeVwZKJcE">
          Göteborgs Stad har under 17 år haft ett nära samarbete med Shanghais
          kommun. Flera delegationer från Göteborg har åkt till Shanghai
          under årens lopp, på samma sätt har flera kinesiska delegationer
          varit på besök i Göteborg. Någon intern utvärdering av detta samarbete
          har aldrig skett trots att kostnaderna för Göteborgarna nu uppgår
          till betydande belopp. Samarbetet föreslås nu utökas och det nya
          avtalet innefattar centrala skrivningar så som:
        </p>
        <p xml:id="i-ZsQtnMPdzuW6d7iqiFnAs">
          "Avsikten med avtalet är att fördjupa den gemensamma insikten
          och vänskapen mellan de svenska och kinesiska folken och stärka
          samt utveckla det vänskapliga samarbetet mellan de två parterna."
        </p>
        <p xml:id="i-Rbsn2w5KHKQiymL6KNcF5T">
          Enligt min uppfattning har dessa skrivningar en klar utrikespolitisk
          karaktär. Avtalet gäller inte längre enbart Göteborgs relation
          till kommunen Shanghai utan hela svenska folket. Göteborg råkar
          vara en av de största kommunerna i Sverige men om alla 290 kommuner
          skulle ge sig in i utrikespolitiken skulle Sveriges linje bli
          minst sagt förvirrad. Frågan man måste ställa sig då är om det
          är enskilda kommuners uppgift att bedriva svensk utrikespolitik.
          Det skulle vara intressant att få utrikesministerns syn på detta.
        </p>
        <p xml:id="i-SeeYnpNGKjotG5tN3Bs2wy">
          Kina är väldens största diktatur och har oräkneliga brott mot
          de mänskliga rättigheterna på sitt samvete. Till exempel är Kina
          det land som med mycket god marginal avrättar flest personer årligen.
          Grymheten mot oliktänkande har flera gånger manifesterats öppet
          och med full kraft. Nyligen har särskilt Shanghai uppmärksammats
          för åsidosättande av dessa grundläggande rättigheter. Shanghais
          myndigheter har enligt organisationen Human rights in China fängslat
          ett hundratal aktivister som fredligt protesterat mot att de blivit
          vräkta från sina hem som ett led i Shainghais "utvecklingsprogram".
          Det finns också rapporter om hur dessa aktivister utsatts för
          brutala former av tortyr. Mot bakgrund av detta är det mycket
          underligt att man bortser från områden som demokrati, mänskliga
          rättigheter och rättssäkerhet när Göteborg sluter ett nytt avtal
          med Shanghai. Sluter man ett avtal av denna typ borde det vara
          självklart att dessa områden tas upp. Svensk utrikespolitik måste
          bedrivas på en grund av respekt för mänskliga rättigheter och
          demokrati. Den enskilde individens frihet måste värnas i alla
          lägen.
        </p>
        <p xml:id="i-3zZZrNhh7zQ1maZJvTqCkp">
          Jag vill med anledning av vad jag anfört ovan fråga utrikesministern
          vad hon avser att göra för att se till att kommuner inte bedriver
          en självständig utrikespolitik?
        </p>
      </div>
    </body>
  </text>
</TEI>
