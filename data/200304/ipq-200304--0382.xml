<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0382">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0382</head>
        <author who="i-9Kt7koTgzUZUA9ovNXYdWj">Marietta de Pourbaix-Lundin</author>
        <recipient who="i-LdbVtbdPx3MQxR6GEgCqax">Berit Andnor</recipient>
        <topic>Dalarö folkhögskolas punktskriftsutbildning</topic>
        <docDate when="2004-03-23">den 23 mars</docDate>
        <status when="2004-04-14" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GR10382</external_id>
        <debate>
          <turn when="2004-04-14 11:41:17" duration="289">Hans Karlsson (S)</turn>
          <turn when="2004-04-14 11:46:02" duration="219">Marietta de Pourbaix-Lun (M)</turn>
          <turn when="2004-04-14 11:49:37" duration="218">Hans Karlsson (S)</turn>
          <turn when="2004-04-14 11:53:12" duration="112">Marietta de Pourbaix-Lun (M)</turn>
          <turn when="2004-04-14 11:55:00" duration="53">Hans Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:382 av Marietta de Pourbaix-Lundin (m)
          till statsrådet Berit Andnor om Dalarö folkhögskolas punktskriftsutbildning
        </IPQ_title>
      </div>
      <div type="IPQuestionBody">
        <p xml:id="i-23nXwkXjdErMPV4YFwDVj1">
          Personer som blivit synskadade i vuxen ålder har i dag små möjligheter
          att lära sig läsa och skriva punktskrift. Sedan 1999 har Dalarö
          folkhögskola i samverkan med Synskadades Riksförbund drivit kursen
          Punktintensiven med medel från Allmänna arvsfonden. Från senaste
          årsskiftet har Punktintensiven inte längre någon bidragsfinansiering
          för verksamheten.
        </p>
        <p xml:id="i-U69BP3FqG8v5AEtRKdyYMC">
          Frågan har utretts av Riksförsäkringsverket på beställning av
          dåvarande statsrådet Ingela Thalén. Hösten 2002 lämnades rapporten
          till Socialdepartementet. Sedan dess har dock inget hänt i frågan.
          Om inget händer innan halvårsskiftet 2004 kommer troligen verksamheten
          vid Punktintensiven inte att kunna fortsätta och en betydande
          kompetens går förlorad.
        </p>
        <p xml:id="i-HDs12yyzt6YWi7y1XcnAsx">
          I höstens budgetproposition (2003/04:1, utgiftsområde 10) nämns
          dock punktskrift som ett exempel på insatser för arbetslivsinriktad
          rehabilitering som kan finansieras med medel från försäkringskassan.
          Skrivningen kan tolkas som ett tydliggörande att den här typen
          av utbildningar kan finansieras med statliga medel där ansvaret
          för samordning ligger på försäkringskassan.
        </p>
        <p xml:id="i-EASXF9XCQAcEoUu3stLLmw">
          Det är endast ett fåtal personer i landet som har behov av dessa
          insatser. Det rör sig om något hundratal personer om året som
          har behov av fördjupad punktskriftsutbildning, förutom det antal
          som har ackumulerats under många år. Dessa personer har rätt till
          grundutbildning, vilket är sjukvårdens ansvar, men många syncentraler
          i landet erbjuder över huvud taget ingen sådan grundutbildning
          alls. Man kan i bästa fall lära sig alfabetet och lära sig läsa
          upp till några ord i minuten. Dessa personer har dessutom rätt
          till fördjupad utbildning inom ramen för arbetslivsinriktad rehabilitering,
          vilket är AMS och arbetsgivarens ansvar. Försäkringskassan ska
          samordna insatserna för individen.
        </p>
        <p xml:id="i-63PZN2GQdAo2RGowz7iU2D">
          Länsarbetsnämnderna och de lokala försäkringskassorna i landet
          verkar inte ännu känna till att man kan anvisa personer till punktskriftsutbildning.
          Synskadade personer kan inte söka den befintliga utbildningen
          eftersom man inte får information eller finansiering för inkomstbortfall,
          resor, kost och logi. Det är ett moment 22 som skjuter problemet
          framåt hela tiden. Alla syncentraler i landet måste kunna ge grundutbildning
          i punktskrift. Punktintensiven bör dessutom få resurser och möjlighet
          att utveckla och pröva en flexibelt upplagd utbildning.
        </p>
        <p xml:id="i-PBESNNuNFEBEq8Dja81mEQ">
          1. Vilka åtgärder är statsrådet beredd att vidta för att punktskriftsutbildningen/Punktintensiven
          kan få en mer permanent finansiering?
        </p>
        <p xml:id="i-AQsA4v3ZrVnVwzeGYBXW7d">
          2. Avser statsrådet att vidta åtgärder för att information om
          möjligheten till punktskriftsutbildning sprids?
        </p>
      </div>
    </body>
  </text>
</TEI>
