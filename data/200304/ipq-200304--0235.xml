<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0235">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0235</head>
        <author who="i-Ha5uZXGHudhTidCuW8UjXN">Ragnwi Marcelind</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>fortsatta tingsrättsnedläggningar</topic>
        <docDate when="2004-01-20">den 20 januari</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10235</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:235 av Ragnwi Marcelind (kd) till justitieminister
          Thomas Bodström om fortsatta tingsrättsnedläggningar
        </IPQ_title>
      </div>
      <div type="IPQuestionBody">
        <p xml:id="i-E8E9z8Dmh7hVvaMbbBK8Av">
          Den 11 november 2003 kom Domstolsverkets komplettering till en
          tidigare utredning om den framtida tingsrättsorganisationen i
          Gävleborgs län. Enligt kompletteringen uppfyller en tingsrätt
          som omfattar hela Gävleborgs län de mål för reformeringen av tingsrättsorganisationen
          som regeringen har uppställt. Däremot menar Domstolsverket att
          "en viss försämring av tillgängligheten till tingsrätten" jämfört
          med att ha två tingsrätter i länet inte kan undvikas. Å andra
          sidan menar man att länet får "en tingsrätt med goda förutsättningar
          för utveckling av den inre organisationen" samt att "även den
          geografiska samordningen mellan tingsrätten och övriga delar av
          rättsväsendet förbättras".
        </p>
        <p xml:id="i-KVR3h5HuCJMCV4GJywhycd">
          Ingen har kunnat påvisa att de mindre tingsrätternas verksamhet
          skulle vara sämre än de störres. Inte heller har man kunnat påvisa
          vilka ekonomiska fördelar som tingsrättsnedläggningarna medför.
          Det är en villfarelse att den marginella ökningen av antalet domare
          vid en tingsrätt medför att man uppnår en högre grad av specialisering
          vid tingsrätten i fråga. Vad som däremot står helt klart är att
          det lokala rättslivet i stor utsträckning försvinner med dessa
          nedläggningar.
        </p>
        <p xml:id="i-JxZZBqLxJj3cuxDnsymvbg">
          Regeringen har tidigare gett uttryck för att man skulle avvakta
          Domstolsverkets komplettering vad gällde tingsrätterna i Gävleborgs
          län innan ställning skulle tas till den framtida tingsrättsorganisationen
          i länet. Något beslut i frågan har, mig veterligen, i skrivande
          stund inte fattats. Det har nu kommit till min kännedom att tingsrättslokalerna
          i Bollnäs redan är uppsagda. Det är hög tid att informera tingsrätterna
          i Gävleborg om framtiden, i synnerhet tingsrätten i Bollnäs där
          lokalerna redan är uppsagda och man länge levt med oron att tingsrätten
          kanske kan komma att försvinna.
        </p>
        <p xml:id="i-9csLcUfpRD1Tm9kSRxRj4D">
          Domstolsverkets senaste rapport daterad den 16 januari 2004 behandlar
          tingsrättsorganisationen i Västra Götalands län, med undantag
          för gamla Skaraborgs län, och Hallands län. Förändringarna kan
          antas genomförda tidigast vid årsskiftet 2005/06. Hallands län
          ska enligt Domstolsverkets förslag ha endast en tingsrätt, belägen
          i Halmstad. Varbergs tingsrätt kommer då att läggas ned. I den
          del av Västra Götalands län som ingår i nämnda rapport vill Domstolsverket
          minska antalet tingsrätter från nio till fem. Enligt en promemoria
          från augusti förra året vill Domstolsverket endast ha en tingsrätt
          i gamla Skaraborgs län. I så fall skulle antalet tingsrätter i
          hela Västra Götalands län halveras. Man kan tolka både Gävleborgsförslaget
          och Västra Götalands- eller Hallandsförslaget så att målet för
          socialdemokraterna är en domstol i varje län.
        </p>
        <p xml:id="i-7k87cxT9EwijzLT9WaHKwZ">
          Mina frågor till justitieministern är:
        </p>
        <p xml:id="i-YW4usqLoJCcCVM1kb1Fwe2">
          Har ministern beslutat om antalet tingsrätter i Gävleborgs län?
        </p>
        <p xml:id="i-DE7yBBkSg2ig7mf39nzdqH">
          Har ministern för avsikt att tillse att de tingsrätter som berörs
          av nedläggningarna i tid får information om att tingsrätten i
          fråga kommer att försvinna?
        </p>
        <p xml:id="i-4nb7zCPfdtbza52bh3thkh">
          Är ministerns målsättning en domstol per län?
        </p>
      </div>
    </body>
  </text>
</TEI>
