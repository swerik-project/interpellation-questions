<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0238">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0238</head>
        <author who="i-D6hrZCxPVTQxPgXvGFfuJ7">Ulf Sjösten</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>en fjärde polishögskola i Sverige</topic>
        <docDate when="2004-01-22">den 22 januari</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10238</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:238 av Ulf Sjösten (m) till justitieminister
          Thomas Bodström om en fjärde polishögskola i Sverige
        </IPQ_title>
      </div>
      <div type="IPQuestionBody">
        <p xml:id="i-NRHWuMQRB7AtpvyfK8cWbd">
          Ingen har kunnat undgå den senaste tidens rubriker om obegripliga
          och brutala våldsbrott som drabbar alltfler människor i vårt land.
          Dessa grova våldsbrott utgör extrema exempel på vad som kan hända
          när viktiga delar av samhällsskyddet tillåts att försvinna. Följden
          blir att människors trygghet i vardagen blir allt sämre.
        </p>
        <p xml:id="i-DPNDzud3tNwnX8p7sSA54F">
          Problemen med ett rättsväsende på reträtt är dock bredare än
          de många braskande tidningsrubrikerna. Vanliga människor känner
          ofta att rättsväsendet inte förmår att skydda dem, eller hjälpa
          dem när brott begåtts. Det kan gälla allvarliga brott mot liv
          och hälsa men också brott i vardagen, de som drabbar så många
          av oss @ bostadsinbrott, bil- och cykelstölder, som alla i sig
          innebär en kränkning av den drabbades integritet.
        </p>
        <p xml:id="i-49871cviJgC3RBAGxhQ4Ai">
          Ett kraftigt ökat droganvändande bland unga människor skapar
          många brott men leder också många in i ett missbruksbeteende som
          de aldrig förmår att bryta.
        </p>
        <p xml:id="i-B6tyRR2FH3WkiiQYsveeRw">
          Många talar i dag om vikten av att öka antalet poliser i Sverige.
          Vid utgången av 2002 fanns det på papperet 16 149 poliser i Sverige.
          Drygt 50 % av dessa poliser är över 45 år och många äldre poliser
          måste arbeta dygnets alla timmar på grund av personalbrist. Det
          har inneburit att sjukfrånvaro och ohälsa har blivit ett allt
          större problem inom poliskåren. Det är framförallt långtidssjukskrivningarna
          som svarar för ökningen av sjukfrånvaron, som 2002 i genomsnitt
          uppgår till 3,5 veckor per arbetstagare. Detta motsvarar 1 500
          årsarbetskrafter.
        </p>
        <p xml:id="i-LcErVNeVRegAoRdsPunqdX">
          Detta tillsammans med förtida pensioneringar och tvånget för
          polispersonal att utföra andra arbetsuppgifter än de rent polisiära
          gör att antalet poliser i aktiv polisiär tjänst är långt mindre
          än det officiellt angivna antalet.
        </p>
        <p xml:id="i-EHYsob7Jh3aZ1T25Ds3hJs">
          Till detta kommer att flera polisdistrikt saknar medel för att
          driva sin verksamhet på dagens nivå, vilket rimligtvis kommer
          att påverka möjligheten till nyanställning av polispersonal även
          om personalen var tillgänglig.
        </p>
        <p xml:id="i-HVwReyWDz6sNus9c3dWTGC">
          År 1999 och 2000 minskade antalet poliser i Sverige med 228 respektive
          112 för att åren 2001 och 2002 öka med 31 respektive 29.
        </p>
        <p xml:id="i-Y76rPTT9bvh1jsUeQwzAjw">
          Nettoökningen av antalet poliser är osäker och har hittills varit
          ytterst begränsad. Som tidigare sagts är polispersonalen åldrad
          och stora pensionsavgångar väntar. Därmed kommer utbildningskapacitet
          för polisutbildningen i fokus.
        </p>
        <p xml:id="i-G8G8JXfxQSBo8iTrm26LVY">
          Mycket tyder på att det kommer att behövas ytterligare en polishögskola
          i Sverige förutom de befintliga i Solna, Umeå och Växjö för att
          under en överblickbar framtid kunna bygga upp den svenska poliskåren.
        </p>
        <p xml:id="i-V79cuGEzrfqpVfUfjbxXuW">
          En fjärde polishögskola bör placeras inom Västra Götalands polisdistrikt,
          där rekryteringsunderlaget och tillgången på polisiär lärarkapacitet
          är mycket goda.
        </p>
        <p xml:id="i-TYVAREsiXWFEHcE7ah5ngU">
          Jag vill ställa följande frågor:
        </p>
        <p xml:id="i-R86Tb1aYf5hmiE88b6tbRy">
          1. Vilka åtgärder avser justitieministern att vidta för att öka
          utbildningskapaciteten för poliser i Sverige ?
        </p>
        <p xml:id="i-PAk8VwqhoEHz8pqEuHagiA">
          2. I vilken del av Sverige bedömer ministern att en fjärde polishögskola
          kommer att placeras ?
        </p>
      </div>
    </body>
  </text>
</TEI>
