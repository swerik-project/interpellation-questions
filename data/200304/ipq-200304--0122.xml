<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0122">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0122</head>
        <author who="i-HpwkrkkrFd1MRPixHrr8q1">Lars Ohly</author>
        <recipient who="i-GRX2GfDazmcwmcRyZSiKdA">Gunnar Lund</recipient>
        <topic>delegationsbesök i Nigeria</topic>
        <docDate when="2003-11-18">den 18 november</docDate>
        <status when="unknown" byWhom="Gunnar Lund" byWhomId="i-GRX2GfDazmcwmcRyZSiKdA" status="answered">besvarad</status>
        <external_id source="rdwebb">GR10122</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:122 av Lars Ohly (v) till statsrådet Gunnar
          Lund om delegationsbesök i Nigeria
        </IPQ_title>
      </div>
      <div type="IPQuestionBody">
        <p xml:id="i-J3WrDApDEA7DHoh7JRqkb">
          På inbjudan av Nigerias president Olusegun Obasanjo genomförde
          beträdande finansminister Gunnar Lund som representant för Sveriges
          regering den 9@15 november 2003 ett av de största svenska näringslivsbesöken
          någonsin i Afrika. I delegationen ingick representanter för ett
          trettiotal svenska företag.
        </p>
        <p xml:id="i-4j1fMW6ZZvA5pkFGr2BSpM">
          I sex av Nigerias delstater tillämpas i dag islamsk lag, sharia.
          Detta har inneburit ett kraftigt ökat förtryck av kvinnor. Vänsterpartiet
          har tidigare i frågor till utrikesministern tagit upp fallet Amina
          Laval. Men ytterligare två kvinnor har dömts till döden för "otukt",
          det vill säga haft utomäktenskapliga sexuella förbindelser. Prygel
          och amputationer tillämpas också i Nigeria som bestraffning för
          olika brott.
        </p>
        <p xml:id="i-85MQv7Bydyys4jWJwCXcxP">
          Efter stora insatser från oberoende människorättsorganisationer
          i Nigeria, engagerade liberala muslimska jurister, vilka försvarat
          de anklagade inom sharias ram samt fördömanden av bland annat
          EU-parlamentet och den kanadensiska regeringen har dödsdomar ogiltigförklarats
          i sista stund. Det är dock ytterst osäkert i vilken riktning Nigeria
          utvecklas. Det är alldeles uppenbart att rättssäkerheten i landet
          är allvarligt hotad @ i all synnerhet för kvinnorna. Den nigerianska
          centralregeringen, vilken den svenska delegationen träffar under
          sitt besök, har inte tagit ställning till sharia eller hur sharia
          ska tillämpas i de olika delstaterna.
        </p>
        <p xml:id="i-DPEfBVmmtoQDzLb7UX2TYS">
          En sak är dock säker. Det var den nu sittande regeringen Obansanjo
          som beredde vägen för en utveckling mot religiösa rättegångar
          och domar i Nigeria genom att han tillät genomdrivandet av förändringar
          av den nigerianska grundlagen så att sharia kunde tillämpas. Den
          nigerianska regeringen har förhållit sig passiv till den avtagande
          rättssäkerheten, vilken särskilt riktar sig mot landets kvinnor.
        </p>
        <p xml:id="i-8QYRsYWNsCNo9dZsRorsf7">
          Nigeria har även en blodig historia när det gäller yttrandefriheten.
          Den nigerianske författaren Ken Saro Wiva avrättades 1995 för
          att han engagerade sig för Ogonifolket @ det folk som drabbades
          hårdast av stora oljebolags (särskilt Shells) hänsynslösa exploatering
          av Nigerias oljetillgångar, där bolagen fullständigt negligerade
          vilken effekt oljeutvinningen hade på miljön i området.
        </p>
        <p xml:id="i-6A93ZYM6YeUHNJnvKkU7R8">
          Det är vidare väl känt att det jämte den bristande rättssäkerheten
          även finns en utbredd korruption.
        </p>
        <p xml:id="i-JzuqHY9qKHmBfm4Dx7bwo2">
          Vad det handlar om är alltså inte bara ekonomi och affär, utan
          också om respekten för mänskliga rättigheter, kvinnors rättigheter,
          demokratiska rättigheter som yttrande- och tryckfrihet, miljöhänsyn
          och kamp mot korruption. Det är dessa förhållanden som den svenska
          delegationen bör ha haft att förhålla sig till när man mötte och
          förhandlade med den nigerianska regeringen.
        </p>
        <p xml:id="i-D4S72ND7faqEjRnu3cmN2i">
          Jag vill med utgångspunkt från ovanstående ställa följande frågor
          till biträdande finansminister Gunnar Lund:
        </p>
        <p xml:id="i-BiN1euMhqk4UaUvPH7E9x">
          1. Kommer ministern att ta några initiativ på grund av detta
          besök så att framtida förbindelser av denna typ kommer att förbättra
          situationen när det gäller mänskliga rättigheter och situationen
          när det gäller kvinnans rättigheter i Nigeria?
        </p>
        <p xml:id="i-nT1bmh7sjf96KhE8ZVXMq">
          2. Kommer ministern att ta några initiativ på grund av detta
          besök och på vilket sätt kan eventuella framtida förbindelser
          av denna typ förbättra arbetet för att återställa miljön efter
          den förstörelse som utländska företag gjort sig skyldiga till?
        </p>
        <p xml:id="i-FCmUAFuko7Fxi6wcejqyGB">
          3. Kommer ministern att ta några initiativ på grund av detta
          besök och på vilket sätt kan eventuella framtida förbindelser
          av denna typ motverka korruption och förbättra situationen när
          det gäller demokratiska rättigheter, såsom yttrande- och tryckfrihet
          i Nigeria?
        </p>
      </div>
    </body>
  </text>
</TEI>
