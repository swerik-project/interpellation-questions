<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0547">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0547</head>
        <author who="i-Bx9fbNBh4ybH7H2kWavRdb">Gabriel Romanus</author>
        <recipient who="i-UPW2cbGnTUbMZaKTrot5Bh">Morgan Johansson</recipient>
        <topic>skolans drogförebyggande arbete</topic>
        <docDate when="2004-05-21">den 21 maj</docDate>
        <status when="2004-06-02" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GR10547</external_id>
        <debate>
          <turn when="2004-06-02 10:16:56" duration="143">Morgan Johansson (S)</turn>
          <turn when="2004-06-02 10:19:16" duration="207">Gabriel Romanus (Fp)</turn>
          <turn when="2004-06-02 10:22:31" duration="234">Morgan Johansson (S)</turn>
          <turn when="2004-06-02 10:26:22" duration="250">Gabriel Romanus (Fp)</turn>
          <turn when="2004-06-02 10:30:29" duration="130">Morgan Johansson (S)</turn>
          <turn when="2004-06-02 10:32:30" duration="142">Gabriel Romanus (Fp)</turn>
          <turn when="2004-06-02 10:34:42" duration="173">Morgan Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:547 av Gabriel Romanus (fp) till statsrådet
          Morgan Johansson om skolans drogförebyggande arbete
        </IPQ_title>
      </div>
      <div type="IPQuestionBody">
        <p xml:id="i-235BvqXD6TLhrtqNfhJBuC">
          Alkoholkonsumtionen ökar kraftigt. Det inger oro, inte minst
          när det gäller ungdomars drickande. Det tycks också som om fler
          ungdomar i dag prövar narkotika. För att möta denna oroande utveckling
          har Folkhälsoinstitutet och Myndigheten för skolutveckling på
          regeringens uppdrag lagt fram en rapport om skolans förebyggande
          arbete på alkohol- och narkotikaområdet.
        </p>
        <p xml:id="i-SVVW3BCrvKFiDRC1hGUF4w">
          Denna rapport överlämnades den 1 september 2003, det vill säga
          för drygt åtta månader sedan. Sedan dess har stora förändringar
          av alkoholskatterna i våra grannländer inträffat, som tillsammans
          med de orimliga införselbestämmelserna ytterligare ökar riskerna
          för alkoholskador bland våra ungdomar. Något besked från regeringen
          om vad som ska ske med anledning av förslagen i rapporten har,
          mig veterligt, inte offentliggjorts.
        </p>
        <p xml:id="i-Xvj9MiBETfVTehj3ui1XEk">
          Rapporten visar på ett utmärkt sätt, med stöd av aktuell svensk
          och internationell forskning, att det inte räcker med information
          om alkohol och andra droger för att det förebyggande arbetet ska
          vara effektivt. Det gäller att få till stånd ett fungerande samarbete
          mellan skolan och hemmen, att skapa ett bra arbetsklimat i skolan,
          där eleverna känner sig sedda och lyssnade till, skolhälsan måste
          engageras aktivt, och en fritidsverksamhet utan droger måste finnas
          tillgänglig för ungdomarna, gärna i aktivt samarbete med skolan.
          Skolan bör anta en lokalt förankrad policy i alkohol- och drogfrågor.
          Tendenser till skolk måste uppmärksammas tidigt och föranleda
          åtgärder från skolans sida.
        </p>
        <p xml:id="i-NM3EHtTKvqDW4WDbg7ZFFN">
          I rapporten ingår en plan för genomförande av förslagen, en så
          kallad implementeringsplan. Den visar att det här är fråga om
          mycket obetydliga kostnader, jämfört med de kostnader som uppstår
          om skolan misslyckas med att förebygga alkohol- och narkotikaskador.
          Ungdomar som får problem med alkohol och narkotika redan under
          skoltiden, kommer i flertalet fall att kosta samhället stora summor,
          utöver det lidande som deras missbruk skapar för både dem själva
          och deras omgivning.
        </p>
        <p xml:id="i-JM7nqz6tK8fZPe2RtAPUcC">
          Med hänvisning till det sagda, och till det allvarliga hot mot
          den svenska sociala tryggheten och folkhälsan som den ökade tillgången
          på alkohol och narkotika utgör, och då jag förutsätter att statsrådet
          instämmer i skolrapportens analys och förslag, ber jag att få
          fråga om statsrådet tänker se till att förslagen genomförs.
        </p>
      </div>
    </body>
  </text>
</TEI>
