<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0038">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0038</head>
        <author who="i-KktUCXax2JFL3tqFqQN9oq">Birgitta Sellén</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>konkurrensen för svenska bönder</topic>
        <docDate when="2003-10-21">den 21 oktober</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GR1038</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:38 av Birgitta Sellén (c) till jordbruksminister
          Ann-Christin Nykvist om konkurrensen för svenska bönder
        </IPQ_title>
      </div>
      <div type="IPQuestionBody">
        <p xml:id="i-JoEfoLy9ZQSPrNd3dUHJU5">
          Sveriges konsumentminister prisar den tyska mjölkens intåg i
          svenska butiker. Ministern hyllar lågprisimporten av mjölk och
          andra matvaror. Det kan försvaras ur en konsumentministers synvinkel,
          men samtidigt är Ann-Christin Nykvist också jordbruksminister
          och har ansvar för det svenska jordbruket.
        </p>
        <p xml:id="i-TGe5ZW7JyRstP3yywxW26G">
          En jordbruksminister bör betona livsmedelssäkerhet, djuromsorg,
          miljöhänsyn och öppna svenska landskap. Men jordbruksministern
          företräder en marknadsliberal syn på jordbruket där priset tycks
          vara det enda som är viktigt. Den inställningen är ett hån mot
          svenska bönder som har att leva upp till världens hårdaste djurskyddslag
          och miljöregler och som är tuffare än i de flesta andra länder.
        </p>
        <p xml:id="i-CPzFFNTdAsb8PB4CQMM4cY">
          Sveriges jordbruksminister lever inte upp till den svenska regeringens
          egna målsättningar när det gäller jordbruks, miljö- och konsumentpolitiken.
          Ett av de 15 miljömålen är faktiskt Ett rikt odlingslandskap.
          Det förutsätter betande djur och ett aktivt jordbruk. I konsumentlagen
          står också: Den svenska regeringen har beslutat om 15 miljömål
          för Sverige. Ett av dem handlar om ett rikt odlingslandskap. Enda
          sättet att behålla ett öppet svenskt landskap med ängar och hagar
          är ha betande djur, mjölkkor, köttdjur och får. Och redan nu vet
          vi att ängarna och hagarna minskar i Sverige.
        </p>
        <p xml:id="i-SkvZmwk6xL8HrbtHZ8A1rA">
          Regeringen och näringen måste ta ett gemensamt ansvar för att
          utveckla ett uthålligt svenskt jordbruk och för att Sverige inte
          växer igen. Det går inte att lämna över hela detta ansvar på konsumenterna.
          Det vet jordbruksministern mycket väl. Svenska bönder står bakom
          såväl djurskyddslagen som miljöreglerna trots att det fördyrar
          den svenska produktionen. Jag förväntar mig också att Sveriges
          jordbruksminister står bakom detta regelverk och ger svenska bönder
          ett rättmätigt stöd i deras strävan att vara bättre än konkurrenterna.
        </p>
        <p xml:id="i-3yLAW9p2bYibNT4rKMb8UR">
          LRF:s ordförande Caroline Trapp har på ett föredömligt sätt agerat
          på ministerns positiva reaktioner på den tyska lågprismjölken
          och säger bland annat: Svenskt jordbruk har en lönsamhet som nu
          ligger under flertalet europeiska konkurrentländer och vi tappar
          marknadsandelar till utländska producenter med lägre krav på miljö
          och djuromsorg. Detta vinner varken miljön eller djuromsorgen
          på. Tvärtom. Detta begriper alla som något satt sig in i det svenska
          jordbrukets konkurrensvillkor och det borde vara uppenbart även
          för jordbruksminister Ann-Christin Nykvist. Hon borde också inse
          att det är svenska mjölkkor och köttdjur som kan hålla svenska
          hagar och ängar öppna.
        </p>
        <p xml:id="i-EyQtbfnMAKHtNuVaLQqze4">
          Den försämrade ekonomin inom svenskt jordbruk har lett till att
          mejerier talar om att sänka priset på mjölk till producenten.
          I dagarna har vi hört att Arla redan föreslagit en sänkning av
          mjölkpriset på 11 öre. Det innebär ett hårt slag för bönder som
          i dag har ett leveranspris som ligger på ungefär samma nivå som
          för 20 år sedan. Givetvis är det viktigt för konsumenten att matpriserna
          inte "skenar iväg", men det är också viktigt att den svenska bonden
          kan fortsätta att överleva på sin näring.
        </p>
        <p xml:id="i-EfsjqPvmCEYr2h3Pp8Qvcc">
          Min fråga till jordbruksministern är:
        </p>
        <p xml:id="i-WfPjLpZspTVMgbNrn29XZu">
          Vad avser jordbruksministern att vidta för åtgärder för att den
          svenska bonden inte ska bli utkonkurrerad av billiga matprodukter
          från andra länder?
        </p>
      </div>
    </body>
  </text>
</TEI>
