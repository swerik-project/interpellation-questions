<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0192">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0192</head>
        <author who="i-D6V9ti7ETxin1WbJjDaShE">Nina Lundström</author>
        <recipient who="i-6qjD2tsSCtsrmXQjy7mtCJ">Lars-Erik Lövdén</recipient>
        <topic>ägarlägenheter</topic>
        <docDate when="2003-12-11">den 11 december</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10192</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:192 av Nina Lundström (fp) till statsrådet
          Lars-Erik Lövdén om ägarlägenheter
        </IPQ_title>
      </div>
      <div type="IPQuestionBody">
        <p xml:id="i-4EGdbDMK7xnkHLvpCygHoN">
          I dag råder enligt Boverket bostadsbrist i minst 100 kommuner,
          jämfört med 77 för ett år sedan. 60 % av befolkningen bor i någon
          av de 100 kommuner där bostadsbrist råder. Framför allt är det
          runt Storstockholm och i Göteborgsregionen samt i Skåne som bostadsbristen
          har brett ut sig. Regeringens löfte om 120 000 nya bostäder under
          mandatperioden finns i färskt minne.
        </p>
        <p xml:id="i-DcKZGpzt1dhyYD8xJRgih5">
          I mars månad år 1999 beslutade riksdagen att ge regeringen till
          känna att ett förslag om ägarlägenheter skulle tas fram, i enlighet
          med bostadsutskottets förslag. Mer än fyra år har passerat och
          riksdagen har ännu inte fått en proposition på sitt bord. Det
          är ytterligt bekymmersamt och tyder på stor nonchalans att regeringen
          inte hörsammar riksdagens beslut.
        </p>
        <p xml:id="i-WrLciSEWZ7QXGno9XW7Atk">
          Införande av ägarlägenheter skulle öppna upp nya möjligheter
          för bostadsbyggandet inom nyproduktion. De kan även byggas på
          redan befintliga fastigheter och genom att denna ägarform bidrar
          med riskkapital skulle även möjligheter öppnas för ökat byggande
          av hyresrätter. Ägarlägenheter skulle kunna bidra till en ökad
          mångfald i miljonprogramsområden. Vi har i Sverige en stor vana
          vid samfälligheter vilket är en viktig grundförutsättning för
          att förvalta de gemensamma delarna av fastigheten.
        </p>
        <p xml:id="i-7bwm8ZrBUStLoKHen9u2iX">
          Ägarlägenheten som form är vanligt förekommande utanför Sveriges
          gränser och mer attraktiv för en del jämfört med att vara medlem
          i en bostadsrättsförening med nyttjanderätt till en bostad.
        </p>
        <p xml:id="i-XkjcAheVC4de9CmAFF69U6">
          Problemen med att det byggs för lite borde kunna föranleda att
          nya möjligheter för ökat bostadsbyggande anses värda att pröva.
          Nya möjligheter öppnas vid ett införande av ägarlägenheter. Bostäder
          för socialt ändamål kan integreras i flerbostadshus. Ägarlägenheten
          kan hyras ut med förstahandskontrakt och på så sätt slipper man
          ifrån flertalet komplikationer med andrahandshyresgäster.
        </p>
        <p xml:id="i-Khonr3euuNtudXfE6itf4c">
          Oavsett regeringens inställning i frågan finns det ett beslut
          i riksdagen år 1999, ett tillkännagivande, som rimligen ska efterlevas.
        </p>
        <p xml:id="i-7N3NGxq68YbTfLaKQgFigu">
          Med anledning av detta vill jag härmed fråga kommun- och bostadsminister
          Lars-Erik Lövdén följande:
        </p>
        <p xml:id="i-8HhtrXe46iW7ofUfnVVzyz">
          När avser statsrådet att inkomma till riksdagen med en proposition
          om ägarlägenheter?
        </p>
      </div>
    </body>
  </text>
</TEI>
