<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0132">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0132</head>
        <author who="i-Q6uWG1k3pbJio9CebNs3Cz">Sten Tolgfors</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>den nya instansordningen för asylärenden</topic>
        <docDate when="2003-11-20">den 20 november</docDate>
        <status when="2003-12-12" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GR10132</external_id>
        <debate>
          <turn when="2003-12-12 13:20:13" duration="380">Barbro Holmberg (S)</turn>
          <turn when="2003-12-12 13:26:30" duration="258">Sten Tolgfors (M)</turn>
          <turn when="2003-12-12 13:30:45" duration="228">Anne-Marie Ekström (Fp)</turn>
          <turn when="2003-12-12 13:34:30" duration="226">Barbro Holmberg (S)</turn>
          <turn when="2003-12-12 13:38:12" duration="267">Sten Tolgfors (M)</turn>
          <turn when="2003-12-12 13:42:35" duration="129">Anne-Marie Ekström (Fp)</turn>
          <turn when="2003-12-12 13:44:40" duration="256">Barbro Holmberg (S)</turn>
          <turn when="2003-12-12 13:48:53" duration="146">Sten Tolgfors (M)</turn>
          <turn when="2003-12-12 13:51:15" duration="157">Barbro Holmberg (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:132 av Sten Tolgfors (m) till statsrådet
          Barbro Holmberg om den nya instansordningen för asylärenden
        </IPQ_title>
      </div>
      <div type="IPQuestionBody">
        <p xml:id="i-JSdsnG7pYaw4MGY5UaTUTa">
          I samband med Barbro Holmbergs tillträde som minister rapporterades
          att Socialdemokraterna ville backa från sitt partibeslut om att
          lägga ned Utlänningsnämnden och ersätta den med förvaltningsdomstol
          vid överklagan i asylärenden. "Utlänningsnämnden kan inte vara
          kvar i sin nuvarande form", sade Holmberg i DN, den 11 oktober
          2003.
        </p>
        <p xml:id="i-EXCRCsTBc3PwNqTk9TpeGa">
          Jan O Karlsson fick i höstas skarp kritik från sex partier för
          att övergången till ny instansordning missköttes. Bland annat
          för att halva tiden som stod till förfogande för att se över utlänningslagen
          användes till att tillsätta utredningen.
        </p>
        <p xml:id="i-MmrLvHpWr4dxSNBZ2Xh4bi">
          Holmbergs agerande skapar nya frågetecken. Hade regeringen menat
          allvar med viljan att resonera om andra lösningar eller förändringar
          i liggande förslag hade rimligen ett väl underbyggt underlag öppet
          presenterats för partierna och kontakter tagits med partierna
          för en seriös diskussion. Så skedde nu inte, utan i stället läcktes
          ett fyrsidigt PM till massmedierna. Inga förslag om förändringar
          presenterades dock. Har regeringen ytterligare information av
          vikt för frågans bedömning måste den läggas på bordet omedelbart.
        </p>
        <p xml:id="i-Xn1hcVQR44dtt1emZeKXvy">
          Moderaterna har under en lång period varit medvetna om att ökad
          rättssäkerhet och en ny instansordning kostar pengar. Vad kostnaden
          blir beror dock på hur instansordningen och lagen utformas. Kostnaden
          för instansordningen kan inte ses isolerad från hur hela mottagningssystemet
          fungerar. Även långa väntetider medför stora kostnader.
        </p>
        <p xml:id="i-BeqME32UYptYq8XACNS2t2">
          Förtroendet för instansordningen, kvaliteten på utredningar och
          beslut påverkar också kostnaderna. Ökat förtroende och bättre
          motiverade beslut ger rimligen färre överklaganden och tydligare
          praxis.
        </p>
        <p xml:id="i-Why5tHjedsuHXQWqhukTj5">
          Alla partier @ även regeringen @ har varit överens om att rättssäkerheten
          vid prövningen måste öka bland annat genom inslag av tvåpartsprocess
          och muntlig förhandling. Huvuddelen av den kostnadsökning, som
          beskrivs i den PM regeringen läckte, förklaras just med dessa
          båda faktorer. I Svenska Dagbladet erkände UD att man för att
          minska kostnaderna måste minska ambitionen om rättssäkerhet.
        </p>
        <p xml:id="i-MteVpMeQ5vvBSoFb69q2JH">
          Regeringens ambivalens är skadlig för allmänhetens förtroende
          för instansordningen, såväl den nuvarande som den kommande.
        </p>
        <p xml:id="i-AGFg9VdttFnh4rG9W5oXW5">
          Mot bakgrund av ovanstående riktar jag följande frågor till statsrådet
          Barbro Holmberg:
        </p>
        <p xml:id="i-5M8ybDsbWiZLLxyeuLzTfp">
          Har statsrådet för avsikt att prioritera rättssäkerheten i asylsystemet?
        </p>
        <p xml:id="i-3foJk62Xk5BBJTE9DcJm5e">
          Vad vill statsrådet göra med instansordningen i asylärenden?
        </p>
      </div>
    </body>
  </text>
</TEI>
