<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0115">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0115</head>
        <author who="i-Q5smfAWD9kCwe7tQviBPMn">Carin Lundberg</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>tingsrätter i Västerbotten</topic>
        <docDate when="2003-11-17">den 17 november</docDate>
        <status when="2003-12-01" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10115</external_id>
        <debate>
          <turn when="2003-12-01 11:16:16" duration="91">Thomas Bodström (S)</turn>
          <turn when="2003-12-01 11:17:43" duration="224">Carin Lundberg (S)</turn>
          <turn when="2003-12-01 11:21:24" duration="216">Ulla Löfgren (M)</turn>
          <turn when="2003-12-01 11:26:47" duration="125">Carin Lundberg (S)</turn>
          <turn when="2003-12-01 11:28:53" duration="120">Ulla Löfgren (M)</turn>
          <turn when="2003-12-01 11:30:54" duration="110">Thomas Bodström (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:115 av Carin Lundberg (s) till justitieminister
          Thomas Bodström om tingsrätter i Västerbotten
        </IPQ_title>
      </div>
      <div type="IPQuestionBody">
        <p xml:id="i-PDkoHwooYkryGrAWqZkeWy">
          Det pågående reformeringsarbetet av tingsrättsorganisationen
          diskuterades så sent som den 12 november 2003 här i kammaren.
          Riksdagen beslutade då att reformarbetet ska fortsätta och då
          stegvis region för region. Förändringarna bör dock inte, enligt
          riksdagens uppfattning, omfatta alltför begränsade områden, då
          det kan leda till att en tingsrätt kort efter sammanslagningen
          blir föremål för en ny organisationsförändring.
        </p>
        <p xml:id="i-KxR2eLQ937xqXKtpXY9288">
          Riksdagen ansåg även att regeringen också i fortsättningen ska
          vara den som beslutar om indelning i domsagor.
        </p>
        <p xml:id="i-PDP6VXJXb8Maki54dPWGwD">
          Jag vill med anledning av detta ta upp frågan om tingsrätterna
          i Västerbotten, som torde vara nästa region i det fortsatta reformeringsarbetet.
        </p>
        <p xml:id="i-59CEugN9xzViTAbg8ZLFRp">
          Lycksele och Skellefteå är två mindre tingsrätter, båda med speciella
          geografiska förhållanden. Skellefteå tingsrätt har ett 30-tal
          anställda, därav fyra domare. Eftersom jag bor i Skellefteå och
          därför har mer kunskaper om denna tingsrätt vill jag ta den som
          exempel, men förhållandena är i mycket lika för Tingsrätten i
          Lycksele, om än med mindre tal.
        </p>
        <p xml:id="i-Lk2oFChtkQgfe3STtVVrjG">
          Om Skellefteå tingsrätt läggs ned och verksamheten flyttas till
          Umeå, är detta mycket olyckligt ur medborgarperspektiv. Ska man
          använda sig av allmänna kommunikationer från till exempel Malå,
          ca 27 mil från Umeå, behöver man anslå tre dagar för att tala
          för sin sak. I en sammanslagning måste man således ta hänsyn till
          de geografiska förhållanden och befolkningsstrukturen. Detta tycker
          jag särskilt gäller för Västerbotten.
        </p>
        <p xml:id="i-B19gSFZpyfX21f4EA31Gmo">
          Ett av de tyngsta argumenten för omorganisation är ekonomiska.
          Jag vill därför fråga ministern vilka besparingar han skulle se
          vid en eventuell sammanslagning av tingsrätterna i Västerbotten.
        </p>
        <p xml:id="i-7ghMGyNEAMgq3Y8QorBcKk">
          Under en månad med 20 arbetsdagar under hösten 2003, 20 vardagar,
          hölls förhandlingar i Skellefteå under 19, många dagar med flera
          förhandlingar samtidigt. Hade inte tingsrätten funnits i Skellefteå
          skulle 40 domare och 30 protokollförare behövt resa till Skellefteå.
          För ett år skulle kostnaden enbart för restiden bli ungefär 1
          miljon kronor. Under samma period var 215 personer inblandade:
          parter, åtalade, advokater med flera. Endast advokaternas spilltid
          för resor skulle kosta närmare 60 000 kr för en månad. Till detta
          kommer alla andra extrakostnader.
        </p>
        <p xml:id="i-FE8eZGxXtMNvW4bkg41tcu">
          Domsagan omfattar Skellefteå kommun med ca 72 000 invånare, med
          Malå och Norsjö omkring 80 000 på en yta större än Skåne. Domsagans
          storlek och mängder mål torde innebära att kostnadsbesparingen
          med endast ett tingsställe i Skellefteå skulle bli mycket begränsad,
          om inte till och med dyrare.
        </p>
        <p xml:id="i-5n6QjLsS9EfEygg13mU1YT">
          Största andelen mål i Skellefteå @ och i resten av länet med
          @ handlar om vardagsjuridik och avgörs bäst nära de direkt berörda.
          För tillgängligheten, ur medborgarperspektivet bör alltså Tingsrätterna
          i Lycksele och Skellefteå inte läggas ned.
        </p>
        <p xml:id="i-VFgGBDKPwqSxWhS9eXKZXv">
          Min fråga till justitieministern är:
        </p>
        <p xml:id="i-Hh8DJHrSfgxu3jyQmuj8SV">
          Avser ministern att, mot bakgrund av vad som anförs i interpellationen,
          verka för att Tingsrätterna i Lycksele och Skellefteå inte läggs
          ned?
        </p>
      </div>
    </body>
  </text>
</TEI>
