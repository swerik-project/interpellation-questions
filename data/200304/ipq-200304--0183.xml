<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0183">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0183</head>
        <author who="i-D6V9ti7ETxin1WbJjDaShE">Nina Lundström</author>
        <recipient who="i-6qjD2tsSCtsrmXQjy7mtCJ">Lars-Erik Lövdén</recipient>
        <topic>inomhusmiljö</topic>
        <docDate when="2003-12-04">den 4 december</docDate>
        <status when="unknown" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GR10183</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:183 av Nina Lundström (fp) till statsrådet
          Lars-Erik Lövdén om inomhusmiljö
        </IPQ_title>
      </div>
      <div type="IPQuestionBody">
        <p xml:id="i-LRiGgTMr5Z3d6YD8HtHzbi">
          Byggskandaler med mögel- och fuktskador har uppstått upprepade
          gånger under årens lopp. Flytspackelproblemen stod i fokus i början
          på 1990-talet, de senaste åren har misslyckanden i inomhusmiljön
          bland annat beskrivits avseende Moderna Museet och bostadsprojekt
          i Hammarby Sjöstad i Stockholm. Inomhusmiljön har hamnat i fokus
          genom att människor som vistas i dessa miljöer blir sjuka eller
          känner oro för att detta ska ske. Människor riskerar sin hälsa.
          Inomhusmiljöer påverkar oss i hög utsträckning genom att vi tillbringar
          95 % av vår tid i olika inomhusmiljöer såsom bostad och arbete.
        </p>
        <p xml:id="i-8HmyDHT1MhBStPamf3XLm2">
          Fukt är boven i dramat i många exempel med så kallade sjuka hus.
          Inget material tål att ligga fuktigt utan att det sker kemiska
          förändringar av materialet. Forskningen har påtalat detta under
          lång tid. Flytspackelproblem, sönderfall av PVC-mattor med fler
          exempel har sin grund i fuktproblem. Men nu har man också från
          forskningen börjat uppmärksamma andra faktorer, som ventilationssystemen,
          som kan påverka uppkomsten av inomhusproblem. Det är viktigt för
          framtiden att fler tänkbara källor för inomhusproblem kan identifieras.
          Forskningen har en mycket viktig roll att spela. Det finns behov
          av riktad forskning för att ta fram metoder för hur man ska hitta
          källor till problemen med inomhusmiljöer. Trots att vi i dag vet
          hur viktig inomhusmiljön är, är det uppenbarligen svårt att hitta
          finansiering för forskningen gällande inomhusmiljöer. Det bostadspolitiska
          målet innefattar i dag ett mål om långsiktigt hållbara miljöer:
        </p>
        <p xml:id="i-KxuQWoF1cU6n3ShxPXFbZ2">
          "Målet med bostadspolitiken är att alla ges förutsättningar att
          leva i goda bostäder till rimliga kostnader och i en stimulerande
          och trygg miljö inom långsiktigt hållbara ramar. Boende- och bebyggelsemiljön
          skall bidra till jämlika och värdiga levnadsförhållanden och särskilt
          främja en god uppväxt för barn- och ungdomar. Vid planering, byggande
          och förvaltning skall en ekologisk, ekonomisk och socialt hållbar
          utveckling vara grund för verksamheten".
        </p>
        <p xml:id="i-MsgyK6F53KtBFx8dGyyCoX">
          Verkligheten tyder på att det finns knappa, eller rättare sagt
          obefintliga, resurser att tillgå för att öka denna forskning och
          därigenom kunskapen kring källor för problem i inomhusmiljöer.
        </p>
        <p xml:id="i-2sAqFvfJPLezYorfjNxRVq">
          Jag vill fråga statsrådet Lövdén följande:
        </p>
        <p xml:id="i-FEf9EpQTrApFn3oU8wN9Ky">
          Vilka åtgärder avser statsrådet Lövdén att vidta för att främja
          forskningen kring problemen med sjuka hus och problemkällor i
          inomhusmiljöer?
        </p>
      </div>
    </body>
  </text>
</TEI>
