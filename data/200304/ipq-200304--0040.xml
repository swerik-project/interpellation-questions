<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0040">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0040</head>
        <author who="i-XN7bgwBGaQixfiHi5Cbu8f">Cecilia Wikström</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>ansvaret för gömda flyktingars sjukvårdskostnader</topic>
        <docDate when="2003-10-21">den 21 oktober</docDate>
        <status when="unknown" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GR1040</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:40 av Cecilia Wikström (fp) till statsrådet
          Barbro Holmberg om ansvaret för gömda flyktingars sjukvårdskostnader
        </IPQ_title>
      </div>
      <div type="IPQuestionBody">
        <p xml:id="i-Qtg3dE8ZBKdcQrC2VzEewe">
          Under senare tid har det blivit känt att flertalet av landstingen
          i vårt land fakturerar den kostnad för akut sjukvård som en person
          fått under den tid då han eller hon vistats i Sverige som gömd
          flykting.
        </p>
        <p xml:id="i-ThbhhaUCGoW41jQWQD4bPU">
          Det är ett stort antal människor som befinner sig i vårt land
          som gömda. Man har fått beskedet att man inte kan anses ha tillräckliga
          skäl för asyl, och har då, i avvaktan på nya skäl eller tyngre
          argument att presentera, känt sig nödsakade att gå under jorden
          tills en ny presentation av nya argument eller sakskäl kan presenteras.
        </p>
        <p xml:id="i-K7JrEkcCK9GoTphHHBBtV4">
          I ett fall har kostnaden för en förlossning och efterföljande
          vård av ett prematurt fött barn uppgått till 180 000 kr, vilket
          fakturerats barnets föräldrar. Migrationsverket har vägrat betala
          med motiveringen att den uppkomna situationen "är deras egna fria
          val" (Anders Westerberg, stf generaldirektör vid Migrationsverket
          våren 2003).
        </p>
        <p xml:id="i-K8EeDh4k6wNoimWxFjRtrg">
          Ett annat aktuellt fall gäller en kvinna i Uppsala som år 2000,
          under den tid hon var utvisningshotad, vårdades på sjukhus för
          ett livshotande sjukdomstillstånd. Denna kvinna beviljades senare
          samma år tillsammans med sin familj uppehållstillstånd. Familjen
          är i dag väl integrerad i det svenska samhället. I slutet av september
          2003, tre år efter att hon vårdades vid Uppsala Akademiska sjukhus,
          mottog hon en faktura från Landstinget i Uppsala län om 254 000
          kr.
        </p>
        <p xml:id="i-JWhC3k1D9jn8bToGwLfEWS">
          Jag menar att det är ställt bortom varje tvivel att det inte
          rör sig om frivilliga val i något av de fall som jag här kort
          har redogjort för. Varken en allvarlig sjukdom eller en förlossning
          kan karaktäriseras som onödig vård. Den sjukvård dessa personer
          fick var sjukvård i enlighet med hälso- och sjukvårdslagen. Att
          förvägra utsatta människor den vård de behöver vid ett akut sjukdomstillstånd
          vore direkt inhumant och så har heller inte skett i de fall jag
          refererar till.
        </p>
        <p xml:id="i-8xbCjb3ZnLgjEqByXmhv45">
          Att ge sjukvård och sedan, flera år i efterhand, kräva att människor
          utan några som helst materiella tillgångar ska betala vårdräkningar
          om mycket stora belopp är djupt cyniskt och motverkar enligt min
          mening varje form av integration.
        </p>
        <p xml:id="i-Hfe5TW1keCM1aTzDinbQaN">
          Människor som börjat skapa sig ett liv här: ordnat bostad, fått
          sina akademiska meriter från hemlandet validerade och kompletterat
          med studier vid svenska universitet, ordnat dagis och skolor för
          sina barn och fått jobb upplever det som tillintetgörande att
          tvingas betala sjukvårdsräkningar i storleksordningen en kvarts
          miljon kronor.
        </p>
        <p xml:id="i-DKf1fLRwvSZhLhG67cDX9h">
          Man har kommit hit för att göra rätt för sig, bidra till en positiv
          utveckling för vårt land och vill inte hamna i en evig skuldsituation,
          kanske till och med få betalningsanmärkningar för att man häftar
          i skuld till landstinget. Det kan bli svårt att beviljas bostadslån
          och svårt att köpa en bil på avbetalning. Sammantaget kan det
          leda till en mycket tråkig situation för hela familjen.
        </p>
        <p xml:id="i-D8S6kAoppTRCKq6wkLrBYK">
          Jag frågar mig om regeringens tal om integration i själva verket
          bara är tomma ord när jag tvingas konstatera att människors uppriktiga
          vilja att skapa en positiv livssituation för sig själva och sina
          barn så brutalt slås ner av den socialdemokratiska regeringen
          som inte tycks förmögen att fatta beslutet att låta Migrationsverket
          eller annan myndighet bära ansvaret för gömda flyktingars sjukvårdskostnader.
        </p>
        <p xml:id="i-GSYzR3iseTMhPXYTg4Jew2">
          Mot denna bakgrund vill jag fråga migrationsministern:
        </p>
        <p xml:id="i-SE6KcXugeaZgBSVuAmxCTG">
          Vilka åtgärder är migrationsministern beredd att vidtaga för
          att få Migrationsverket eller annan myndighet att bära gömda flyktingars
          sjukvårdskostnader?
        </p>
        <p xml:id="i-7hgDdF1AugmpPgvbE85apD">
          Är migrationsministern beredd att agera för att medverka till
          att kostnaderna för sjukvård avskrivs för de flyktingar som beviljats
          permanent uppehållstillstånd i Sverige?
        </p>
      </div>
    </body>
  </text>
</TEI>
