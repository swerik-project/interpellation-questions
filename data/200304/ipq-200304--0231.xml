<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0231">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0231</head>
        <author who="i-8gcKLg8FFeh9DR71R7zcMv">Gunnar Sandberg</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>överföring av stödområde 2 B i Jämtland till stödområde 2 A</topic>
        <docDate when="2004-01-19">den 19 januari</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GR10231</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:231 av Gunnar Sandberg (s) till jordbruksminister
          Ann-Christin Nykvist om överföring av stödområde 2 B i Jämtland
          till stödområde 2 A
        </IPQ_title>
      </div>
      <div type="IPQuestionBody">
        <p xml:id="i-XNvhyc8Rrp23U9ssA2KHnV">
          Riksdagen biföll i maj 2002, i enlighet med förslag från enhälligt
          miljö- och jordbruksutskott, en motion av socialdemokraterna Berit
          Andnor och Rune Berglund. I motionen krävde de att stödområde
          2 B i Jämtland ska flyttas över till stödområde 2 A.
        </p>
        <p xml:id="i-FNCcQhiBNFzjvRP5sQBC2g">
          Lantbruket är en livsviktig näring för landsbygden i Jämtland.
          Förutom att förse livsmedelsindustrin med råvara håller lantbruket
          landskapet öppet. Jämtlands län har en stor andel sysselsatta
          i näringen, i nivå med de stora jordbrukslänen Skåne och Gotland.
          Hur jordbruket utvecklas har alltså sällsynt stor betydelse i
          länet. De regionala ersättningarna till jordbruket i norra Sverige
          avser att kompensera för de naturgivna kostnadsnackdelar det innebär
          att bedriva jordbruk längre norrut.
        </p>
        <p xml:id="i-W1z7mYbhmR5JvANueqNGyp">
          Uppdelningen i stödområde 2 A och 2 B har varit orsak till stor
          irritation inom näringen sedan tillkomsten i mitten av 80-talet,
          eftersom höjden över havet påverkar klimatet påtagligt. I Jämtland
          bedrivs jordbruket ofta 400 meter över havet och Storsjön ligger
          på en nivå av 300 meter över havet. En nivåskillnad på 100 meter
          över havet innebär samma klimatförändring som att resa 20 mil
          norrut vid havsnivån.
        </p>
        <p xml:id="i-3LPnCGG7WTuJcv63w84MS5">
          Bakgrund till uppdelningen är uppgiften att skillnader i skördeavkastning
          på vall och spannmål motiverat en uppdelning i 2 A och 2 B. Ingenting
          i statistiken på skördenivåer motiverar dock denna uppdelningen.
          Gjorda studier om produktion och avkastning inom jordbruket visar
          att förhållandena är likartade i hela länet.
        </p>
        <p xml:id="i-Kyde2aMtwpaAQx5uxBo1nX">
          En positiv utveckling av lantbruket i länets centrala delar är
          av stor vikt för den norrländska livsmedelsindustrin och därmed
          synnerligen viktig för lantbruket i länets ytterområden. Därför
          är det angeläget att de delar av Jämtlands län som finns i stödområde
          2 B överförs till stödområde 2 A.
        </p>
        <p xml:id="i-QvfDQvEzszLj8ooMFkxSEz">
          I dag, nästan två år efter riksdagsbeslutet, har ännu inget gjorts
          för att verkställa riksdagens beslut.
        </p>
        <p xml:id="i-7gihSccYvLZYBycZeqXtQo">
          Jag vill därför fråga jordbruksministern när hon avser att verkställa
          riksdagsbeslutet om stödområden i Jämtland.
        </p>
      </div>
    </body>
  </text>
</TEI>
