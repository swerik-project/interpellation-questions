<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0392">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0392</head>
        <author who="i-mN8mVTBvBYjtHLNThWLo4">Kalle Larsson</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>ombyggnaden av E 18 i Stockholm </topic>
        <docDate when="2004-03-30">den 30 mars</docDate>
        <status when="2004-04-16" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GR10392</external_id>
        <debate>
          <turn when="2004-04-16 09:02:43" duration="324">Lena Sommestad (S)</turn>
          <turn when="2004-04-16 09:08:04" duration="230">Kalle Larsson (V)</turn>
          <turn when="2004-04-16 09:11:51" duration="135">Lena Sommestad (S)</turn>
          <turn when="2004-04-16 09:13:57" duration="100">Kalle Larsson (V)</turn>
          <turn when="2004-04-16 09:15:30" duration="66">Lena Sommestad (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:392 av Kalle Larsson (v) till miljöminister
          Lena Sommestad om ombyggnaden av E 18 i Stockholm
        </IPQ_title>
      </div>
      <div type="IPQuestionBody">
        <p xml:id="i-BrmvWMCh9BuXjhjzVSGJzQ">
          Enligt de nationella miljömål som riksdagen med stor majoritet
          fastslog år 1999 ska miljöproblem vara lösta inom en generation.
          Generation har då tolkats som 20 år. Det är nu med andra ord 15
          år kvar innan miljöproblemen ska vara lösta @ om man nu ska fästa
          vikt vid beslut som Sveriges riksdag fattar.
        </p>
        <p xml:id="i-VZT1MbhtMyB5xGpRYzZzjo">
          Vid flera utvärderingar (till exempel Miljömålsrådets utvärdering
          av Sveriges 15 miljömål 2004) under senare tid har det konstaterats
          att flera miljömål blir svåra att nå om inte ytterligare åtgärder
          genomförs. När det gäller miljömålen under "God bebyggd miljö"
          finns bland annat målen:
        </p>
        <p xml:id="i-QYbAUFddPYFVA2AeEBbBVm">
          "Senast år 2010 skall fysisk planering och samhällsbyggande grundas
          på program och strategier för hur grön- och vattenområden i tätorter
          och tätortsnära områden skall bevaras och utvecklas och andelen
          hårdgjord yta skall inte ökas."
        </p>
        <p xml:id="i-53oBFy5XrPJpegD6u9tMSf">
          och
        </p>
        <p xml:id="i-WXLQqsYL8K8GKPMgG8jj81">
          "Antalet människor som utsätts för trafikbullerstörningar överstigande
          de riktvärden som riksdagen ställt sig bakom för buller i bostäder
          skall ha minskat med 5 % till år 2010 jämfört med år 1998."
        </p>
        <p xml:id="i-TCpwyw8X4KsnRxfWiYN9QB">
          Till år 2010 år det i stort sett bara fem år kvar och vi kan
          konstatera att vi ligger långt ifrån att uppfylla målen. Att då
          föreslå eller fundera på projekt som inte leder till målen utan
          tvärtom motverkar riksdagens mål och beslut är synnerligen allvarligt.
        </p>
        <p xml:id="i-BhYadaCpwiK7wANqjm3LZx">
          Om ombyggnaden av E 18 tillåts fortgå som det nu är planerat
          ser vi det som en katastrof för den lokala demokratin och för
          miljön. Bullernivåerna kommer att överstiga både de av riksdagen
          antagna nationella riktlinjerna, och de riktlinjer som Stockholms
          stad har antagit. Och det är ingen liten skillnad, utan kommer
          att upplevas som en fördubbling av bullernivån. Boende i bland
          annat Rinkeby och Tensta ska inte utsättas för dubbelt så mycket
          buller som tillåts i de nationella riktlinjerna!
        </p>
        <p xml:id="i-VyrEyXViwyJyqHN3EDwgsp">
          Stora områden grönmark - enligt beräkningarna 31 hektar - kommer
          att tas i anspråk för en ny dragning av motorvägen. Marken tas
          från Järva friluftsområde, som är ett viktigt grönstråk och planerat
          att göras om till ett naturreservat. I linje med de nationella
          miljömålen är Järva friluftsområde ett tätortsnära område som
          är synnerligen högt prioriterat att bevara och utveckla @ inte
          att krympa och förstöra.
        </p>
        <p xml:id="i-JipT4sxYiKDhrbVtPsP4C8">
          Utifrån diskussion som nu finns om det sociala värdet och rekreationsvärdet
          i tätortsnära grönområden och skogar borde miljöministern med
          kraft verka för att miljömålet om att både bevara och utveckla
          välbesökta grönområden uppfylls. Inte minst mot bakgrund av det
          faktum att vistelse i naturen är ett av de viktigaste medlen för
          att motverka den ökande ohälsan.
        </p>
        <p xml:id="i-5ok3hQTo1kPoptcpmSNCcn">
          Av de lokala remissinstanserna är en helt överväldigande majoritet
          motståndare till en breddning av vägen i ytläge. Att vissa andra
          remissinstanser varit positiva till det är kanske inte att förvånas
          över eftersom flera kommuner har varit tydliga med att deras egna
          vägar och motorleder på så sätt kommer att avlastas från trafik.
          Lokala utsläppsproblem kommer alltså att minska för Stockholms
          stads grannar. Problemet är dock att detta sker genom en ökad
          trafik och därmed på bekostnad av den lokala miljön för boende
          längs E 18. Vilket går emot miljömålet om att den fysiska planeringen
          ska bidra till att bilanvändningen kan minska.
        </p>
        <p xml:id="i-6pUuC1dUkqu1G9gdhZTotq">
          Vägverkets utredning av ärendet har varit under all kritik. På
          ett lättvindigt sätt har man avfärdat en massiv kritik från de
          boende i området och man tar inte hänsyn till miljömålen.
        </p>
        <p xml:id="i-7W5TJUuF69cwhpEbTssHU6">
          Varför inte lägga hela sträckan i tunnel? Vägen behöver byggas
          om @ den är starkt olycksbelastad och utgör en barriär för de
          boende. En tunnel skulle leda till markant minskat buller och
          skulle utveckla grönområdet i en mycket positiv riktning. En sådan
          ombyggnad skulle uppskattas av den lokala opinionen. En ombyggnad
          av E 18 i Stockholms kommun kan utformas så att både trafikflödet,
          miljön och boendemiljön förbättras.
        </p>
        <p xml:id="i-7Uwdsy4Fq6eyVAkWvA24sz">
          En tunnel eller överdäckning frigör och skapar också ytor som
          kan användas till till exempel nya bostäder. Detta kan också bidra
          till att finansiera en tunnel.
        </p>
        <p xml:id="i-WfRZPxeTE9Eee8giPk6Su7">
          Ett annat problem är man påstår att det handlar om pengar, men
          så enkelt är det inte. Medan åtskilliga miljarder används för
          att lägga Södra och Norra Länken i tunnlar satsas inte tillnärmelsevis
          lika mycket pengar när det handlar om boende i invandrartäta Rinkeby
          och Tensta. Det handlar med största säkerhet om att man inte tror
          att de boende i dessa områden kommer att bråka lika mycket, om
          att man tror att det är enklare att strunta i de boende i dessa
          områden. Det är svårt att bli av med tanken på att det sker helt
          enkelt för att dessa bostadsområden är invandrartäta, att det
          helt enkelt handlar om miljörasism.
        </p>
        <p xml:id="i-4zwqQYJk9mwMhbPiNhcctP">
          Mina frågor till miljöministern är:
        </p>
        <p xml:id="i-JNPwaTMRdf1Dmmn14qogmt">
          1. Hur bedömer miljöministern en vägutbyggnad som förstör ett
          av Sveriges mest välbesökta grönområden och som genererar mer
          biltrafik samtidigt som bullerproblemen för tusentals boende inte
          löses?
        </p>
        <p xml:id="i-EjXjAMYGWWdubGAVUiFkGX">
          2. Är miljöministern beredd att verka för en ombyggnad av E 18
          genom Stockholms kommun som bidrar till att uppfylla de nationella
          miljömålen?
        </p>
      </div>
    </body>
  </text>
</TEI>
