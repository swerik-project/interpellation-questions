<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0521">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0521</head>
        <author who="i-P2x4fiHNXrW2XTzJZRJeJJ">Bengt-Anders Johansson</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>ansvaret för det nationella stamvägnätet</topic>
        <docDate when="2004-05-18">den 18 maj</docDate>
        <status when="2004-06-15" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GR10521</external_id>
        <debate>
          <turn when="2004-06-15 14:03:29" duration="119">Ulrica Messing (S)</turn>
          <turn when="2004-06-15 14:05:24" duration="254">Bengt-Anders Johansson (M)</turn>
          <turn when="2004-06-15 14:09:35" duration="224">Ulrica Messing (S)</turn>
          <turn when="2004-06-15 14:13:16" duration="195">Bengt-Anders Johansson (M)</turn>
          <turn when="2004-06-15 14:16:20" duration="137">Ulrica Messing (S)</turn>
          <turn when="2004-06-15 14:18:34" duration="34">Bengt-Anders Johansson (M)</turn>
          <turn when="2004-06-15 14:19:04" duration="21">Ulrica Messing (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:521 av Bengt-Anders Johansson (m) till
          statsrådet Ulrica Messing om ansvaret för det nationella stamvägnätet
        </IPQ_title>
      </div>
      <div type="IPQuestionBody">
        <p xml:id="i-XCkkkJipnTFz9bAa1xbCMu">
          Utgångspunkten för denna interpellation hämtas från exemplet
          riksväg (Rv) 26:s sträckning mellan Gislaved och Halmstad.
        </p>
        <p xml:id="i-AKd1CiyjqAhgvXRkc3bp5m">
          Betydelsen av Rv 26 utgår jag från att statsrådet är väl förtrogen
          med eftersom den utgör en tillväxtavgörande del av Gnosjöregionens
          in- och utförsel av varor och tjänster till Sveriges mest omfattande
          småföretagsområde.
        </p>
        <p xml:id="i-AN5rPnhvdBAhQDTgeTvKsq">
          Under senare år har Vägverket åtgärdat Rv 26 från gränsen mellan
          Hallands och Jönköpings län och mot Halmstad på ett förtjänstfullt
          sätt. Detta uppskattas av alla trafikanter som använder den. Samtidigt
          som detta arbete efter hand slutförs ökar kontrasterna mot den
          del av vägsträckningen som inte åtgärdats. Många påtalar detta
          för mig samtidigt som jag naturligtvis själv också noterar skillnaden.
        </p>
        <p xml:id="i-5sxC9nP2s9t4gc9sC5NTSp">
          Jag är väl medveten om att gränsen mellan Hallands och Jönköpings
          län dessutom är gräns mellan landskapen Halland och Småland, mellan
          kommunerna Gislaved och Hylte samt mellan vägregionerna Väst och
          Sydost. Känslan infinner sig att vägens sträckning mellan multiadministrativa
          gränser påverkar bedömningen.
        </p>
        <p xml:id="i-BZ4WABNMA4QZD7i1TEXStJ">
          Underlaget till den centrala bedömningen utgår jag dock från
          grundar sig på skrivelser och beräkningar från respektive vägregioner,
          län och kommuner. Dessutom utgår jag från att Vägverket centralt
          gör sina beräkningar.
        </p>
        <p xml:id="i-23iQLss4R7EBKR8UcLExzH">
          Mot denna bakgrund framstår det som märkligt att dels stora ombyggnadsåtgärder
          genomförs på en sida av multigränsen, dels att det på andra sidan
          bedöms att sträckningen som tidigare varit med i vägplanen nu
          föreslås flyttas ur densamma. Detta trots att sträckningen mellan
          Gislaved och Hallandsgränsen passerar tätorten Smålandsstenar
          med ca 5 000 invånare. Centrum i Smålandsstenar belastas med mellan
          10 500 och 13 500 fordon per dygn varav ca 11 % är tung trafik.
          Det torde inte finnas många om någon tätort i landet som har samma
          belastning i form av barriär-, buller- och emissionsbeslastning.
          De hastighetdämpande åtgärder som genomförts och genomförs i Smålandsstenars
          tätort har inte förändrat detta faktum.
        </p>
        <p xml:id="i-3MiHQym8HhSFDVWYPX3ibq">
          Det är dessutom viktigt att samma värdering och prioritering
          gäller oavsett var i landet motsvarande trafikbelastning i förhållande
          till samhällsnytta uppstår.
        </p>
        <p xml:id="i-CyrkAGqVrKKkgkXdC7wYfZ">
          Jag vill med detta exempel som bakgrund få en beskrivning av
          statsrådet på vilket sätt avvägning görs och hur man undanröjer
          multigränsers betydelse för nationella beslut.
        </p>
      </div>
    </body>
  </text>
</TEI>
