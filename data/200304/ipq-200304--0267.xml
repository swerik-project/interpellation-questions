<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0267">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0267</head>
        <author who="i-3TzUjUVop5GV6tpKYjGYGr">Rolf Gunnarsson</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>strandskyddet</topic>
        <docDate when="2004-02-02">den 2 februari</docDate>
        <status when="unknown" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GR10267</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:267 av Rolf Gunnarsson (m) till miljöminister
          Lena Sommestad om strandskyddet
        </IPQ_title>
      </div>
      <div type="IPQuestionBody">
        <p xml:id="i-CcmgXu1RN31atfsqfyzBX1">
          Det finns en så kallad budkavle i gång i landet som gäller mycket
          viktiga frågor för vårt land @ och främst då för utvecklingen
          av skogsnäringen.
        </p>
        <p xml:id="i-WMeZXVeEtuKLsFavtVr5S6">
          Rubriken på denna budkavle är: "Vägval för Sveriges glesbygd,
          bas för konkurrenskraftig skogsnäring eller rekreationsområde
          för storstadsbor."
        </p>
        <p xml:id="i-USvoAhSE4vv4rxdRSGaosK">
          Bara rubriken säger sitt. Från mitt hemlän Dalarna har 14 av
          15 kommunalråd skrivit under detta upprop, därtill finns ett tiotal
          skogsindustriledare från mitt län på uppropet som har sammanlagt
          73 kommunalråd och 56 skogsindustriledare som undertecknare. Det
          säger sitt om bredden.
        </p>
        <p xml:id="i-Hy2UCPfbUowRSomXbrJYfo">
          I uppropet heter det bland annat så här: "Glesbygdens arbetstillfällen
          är ursprungligen skapade ur närheten till råvarorna framför allt
          malmen och skogen. Med tiden har förutsättningarna förändrats.
          I dag är det närheten till marknad och kompetens som styr företagens
          etablering snarare än närheten till råvara. Men det finns en bransch
          där råvarunärheten fortfarande är en stark konkurrensfördel och
          det är skogsindustrin och framför allt sågverksindustrin.
        </p>
        <p xml:id="i-SY5W126Esxbz6FT8uR1GFb">
          Skogsnäringen står idag för 61 procent av det totala svenska
          handelsnettot, och sågverken för större delen, 70 procent, av
          rotnettot för skogsägarna. Sågverken är till övervägande del belägna
          i glesbygd. För att upprätthålla och utveckla kompetens och internationell
          konkurrenskraft i skogsnäringen är det viktigt att den svenska
          glesbygden kan hållas levande och erbjuda ett attraktivt och väl
          fungerande boende för unga välutbildade personer."
        </p>
        <p xml:id="i-QNbGn9MRFcpC8bdohrgokM">
          I budkavlen pekas också på följande viktiga förutsättningar:
        </p>
        <p xml:id="i-2vW89qNYqWdc5byWciEX4S">
          Strandskyddsregelverket är utformat för att skydda stränder så
          att det rörliga friluftslivet ska ha tillgång till orörda stränder
          och att djurlivets utveckling inte ska störas. Strandskyddet är
          dock inte bara en miljöfråga utan har en vidare betydelse för
          möjligheten att behålla den för företagen nödvändiga kompetensen
          i glesbygden. Anledningen till att välutbildade ungdomar väljer
          att stanna i glesbygden är i allmänhet deras preferens för naturliv
          och hembygdskänsla. I en bygd med minskande befolkning sjunker
          fastighetsvärdena och är för närvarande ofta hälften av nybyggnadsvärdet.
          Detta gör att det är en stor ekonomisk risk för en nyetablerad
          familj att bygga en ny bostad om denna inte kan förläggas till
          en attraktiv tomt.
        </p>
        <p xml:id="i-3BSYSyXDBW8TnoSFALsmg2">
          Då det gäller strandskyddsreglerna och vad som finns i budkavlen
          har jag i en motion @ hösten 2003 @ tagit upp den frågan, men
          alla vet att enskilda motioner @ tyvärr @ behandlas på ett "visst
          sätt" i Sveriges riksdag. Tyvärr är det så.
        </p>
        <p xml:id="i-T69xDUYmX87iMpuWaoGEoz">
          Jag instämmer helt i de ord som finns i budkavlen:
        </p>
        <p xml:id="i-EkSN2kvMbQrCsoLsXzdPHD">
          "Vi som lever och verkar i dessa bygder är mer än de flesta medvetna
          om värdet av att vårda, bevara och utveckla våra tillgångar. Hela
          skogsnäringen lever på just denna långsiktighet. Strandskyddet
          är en viktig del i detta och ska försvaras. Men utgångspunkten
          i all lagstiftning är, eller borde vara, en rimlig avvägning mellan
          olika intressen och den bör heller inte vara utformad så att den
          för att lösa ett akut problem som bara finns i en geografiskt
          begränsad del av landet, lägger en död hand över resten.
        </p>
        <p xml:id="i-Xr8fYzDoEuHrhpZ79sZWfL">
          I de mindre tätbefolkade delarna av landet är inte bristen på
          stränder tillgängliga för friluftsliv och djurliv ett huvudproblem,
          utan det är den sedan lång tid pågående avfolkningen som är det
          stora hotet. Detta drabbar även industrin som har svårigheter
          att rekrytera rätt kompetens. En mycket måttfull anpassning av
          regelverket och ett större lokalt inflytande skulle utan att hota
          de långsiktiga värdena kunna innebära en absolut nödvändig förbättring
          av överlevnadsmöjligheterna för regioner utanför storstäderna.
          Detta i sin tur ger både bättre livsvillkor i storstäderna, men
          också bättre möjligheter att i en levande landsbygd kunna idka
          det rörliga friluftsliv som alla har behov av."
        </p>
        <p xml:id="i-LBo78d6LjZrXM8WW7VxYk3">
          Den sammanfattning som sedan görs av undertecknarna är ord som
          borde "ta hårt" i den fortsatta handläggningen:
        </p>
        <p xml:id="i-761ECwgtLHAxe7h8mVKvQX">
          "Vår klara och entydiga uppfattning är att regelsystemet måste
          ändras. Denna typ av hantering ska skötas närmare dem de berör.
          Givetvis ska samma hänsyn till både naturvårdshänsyn och allmänhetens
          tillgång till naturområden ligga till grund men en större hänsyn
          och anpassning skall ske till ortens förutsättningar.
        </p>
        <p xml:id="i-RtmYxfucWVu8yDwKaL8DZX">
          I budkavlen finns några förslag till lösningar som jag med intresse
          ser fram emot att diskutera med statsrådet:
        </p>
        <p xml:id="i-522rWsJcMkMkn6RG8KsNTC">
          1. Justering av lagtext så att kommunernas möjligheter vidgas
          till exempel genom att få rätt att via översikts- eller detaljplaner
          reglera skyddsvärda områden samt områden möjliga att undanta från
          strandskyddet.
        </p>
        <p xml:id="i-WUuBmxvhYPRMxHuZV4rjfc">
          2. Kommunen fattar beslut om dispenser från strandskyddet. Dessa
          ska kunna överklagas, men länsstyrelsen föreslås bli sista instans.
        </p>
        <p xml:id="i-SB5apd4qA6VsH8EZSiZgAX">
          3. Naturvårdsverkets möjligheter att överklaga begränsas till
          områden av riksintresse.
        </p>
        <p xml:id="i-GjSVSjN6cZdCxnC4nYFeso">
          Avslutningsorden från dem som undertecknat budkavlen är också
          starka:
        </p>
        <p xml:id="i-D6nrB7JbX8mA71tWsVVY3j">
          "Om regeringen menar allvar med att hela Sverige skall leva och
          ger oss förutsättningar för detta så tar vi kommuner och det lokala
          näringslivet ansvar för att skapa tillväxt i våra delar av landet.
        </p>
        <p xml:id="i-Cb2ebChMU2AU1KbUK8v6ot">
          Det krävs åtgärder nu!"
        </p>
        <p xml:id="i-LoGfMKtrbpWHp2qDcML8J9">
          Avser statsrådet att arbeta för att de förslag som undertecknarna
          av budkavlen föreslår kommer att genomföras?
        </p>
      </div>
    </body>
  </text>
</TEI>
