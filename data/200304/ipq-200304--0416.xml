<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0416">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0416</head>
        <author who="i-BUYvEhrSc9gnHcd6iS4eDJ">Allan Widman</author>
        <recipient who="i-CcdZckB2ErC625pmVtogZg">Leni Björklund</recipient>
        <topic>försvarsmaktens grundorganisation</topic>
        <docDate when="2004-04-05">den 5 april</docDate>
        <status when="2004-04-20" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GR10416</external_id>
        <debate>
          <turn when="2004-04-20 19:22:30" duration="208">Leni Björklund (S)</turn>
          <turn when="2004-04-20 19:25:49" duration="266">Allan Widman (Fp)</turn>
          <turn when="2004-04-20 19:30:11" duration="135">Leni Björklund (S)</turn>
          <turn when="2004-04-20 19:32:22" duration="170">Allan Widman (Fp)</turn>
          <turn when="2004-04-20 19:35:09" duration="142">Leni Björklund (S)</turn>
          <turn when="2004-04-20 19:37:21" duration="109">Allan Widman (Fp)</turn>
          <turn when="2004-04-20 19:39:02" duration="109">Leni Björklund (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:416 av Allan Widman (fp) till försvarsminister
          Leni Björklund om Försvarsmaktens grundorganisation
        </IPQ_title>
      </div>
      <div type="IPQuestionBody">
        <p xml:id="i-A1tHoDHQaquQEBCsYiCt3u">
          Vid regeringssammanträdet den 28 augusti 2003 fattades beslut
          om tillsättning av en arbetsgrupp (Ag GRO) för att utarbeta underlag
          för en förändrad grundorganisation för Försvarsmakten inför detta
          års försvarsbeslut. I samband med tillsättningen fattades också
          beslut om vilka riktlinjer som skulle gälla för gruppens arbete.
        </p>
        <p xml:id="i-N2eixbqGAS7PTpMQdMzRZJ">
          I en särskild bilaga till regeringsbeslutet angavs de utgångspunkter,
          uppgifter och aspekter som arbetsgruppen ska anlägga på sina förslag.
          Särskilt de sistnämnda är av intresse eftersom de kommer att vägleda
          gruppen i valet av vilka förband som kommer att avvecklas, finnas
          kvar eller eventuellt flyttas.
        </p>
        <p xml:id="i-G99B2CvagqzoMYXwHefNUu">
          De olika aspekterna, som synes sakna inbördes prioritering, redovisas
          under olika rubriker. Först nämns försvarspolitiska och ekonomiska
          aspekter, vilka i stor utsträckning hänger samman. Som en särskild,
          tredje punkt anges att regionalpolitiska aspekter ska vägas in
          vid utformningen av grundorganisationen. Berörda regioners sårbarhet
          ur regionalpolitisk och arbetsmarknadspolitisk synvinkel ska beaktas.
          Därtill ska, enligt regeringen, särskild hänsyn tas till försvarsmaktsberoendet,
          det vill säga andelen sysselsatta i Försvarsmakten i förhållande
          till det totala antalet sysselsatta.
        </p>
        <p xml:id="i-HCqcQLYKdvad74D1XQSx8C">
          Försvarsmakten har i dag fyra välkända huvuduppgifter: att försvara
          landet mot väpnat angrepp, att skydda dess territoriella integritet,
          att bidra till fred och säkerhet i omvärlden och att stärka samhället
          vid svåra påfrestningar i fredstid. Även om vissa av dem är föremål
          för diskussion och kan komma att ändras, så anger huvuduppgifterna
          vad myndighetens resurser kan och bör användas till. Därmed bör
          de även styra överväganden kring en framtida grundorganisation.
        </p>
        <p xml:id="i-U5JpZAvvFP4RuCeEwbWTNP">
          När det gäller de regional- och arbetsmarknadspolitiska aspekterna
          saknar dessa motsvarande koppling. I stället för att stärka myndighetens
          förutsättningar att lösa nuvarande och framtida uppgifter riskerar
          de att få en rakt motsatt effekt. Genom att väga in försvarsovidkommande
          hänsyn kan inte en effektiv medelshantering garanteras. Vi får
          helt enkelt inte bästa möjliga försvar för de resurser som anslås.
        </p>
        <p xml:id="i-QZ6NmYUZ5txbDTn7xHpEsB">
          Under föregående höst frågade jag försvarsministern om hon var
          beredd att vidta några åtgärder för att garantera att den framtida
          grundorganisationen i större utsträckning skulle styras av Försvarsmaktens
          huvuduppgifter. Svaret blev att hon ansåg direktiven om beaktande
          av regional- och arbetsmarknadspolitiska aspekter som rimliga.
        </p>
        <p xml:id="i-9xsoTJQmN3v6VXvisjoFhA">
          Överbefälhavaren har ifrågasatt de för försvaret ovidkommande
          hänsyn som direktiven till Ag GRO rymmer. Förvisso menar han att
          det finns ett samhälle utanför Försvarsmakten som måste beaktas,
          men att priset för detta knappast ska betalas över anslagen till
          försvaret. Det finns en tydlig önskan inom Försvarsmakten att
          få redovisa ett som det kallats "kliniskt" förslag fritt från
          regional- och arbetsmarknadspolitiska hänsyn. Men eftersom arbetsgruppen
          består både av tjänstemän från departementet och Försvarsmakten
          samt styrs av försvarsfrämmande direktiv, riskerar såväl riksdagen
          som skattebetalarna att inte få ta del av professionens förslag
          till ny grundorganisation. Det blir då omöjligt, i vart fall före
          beslutet, att urskilja den prislapp som Försvarsmakten menar sig
          inte kunna ta ansvar för.
        </p>
        <p xml:id="i-718yLzw11s8uGtfZdWJ4mb">
          Ytterst kan naturligtvis riksdagen, med stöd av riksdagsordningen,
          begära ett yttrande från Försvarsmakten i frågan. Om det är vad
          som krävs för att ett alternativ fritt från regional- och arbetsmarknadspolitik
          ska presenteras avser Folkpartiet liberalerna att i försvarsutskottet
          väcka ett sådant initiativ.
        </p>
        <p xml:id="i-YYvtrfWr23E34XoLxPyV7c">
          Mot bakgrund av vad som anförts ovan vill jag nu ställa följande
          frågor till försvarsministern:
        </p>
        <p xml:id="i-UEUv9rMx8CiHmrJ3St9sCP">
          Vilka åtgärder avser försvarsministern att vidta för att regeringen
          i sitt kommande förslag till ny grundorganisation i praktiken
          inte ska frångå det beslut som riksdagen fattat om Försvarsmaktens
          huvuduppgifter?
        </p>
        <p xml:id="i-2asjjotwy6kjhbxLicfvxn">
          Vilka åtgärder avser försvarsministern att vidta för att det
          förslag som Ag GRO når fram till offentliggörs självständigt eller
          på annat sätt görs spårbart i kommande proposition?
        </p>
        <p xml:id="i-BzJo98y9aBPRQs8BhexFqR">
          Vilka åtgärder avser försvarsministern att vidta för att Försvarsmaktens
          företrädare ska kunna uttrycka en avvikande mening i arbetsgruppens
          slutliga förslag till ny grundorganisation?
        </p>
        <p xml:id="i-HngoBzZCf3tY5qQLMteRks">
          Vilka åtgärder avser försvarsministern att vidta för att göra
          det möjligt för Försvarsmakten som myndighet att lägga ett strikt
          professionellt förslag på ny grundorganisation, fritt från regional-
          och arbetsmarknadspolitiska aspekter?
        </p>
        <p xml:id="i-UbV4Fhq25JhCN4py1MnKGk">
          Vilka åtgärder avser försvarsministern att vidta för att ansvar,
          enligt vår konstitutionella ordning, i efterhand ska kunna utkrävas
          av myndigheten för eventuella felbedömningar?
        </p>
      </div>
    </body>
  </text>
</TEI>
