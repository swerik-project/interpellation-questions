<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0022">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0022</head>
        <author who="i-KktUCXax2JFL3tqFqQN9oq">Birgitta Sellén</author>
        <recipient who="i-JchxQfU1zc3XVbvadFgBSn">Marita Ulvskog</recipient>
        <topic>SVT:s förslag om TV- produktion</topic>
        <docDate when="2003-10-09">den 9 oktober</docDate>
        <status when="unknown" byWhom="Marita Ulvskog" byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GR1022</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:22 av Birgitta Sellén (c) till kulturminister
          Marita Ulvskog om SVT:s förslag om TV-produktion
        </IPQ_title>
      </div>
      <div type="IPQuestionBody">
        <p xml:id="i-74EpMQYKHBFhqj4qeKMSyo">
          Ett sparpaket som bland annat innebär att den allmänna TV-produktionen
          i Luleå, Sundsvall, Karlstad, Örebro och Växjö ska flyttas och
          enbart nyhetssändningar ska sändas från de uppräknade stationerna
          presenterades den 7 oktober av SVT:s styrelse.
        </p>
        <p xml:id="i-PE85F6Q7D7S1wX15uiXrLf">
          Enligt SVT beror detta på det teknikskifte som man står inför,
          man ska förbereda för digitala sändningar, och det ger konsekvenser
          i företagets 27 produktionsorter utanför Stockholm.
        </p>
        <p xml:id="i-7962J1x8SsXxPNpKEWXeXx">
          Programproduktionen på de fem uppräknade orterna försvinner helt.
          Detta nedläggningsförslag innebär att man flyttar produktionen
          från Luleå, Sundsvall, Örebro, Karlstad och Växjö till Malmö och
          Göteborg.
        </p>
        <p xml:id="i-LopiuCpV9yHwvBKNJfEYrY">
          Detta strider i och för sig inte mot SVT:s direktiv om att 55
          % av produktionen ska ske utanför Stockholm. Men inte tror jag
          att det betyder att 55 % av programmen ska produceras i andra
          storstadsregioner.
        </p>
        <p xml:id="i-UFZhm3Vv55LKQuNDCWaa1B">
          Enligt SVT:s vd Christina Jutterström kommer tittarna inte att
          märka av rationaliseringarna på något negativt sätt, till exempel
          i form av nedlagda produktioner. Personalen kommer att finnas
          på andra håll, där de kan göra samma sorts program.
        </p>
        <p xml:id="i-QCtd2DBed6aX9EemnGCNxZ">
          Varför då denna förändring?
        </p>
        <p xml:id="i-UMpoj36nsMUXaEbuxNTk4L">
          De olika orterna kommer ju att finns kvar med sina lokaler eftersom
          de ska sända nyheter.
        </p>
        <p xml:id="i-EbGuwmmwuhna3akiY8i6Lw">
          För orter i glesbygd kommer det att bli mycket kännbart när personal
          sägs upp, vilket blir en naturlig följd av förslaget. Det kommer
          också att märkas på mångfalden. SVT bör producera program på många
          olika orter. För Norrland, som får behålla bara Umeå enligt det
          lagda förslaget, känns det som ett dråpslag. Det är oerhört viktigt
          att TV-program produceras även i norra Sverige.
        </p>
        <p xml:id="i-Na2zKuUARBNKEg6QWk8f2w">
          Att produktionen sprids ut ger ökad information om hela landet.
          Även om programmen inte speglar någon speciell plats i produktionen,
          finns vinjetter och liknande som visar bilder från till exempel
          Sundsvall när programmet Go'kväll sänds.
        </p>
        <p xml:id="i-A67VPpXvDqtPU9gfBKmWcJ">
          Programmet Vildmark som produceras i Luleå känns mer trovärdigt
          när det sänds från en ort nära vildmarken, i stället för att det
          ska produceras i Göteborg eller Malmö.
        </p>
        <p xml:id="i-UBWHpoaLqp7CbRweW6EfJ2">
          Något bör göras för att stoppa SVT:s styrelses förslag, som mer
          eller mindre raderar ut produktion i Norrland. Av den anledningen
          vänder jag mig till kulturministern för att diskutera förslaget
          och undrar:
        </p>
        <p xml:id="i-9pVKeS6nvBmYyC8bWASuhk">
          Vilka åtgärder avser kulturministern att vidta för att trygga
          produktion av TV-program utanför storstadsregionerna?
        </p>
      </div>
    </body>
  </text>
</TEI>
