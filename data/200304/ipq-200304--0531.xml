<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0531">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0531</head>
        <author who="i-4sBVpXefsL1CF7kS8shrq5">Sverker Thorén</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>skyddet av Östersjön</topic>
        <docDate when="2004-05-19">den 19 maj</docDate>
        <status when="2004-06-15" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GR10531</external_id>
        <debate>
          <turn when="2004-06-15 14:19:21" duration="239">Ulrica Messing (S)</turn>
          <turn when="2004-06-15 14:23:12" duration="186">Sverker Thorén (Fp)</turn>
          <turn when="2004-06-15 14:26:15" duration="250">Ulrica Messing (S)</turn>
          <turn when="2004-06-15 14:30:22" duration="146">Sverker Thorén (Fp)</turn>
          <turn when="2004-06-15 14:32:45" duration="154">Ulrica Messing (S)</turn>
          <turn when="2004-06-15 14:35:09" duration="127">Sverker Thorén (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:531 av Sverker Thorén (fp) till miljöminister
          Lena Sommestad om skyddet av Östersjön
        </IPQ_title>
      </div>
      <div type="IPQuestionBody">
        <p xml:id="i-VJTHExVdpmvMTkShhkfQsk">
          Östersjön brottas med stora och allvarliga problem. Östersjön
          är ett innanhav med unikt ekosystem som fortsätter att smutsas
          ned genom utsläpp och läckage från samtliga kringliggande länder.
          Rysslands kraftfulla ökning av oljeexport över Östersjöhamnar
          fortsätter. Östersjön räknas i dag som ett av de mest förorenade
          havsområdena i världen.
        </p>
        <p xml:id="i-VPa1fYswUBYaUWdDRg254">
          Klassningen av Östersjön som särskilt känsligt område (PSSA)
          är glädjande, men i själva verket är det ännu bara en etikett
          som så snart som möjligt måste fyllas med innehåll.
        </p>
        <p xml:id="i-2giy2ynBM8tLZLGAfbc7s2">
          När riksdagen den 29 januari 2003 tillkännagav att regeringen
          så snart som möjligt hos FN:s sjöfartsorgan, International Maritime
          Organisation (IMO) skulle ansöka om att svenskt vatten i Östersjön
          skulle få status som särskilt känsligt område (PSSA) ingick även
          två andra uppdrag. Det handlade dels om att ytterligare påskynda
          arbetet inom Helcom för att även övriga länder i Östersjöregionen
          skulle kunna få sina vatten PSSA-klassade och dels om att prioritera
          arbetet med att arbeta fram förslag till de skyddsåtgärder som
          klassningen medger.
        </p>
        <p xml:id="i-8Xzq9N7caqNFUWicojkJoS">
          Det faktum att regeringen valde att prioritera det bredare, långsammare
          arbetet att få en gemensam ansökan från Helcomländerna och att
          hoten mot Östersjön ökar borde innebära att förslagen till skyddsåtgärder
          nu föreligger klara att förankra hos övriga ansökarländer och
          snarast möjligt lämnas in till IMO. Inte ska det behöva ta ytterligare
          två år för de ansökande regeringarna med Sverige i spetsen att
          få fram ett åtgärdspaket.
        </p>
        <p xml:id="i-8SpTgkNJabbehZSH8Lvym3">
          I den PSSA-ansökan som lämnats in och godkänts säger regeringen
          att målet är att få fram åtgärder för att fartyg ska undvika olycksfall,
          kollisioner och grundstötningar men inga nya skyddsåtgärder föreslås.
          Riktlinjerna för PSSA-ansökningar utesluter inte några åtgärder,
          men konstaterar att de ska vara allmänt tillämpbara och inom IMO:s
          kompetensområde.
        </p>
        <p xml:id="i-C86cTsJNrqJaiEZNnRW6K7">
          Med hänvisning till ovanstående vill jag fråga:
        </p>
        <p xml:id="i-Tp9zbfkNoVxzhiJ2STzuBp">
          Vilka åtgärder avser miljöministern att vidta för att införa
          nya skyddsåtgärder som kan säkra det känsliga Östersjöns framtid?
        </p>
      </div>
    </body>
  </text>
</TEI>
