<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0016">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0016</head>
        <author who="i-8WXKfVC5CVWBiV2pVhvraQ">Luciano Astudillo</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>dold diskriminering </topic>
        <docDate when="2003-10-01">den 1 oktober</docDate>
        <status when="unknown" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GR1016</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:16 av Luciano Astudillo (s) till statsrådet
          Mona Sahlin om dold diskriminering
        </IPQ_title>
      </div>
      <div type="IPQuestionBody">
        <p xml:id="i-JkFsx4Racizg167HvbfjkN">
          Enligt en rundringning som Sveriges Radio Blekinge gjort är det
          flera av de kommunala bostadsbolagen i Blekinge som hjälper den
          bostadssökande som vill bo i ett område utan invandrare.
        </p>
        <p xml:id="i-27covvNT2jn7zfobJ1oWrm">
          Radions reporter sade sig vara bostadssökande och frågade bostadsbolagen
          efter ett område "där det inte finns en massa invandrare", som
          han uttryckte det. Endast ett av de kommunala bostadsbolagen var
          avvisande. I ett av bolagen hade personalen kryssat för områden
          med lite invandrare och en förmedlare räknade på telefon upp vilka
          områden som bäst svarade mot önskemålen.
        </p>
        <p xml:id="i-SYoUFp8QQRsavc5dWpfWp2">
          Bostadsmarknaden är bara ett av alla de områden där diskrimineringen
          är utbredd. Hur utbredd denna diskriminering är vet vi inte. Att
          bevisa den är mycket svårt. Det är dags att göra något åt detta.
        </p>
        <p xml:id="i-RYZJLTU7hRnGTSaqWdusz6">
          Invandrarpolitiska maktutredningen har förslagit att man ska
          tillåta practice testing (praktikprövning) när man studerar förekomsten
          av diskriminering.
        </p>
        <p xml:id="i-KM2q368k1m4qrDgiho5dWH">
          Praktikprövning går ut på att en person eller organisation, utan
          sin vetskap ställs inför ett prov där det blir möjligt att bevisa
          om de diskriminerar. Hur långtgående dessa metoder ska tillåtas
          vara kan diskuteras, men att de skulle kunna utgöra viktiga verktyg
          för att få bättre kunskap om diskrimineringens omfattning står
          utom allt tvivel.
        </p>
        <p xml:id="i-83GrbojWB838AEcTvvmqmK">
          Metoden skulle kunna användas dels för att stärka bevisningen
          i de fall där misstanke finns om lagbrott, dels för att göra stickprovskontroller
          i vissa samhällssektorer där man misstänker att diskriminering
          förekommer. Forskare skulle dessutom kunna forska om hur utbredd
          diskrimineringen är i landet.
        </p>
        <p xml:id="i-KCoFrGuncNtK9oywGJqERj">
          I den senaste landrapporten från ECRI, Europarådets kommission
          mot etnisk diskriminering, rekommenderas dessutom Sverige att
          använda sig av de möjligheter praktikprövning ger för att bevisa
          diskrimineringens omfattning och utbredning.
        </p>
        <p xml:id="i-4pf4mgf49uW589SVPU7Bdz">
          Hur avser ministern att agera för att fler metoder, såsom practice
          testing (praktikprövning), blir möjliga att användas i Sverige
          för att bevisa, utreda och forska kring förekomsten av diskriminering?
        </p>
        <p xml:id="i-EDsTNXnu43mdAY5A2po6A1">
          Avser ministern att verka för att följa ECRI:s rekommendationer?
        </p>
        <p xml:id="i-tFNntYVXJPW3kvyivntWa">
          Avser ministern att verka för andra metoder som kan användas
          för att bevisa, utreda och forska kring diskrimineringens verkliga
          utbredning?
        </p>
      </div>
    </body>
  </text>
</TEI>
