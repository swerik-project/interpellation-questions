<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0167">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0167</head>
        <author who="i-4XjgirbqceZQdnz2JX6DGB">Karin Thorborg</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>ett sammanhållet Posten</topic>
        <docDate when="2003-11-28">den 28 november</docDate>
        <status when="unknown" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GR10167</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:167 av Karin Thorborg (v) till näringsminister
          Leif Pagrotsky om ett sammanhållet Posten
        </IPQ_title>
      </div>
      <div type="IPQuestionBody">
        <p xml:id="i-Jz6gwh3oMYHCagM1E6d9za">
          Vänsterpartiet har tidigare krävt en utvärdering av förändringarna
          inom Posten. Regeringen har nu tillsatt en enmansutredning. Detta
          ställer vi inom Vänsterpartiet oss positiva till. Vi är dock inte
          nöjda med utredningsdirektiven. Utredningen kommer inte att ge
          svar på alla våra frågor. En utredning bör göras grundligt och
          förutsättningslöst. Alla möjligheter till lösningar ska undersökas.
        </p>
        <p xml:id="i-XWJYwSToBWDR3bKMdZQFnX">
          För att komma till rätta med allmänhetens förlorade förtroende
          och Postens ekonomiska problem krävs grundläggande förändringar.
          Men förändringarna kan inte bara grunda sig på ekonomiska beräkningar.
          Marknadsanpassningar ska inte leda till att den postala samhällsservicen
          försämras. Det är en politisk uppgift att fastställa omfattningen
          av den samhällsservice man vill ge och medborgarna kan förvänta
          sig. Staten som ägare måste visa sig mer aktiv och formulera sin
          vision om Posten.
        </p>
        <p xml:id="i-9ThtaeAmiewgYz8c4hsR3p">
          Posten är en viktig del i samhällets infrastruktur och förutsätter
          ett samhällsansvar. Det naturliga vore väl ett statligt monopol
          för att kunna ge en postservice på lika och rättvisa villkor.
        </p>
        <p xml:id="i-88bV99TaXsNQbdsUfiESqY">
          Uppstyckningen av Postens verksamheter på skilda enheter är ingen
          bra lösning vare sig för kunderna, personalen eller ekonomin.
          Postens tjänster finns nu på flera olika ställen och svenska folket
          har fått vänja sig vid att uträtta sina ärenden och köa på olika
          ställen. Det finns ett stort motstånd mot detta.
        </p>
        <p xml:id="i-XAR3mujzT4ZQKmtaAJUjrt">
          Det förstärks av att lokallösningarna inte alltid varit så lyckade
          och att kunderna saknar den professionella personalen. På samma
          sätt har företagskunderna fått gå på tre olika ställen för att
          göra sina ärenden. Följden av detta har inneburit större personal-
          och lokalkostnader, sämre miljö för kassörskorna som fråntagits
          varierande arbetsuppgifter samt att en hel del företagskunder
          försvunnit. Allt detta minskar förtroendet för Posten.
        </p>
        <p xml:id="i-Y8CanFNGfaA3M6v2EGeAEH">
          Postens uppstyckning leder också till oönskade miljökonsekvenser.
          Fler serviceställen och kassaservice samt postcentra som ligger
          utspridda leder till ökade transporter. Att till exempel hämta
          och leverera paket till ett större antal serviceställen resulterar
          i ett större transportarbete och därmed större miljöpåverkan.
          På samma sätt har transportarbetet ökat när konkurrerande operatörer
          i storstäderna delar ut post åt samma kunder.
        </p>
        <p xml:id="i-McjM5ABvvJGkfKQAQgxfb">
          Posten måste samla återstående verksamhet i stället för att stycka
          upp den på olika enheter och bolag. Det blir då möjligt att utveckla
          verksamheten. Synergieffekterna som uppstår är också en ekonomisk
          fördel. Slutligen men inte minst @ förtroendet för Posten skulle
          öka.
        </p>
        <p xml:id="i-FiVVGEsZAtRSEdQN3MMEci">
          I direktiven till den pågående utredningen av Posten finns inte
          något med av ovanstående. Jag anser att en sammanhållen post måste
          finnas med som ett alternativ för utredaren.
        </p>
        <p xml:id="i-ULqkfUGUv6hPkZZ35TggZV">
          Jag vill fråga näringsminister Pagrotsky:
        </p>
        <p xml:id="i-VqBcJvPmoi228fKrKdgZNT">
          1. Vilka planer har ministern för Posten i framtiden?
        </p>
        <p xml:id="i-29SohLc4H5EuWiJu6F9fy2">
          2. Avser ministern att ta inititiv till att alternativet en sammanhållen
          post ges som tilläggsdirektiv till utredningen?
        </p>
        <p xml:id="i-YCqQg8NituG4MNsBmF7ed2">
          3. Avser ministern att vidta några åtgärder för att minska de
          negativa miljökonsekvenserna som beskrivits ovan?
        </p>
      </div>
    </body>
  </text>
</TEI>
