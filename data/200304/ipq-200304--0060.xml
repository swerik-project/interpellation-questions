<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0060">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0060</head>
        <author who="i-BcpdUKhPbeES19rexxtwyD">Sermin Özürküt</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>kampen för demokrati och social rättvisa i Zimbabwe</topic>
        <docDate when="2003-10-28">den 28 oktober</docDate>
        <status when="unknown" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GR1060</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:60 av Sermin Özϋrkϋt (v) till utrikesminister
          Laila Freivalds om kampen för demokrati och social rättvisa i
          Zimbabwe
        </IPQ_title>
      </div>
      <div type="IPQuestionBody">
        <p xml:id="i-NtoBYFzUmTZbbuz3R9cgh">
          Det är stor skillnad på befrielse och frihet. Att bli befriad
          från ett förtryck innebär sällan att man erövrat friheten. Befrielse
          är något avslutat medan friheten måste erövras varje ögonblick.
          Detta har blivit mycket tydligt i frågan om utvecklingen i Zimbabwe.
        </p>
        <p xml:id="i-SWFLMF1XZLbLmjXiP5tU7m">
          Kampen mot den tidigare vita, rhodesiska, rasistiska och illegala
          regeringen var ytterst berättigad. Utvecklingen efter befrielsen
          från den tidigare apartheidregimen har dock inte lett till den
          frihet för landets medborgare som många som stött befrielsekampen
          hoppades på. I stället för demokrati har i praktiken införts en
          enpartidiktatur, där Zimbabwe African National Union-Patriotic
          Front (ZANU-PF) är det dominerande partiet.
        </p>
        <p xml:id="i-VmkXWQdmL2WkgLkpN6Huwt">
          Det finns dock oppositionspartier som Movement for Democratic
          Change (MDC) lett av Morgan Tsvangirai, National Alliance for
          Good Governance (NAGG) lett av Shakespeare Maya, United Parties
          lett av Abel Muzorewa, Zimbabwe African National Union-Ndonga
          (ZANU-Ndonga) lett av Wilson Kumbula. Det största av dessa oppositionspartier
          är MDC.
        </p>
        <p xml:id="i-RR9BkTdMNcyeLmbtKpiaNT">
          I det senaste valet fick Zanu-PF 48,6 % och MDC 47 %, övriga
          partier 4,4 %. Mandatfördelningen i parlamentet mellan de båda
          största partierna blev 62 % för Zanu-PF och 57 % för MDC. Zanu-PF
          har dock använt sig av mycket brutala metoder i sina kampanjer
          och trakasserat de andra partiernas medlemmar och ledare. De har
          använt sig av grovt fysiskt våld för att attackera oppositionspartiernas
          möten. De har på falska grunder försökt släpa oppositionspartiernas
          ledare inför rätta och anklaga dem för landsförräderi med mera.
        </p>
        <p xml:id="i-LGr8LujBTAHnTVVMpBLGGq">
          President Mugabe och hans parti förklarar att de eftersträvar
          en jordreform. Det påstås ofta att det finns jord som inte brukas
          att dela ut till jordlösa. Men sällan talas det om att de bästa
          och bördigaste jordarna forfarande är i den gamla minoritetens
          händer. Den jord som kan delas ut utan att man rör de vitas bördiga
          storjordbruk är alltså av ringa värde. Det skulle liknas vid att
          dela ut smulorna till Lazarus från den rike mannens bord. En jordreform
          är berättigad och av nöden.
        </p>
        <p xml:id="i-P3nX34mXPuRgnWXmFgff38">
          Dessa förhållanden används i dag av president Mugabe för att
          hålla sig själv kvar vid makten. Genom att betona och rikta uppmärksamheten
          på en social och ekonomisk rättvisa samtidigt som han och hans
          parti negligerar bristen på politisk demokrati har Mugabe lyckats
          hålla sig kvar på presidentposten. I de fall där en viss reformering
          av jordägandet genomförts, ofta sedan tidigare jordägare drivits
          bort med våld eller med hot om våld, har det visat sig att de
          goda jordarna inte utdelats till fattiga jordlösa utan till medlemmar
          i landets härskande maktelit. Kravet på en jordreform har förvandlats
          till korruption.
        </p>
        <p xml:id="i-6bQnVkhirfcGbwKUWbc25j">
          Sociala och ekonomiska rättvisereformer måste ha en stabil demokratisk
          grundval. Har de inte det får inte reformerna avsett resultat
          utan att förfuskas, vilket inträffat i Zimbabwe.
        </p>
        <p xml:id="i-8icK86URr2Jgu56GVEE85a">
          Oppositionen mot president Mugabes politik har blivit allt hårdare
          liksom förtrycket av den hårdnat alltmer.
        </p>
        <p xml:id="i-AEuoQRVmvZopHgEoy6CeZ7">
          Förutom denna sociala strid som pågått under lång tid i det zimbabwiska
          samhället brottas landet med oerhörda försörjningsproblem. Landets
          ekonomi är mycket dålig. Det råder brist på bränsle och mat. 2,3
          miljoner av landets 12,5 miljoner människor lider av hiv/aids.
        </p>
        <p xml:id="i-NkfaGUBjA9oFq4aQGarW6g">
          I Zimbabwe finns förutom de politiska partierna två starka folkliga
          rörelser NCA (National Constitutional Assembly (NCA), ledd av
          Lovemore Madhuku och Crisis in Zimbabwe Coalition ledd av Brian
          Kagoro. Medlemmarna av dessa rörelser genomförde den 22 oktober
          en fredlig sit-in-demonstration framför parlamentsbyggnaden i
          Harare, i vilken man fördömde vanstyret i landet. Mer än 300 medlemmar,
          inklusive deras ledare, arresterades. När deras advokater ville
          komma in på polisstationen för att ta kontakt med sina klienter
          kastades de ut från polisstationen.
        </p>
        <p xml:id="i-JWVyiHxxv44LzP2bKH1H8x">
          Vad det handlar om är uppenbara grova och brutala kräkningar
          av mänskliga demokratiska rättigheter.
        </p>
        <p xml:id="i-DxKDv26ShDXXvx3HTHq7yU">
          Den svenska u-landspolitiken prioriterar de fattigaste länderna
          i världen: prioriterar Afrika. I årtionden understödde Sverige
          befrielsekampen från apartheidpolitiken i södra Afrika. Kärnan
          i denna politik var att folken i södra Afrika skulle kunna erövra
          demokrati, frihet och välstånd. Som torde framgå av det jag inledningsvis
          påpekade är befrielse från förtryck inte tillräckligt. Efter befrielsen
          följer kampen för demokrati, frihet och social rättvisa.
        </p>
        <p xml:id="i-CpzFXuvEaRHasKGVHfmDEp">
          I Zimbabwe pågår denna kamp för fullt och motsättningarna är
          hårda. Sverige har tidigare riktat kritik mot president Mugabes
          styre. Men när situationen inte förbättras bör ytterligare åtgärder
          vidtas antingen av Sverige i egenskap som självständig stat eller
          av Sverige som medlem av FN, EU och andra internationella organisationer.
        </p>
        <p xml:id="i-VguiHgTow2tL7uQUqjd1WF">
          Jag vill fråga utrikesministern:
        </p>
        <p xml:id="i-8fDrqJwUeq45F1dgC3UXye">
          1. Vilka ytterligare initiativ avser utrikesministern att vidta
          för att understödja kampen för demokrati och frihet i Zimbabwe?
        </p>
        <p xml:id="i-JycjZ2mtxJfaSCZ9AffxES">
          2. Vilka initiativ avser utrikesministern att vidta för att samtidigt
          även understödja kampen för social och ekonomisk rättvisa i Zimbabwe?
        </p>
      </div>
    </body>
  </text>
</TEI>
