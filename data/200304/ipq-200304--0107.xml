<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0107">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0107</head>
        <author who="i-XcAqMe3ntVBboWUxqACfz">Gunnar Andrén</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>avskaffande av reklamskatten</topic>
        <docDate when="2003-11-14">den 14 november</docDate>
        <status when="2003-11-28" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GR10107</external_id>
        <debate>
          <turn when="2003-11-28 09:02:07" duration="90">Bosse Ringholm (S)</turn>
          <turn when="2003-11-28 09:03:34" duration="246">Gunnar Andrén (Fp)</turn>
          <turn when="2003-11-28 09:07:37" duration="134">Bosse Ringholm (S)</turn>
          <turn when="2003-11-28 09:09:47" duration="169">Gunnar Andrén (Fp)</turn>
          <turn when="2003-11-28 09:12:32" duration="102">Bosse Ringholm (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:107 av Gunnar Andrén (fp) till finansminister
          Bosse Ringholm om avskaffande av reklamskatten
        </IPQ_title>
      </div>
      <div type="IPQuestionBody">
        <p xml:id="i-99u3JLdM3FzAg8m5ogCMGp">
          I flera år har riksdagen efter det att frågan beretts av skatteutskottet
          uttalat att regeringen bör lägga fram förslag till reklamskattens
          avskaffande. Också i budgetpropositionen för 2004 har regeringen
          behandlat frågan men kommit till den bedömningen att ekonomiskt
          utrymme saknas för att uppfylla riksdagens begäran.
        </p>
        <p xml:id="i-7EnWHKD8hFjnQ38sWqE864">
          När riksdagens skatteutskott den 28 oktober 2003 justerade sitt
          yttrande över 2004 års skatter till finansutskottet kom utskottet
          till samma bedömning som regeringen, att ekonomiskt utrymme för
          avskaffandet av reklamskatten saknas.
        </p>
        <p xml:id="i-WhyRAnwhSMPsKxUSAqDVN4">
          Eftersom jag inte delar denna uppfattning, men i praktiken ju
          styrs av de ekonomiska ramar för skattepolitiken som regeringen
          förelagt riksdagen, vill jag fråga finansministern vilka åtgärder
          han avser att vidtaga för att regeringen ska efterkomma riksdagens
          mångåriga beslut.
        </p>
        <p xml:id="i-UY283U15Rk5eyBtnsByiLd">
          Jag vill teckna denna bakgrund för min fråga till finansministern,
          men därtill också ta upp frågan om underlåtenheten från regeringen
          att efterkomma riksdagens beslut i själva verket innebär att regeringen
          @ möjligen utan att inse detta själv @ uppmuntrar medieföretag
          att syssla med en i grunden extremt sidoordnad verksamhet, nämligen
          skatteplanering.
        </p>
        <p xml:id="i-Rp4bRQqzD6a2AS3CYhnx1D">
          De tre bärande argumenten mot reklamskatten kan sammanfattas
          sålunda:
        </p>
        <p xml:id="i-KWBz6VjnqzprQ5AqzDXJRk">
          1. En punktskatt på annonser i allmänna nyhetstidningar strider
          mot tryckfrihetslagstiftningens anda.
        </p>
        <p xml:id="i-3P9MsrbnGTXbDVfEhnuh56">
          2. Reklamskatten är inte konkurrensneutral då den belastar vissa
          medier såsom dagstidningar och tidskrifter men inte andra som
          reklamradio, TV, Internet och direktreklam.
        </p>
        <p xml:id="i-5uTDXHEmX1ejaHY88qbQvy">
          3. Reklamskatten är rättsosäker, svårttillämpad och svårförutsägbar.
        </p>
        <p xml:id="i-Vm8Z2FAKUfXx8Zo7wWuciq">
          Därtill kommer att det presspolitiska motiv som en gång motiverade
          skattens införande, kopplingen till det selektiva presstödet,
          sedan länge är borta.
        </p>
        <p xml:id="i-GAbVvTgcMRd6JZrutdpxGj">
          Den kraftiga nedgången av annonser i dagspressen under de senaste
          åren @ och som lett till personalminskningar och ofrånkomlig sänkning
          av dagstidningars journalistiska bevakningsambitioner och möjligheter
          att publicera insändare och debattartiklar i de allmänna nyhetstidningarna
          @ gör det utomordentligt angeläget att reducera, för att sedan
          helt ta bort, reklamskatten.
        </p>
        <p xml:id="i-KodoSTjV8PBxSZaHKKUrpg">
          Det är från allmänna informationsspridningssynpunkter särskilt
          viktigt att den konkurrenssnedvridande del av reklamskatten som
          drabbar allmänna nyhetstidningar, "dagspressen", och därmed direkt
          den arena för det offentliga samtalet som våra 1@7-dagars allmänna
          nyhetstidningar utgör för nyhetsförmedling och åsiktsjournalistik.
        </p>
        <p xml:id="i-S1SZzwCav9SW8yXfT5pmmq">
          Men också tidskrifter av skilda slag och intresseinriktning utgör
          en viktig del av det offentliga samtalet. Det gäller allt från
          medlems- och föreningstidningar till intresse-, fack- och fackförbundstidningar.
          Upplagorna må ofta vara små eller begränsade, men betydelsen för
          informationsspridningen och debatten kan inte bara mätas i sådana
          siffror. Tidningarna är ofta i själva verket den enda kanalen
          mellan läsaren och utgivaren, den senare må vara ett parti, förening,
          förbund eller samfund.
        </p>
        <p xml:id="i-7TsosoLusV4AW6hgpoCsLp">
          Riksdagen beslutade 1971 att skatt på annonser skulle införas
          för att finansiera ökat statligt stöd till dagspressen. Folkpartiet
          motsatte sig annonsskattens införande av flera skäl men på principiella
          grunder särskilt därför att en punktskatt @ i motsats till mervärdesskatt
          @ riktar sig direkt mot yttrandefriheten och, om ofärdstider skulle
          inträffa, skulle kunna användas för att kväsa obehagliga åsikter.
        </p>
        <p xml:id="i-Rbuy5abH4pavcXtj8txyGo">
          Denna konstitutionella invändning kvarstår och är enligt min
          mening den allra tyngst vägande invändningen mot reklamskatten.
          I en demokrati ska inte statsmakten på annat sätt än via brottslagstiftning
          kunna inskränka den meddelarfrihet och åsiktsfrihet som förutsätter
          tryckfrihet.
        </p>
        <p xml:id="i-7RMVEV9c6EUPZ17958ipF6">
          År 1972 föreslog majoriteten i 1967 års reklamutredning (K 1967:43)
          att en allmän reklambeskattning skulle införas (SOU 1972:6 och
          7). Riksdagens beslut blev att en skatt på annonser och reklam
          skulle införas från den 1 november 1972.
        </p>
        <p xml:id="i-HobUW4QPJ91n8rbwBWmWJS">
          Det ideologiska motiv som motiverade annonsskatten var att tillmötesgå
          den opinion som ansåg att reklam var fördummande och förledande
          @ men intet visste om förutsättningarna för det fria ordets fortbestånd
          och utveckling. Reklam kom i detta avseende att jämställas med
          information: att en vara finns tillgänglig, ett möte hålls, att
          något inträffat, utan sådan information skulle vår gemensamma
          kunskapsbas i samhället vara mycket mindre till allas förfång.
        </p>
        <p xml:id="i-GjWU5TGfTLTTybExotefCU">
          Ekonomiskt starka och av statsmakterna fristående medieföretag
          som erbjuder arenor där medborgarna gemensamt kan ta del av både
          nyhets- och åsiktsjournalistik samt kommersiellt grundade meddelanden
          @ alltså annonser @ är enligt min mening den bästa garanten för
          en allsidig och demokratisk nyhetsförmedling och opinionsbildning.
        </p>
        <p xml:id="i-23esEhdqSgpgGGQXP7UBDe">
          Sedan införandet 1972 har reklamskatten förorsakat tillämpningsproblem
          för både skattskyldiga och skatteadministrationen. Lagstiftningen
          har varit föremål för ett antal ändringar. Problemen har dock
          kvarstått, inte minst sedan nya annonsfinansierade @ och ofta
          utlandsbaserade @ medier etablerat sig i Sverige.
        </p>
        <p xml:id="i-PMJ5QXosUdAXEvN35fpEH6">
          Skattens konkurrensneutralitet har därmed inte kunnat upprätthållas
          genom att reklamen i nya medier inte träffas av någon skatt.
        </p>
        <p xml:id="i-5xs9iUh2YkMmqVBRmuc7zD">
          Orättvisan har under senare år ökat och snedvrider nu allvarligt
          konkurrensvillkoren, till nackdel för just den nyhets- och opinionsbildande
          dagspress som presstödet en gång syftade till att särskilt stödja.
          Den en gång så goda avsikten har förvandlats till ett hot mot
          just det goda syfte som fanns och därför måste reklamskatten avskaffas.
        </p>
        <p xml:id="i-4gUGoxwJ4SrW3rgk8A1Zas">
          Dagstidningarnas och tidskrifternas läsare och annonsörer är
          i dag missgynnade gentemot både annonsfinansierade etermedier
          och Internetannonsering. Detta missförhållande kräver omgående
          hantering eftersom denna punktskattediskriminering utgör ett hot
          mot hela den offentliga debattarena som dagstidningarna och tidskrifterna
          med sina nyheter och sitt åsiktsmaterial, inte minst från läsarnas
          sida, utgör.
        </p>
        <p xml:id="i-G5oN3KEYbeCyPoRETzK3mg">
          År 1988 lade 1986 års reklamskatteutredning fram sina förslag
          (SOU 1988:17). Enligt direktiven skulle reklamskattelagen anpassas
          så att den inbegrep reklam i nya @ och kommande @ reklammedier
          samt reklammeddelanden som framställts genom ny teknik. 1986 års
          reklamskatteutredning, vars uppgift också var att förenkla beskattningen
          och skatteadministrationen, ledde inte till förslag från regeringen
          och därmed ej heller riksdagsbeslut.
        </p>
        <p xml:id="i-SjfnvGVxhM4jaWKwzhrVJK">
          År 1996 tillsattes en ny reklamskatteutredning. Dess förslag
          blev att reklamskatten borde avskaffas i sin helhet (SOU 1997:53).
          Skatten framstod, enligt utredningen, "genom sin konstruktion
          och genom omvärldsutvecklingen som omodern och orättvis".
        </p>
        <p xml:id="i-M3rqCGRXxtwzGrwwWt7vPd">
          Ett viktigt konstaterade från utredningen var att det saknas
          förutsättningar att uppnå konkurrensneutralitet genom utvidgad
          beskattning av TV- och radioannonsering. Som helt ogörligt ansågs
          vara att beskatta reklam i datakommunikationssystem.
        </p>
        <p xml:id="i-RYexJo63gTcK18NNiwuVWP">
          Mot denna bakgrund beslutade 1997/98 års riksdag (prop. 1997/98:150,
          bet. 1997/98:FiU20) att från den 1 januari 1999 avskaffa reklamskatten
          på reklamtrycksaker. Motivet var att den var svår att tillämpa,
          likaså att kontrollera.
        </p>
        <p xml:id="i-jmAmu1cZUR8H6gYRVvUt3">
          I sitt yttrande till finansutskottet påminde skatteutskottet
          (1997/98:SkU4y) om att enighet föreligger om att reklamskatten
          bör avskaffas. Utskottet anförde vidare att det delade regeringens
          mening att det vid just denna tidpunkt saknades ekonomiskt utrymme
          att helt avskaffa reklamskatten. Orättvisorna fick därför kvarstå.
        </p>
        <p xml:id="i-K8SLsRbnampqXAYmBpbf6d">
          Därefter har skatteutskottet vid fem tillfällen i rad (1998/99:SkU13,
          1999/2000:SkU16, 2000/01:SkU17, 2001/02:SkU20 och 2002/03:SkU11)
          för regeringen klargjort en oförändrad åsikt @ reklamskatten bör
          avskaffas. Därtill kommer alltså ett sjätte, det ännu icke av
          riksdagen behandlande yttrandet till finansutskottet om 2004 års
          skatter.
        </p>
        <p xml:id="i-VfbFwYnU3Yj8EwX9fXS8sR">
          Skatteutskottets uttalanden om reklamskatten börjar alltmer likna
          en följetong, men även följetonger mår bäst av att få ett slut.
        </p>
        <p xml:id="i-GNEKy8QGMEGxowaDpL22WJ">
          Det för skatteutskottet uttalandet målet, reklamskattens avskaffande,
          kombineras dock alltid av utskottsmajoriteten med den förstående
          inställningen att statsfinansiella skäl talar för att reklamskatten
          bör vara kvar i avbidan på bättre statsfinansiellt utrymme. Också
          inför 2004 avvisade regeringen och dess stödpartier riksdagens
          beställning att reklamskatten ska avskaffas med denna motivering,
          numera därtill försedd med brasklappen att avskaffandet varit
          prioriterat men att budgetutrymmet likväl saknats.
        </p>
        <p xml:id="i-61r2JBLzZxiVzLHGh8seeY">
          Med en sådan inställning från regeringen och dess stödpartier
          @ Vänsterpartiet och Miljöpartiet @ kommer reklamskatten förmodligen
          aldrig att tas bort så länge dessa partier har majoritet. Enligt
          regeringens beräkningar 2001 skulle reklamskatten inbringa 1 173
          miljoner kronor år 2002, för 2003 beräknades motsvarande summa
          bli 827 miljoner kronor, för 2004 beräknas summan bli 886 miljoner
          kronor.
        </p>
        <p xml:id="i-4zMaQib4ZpGoZ4vix3NBqd">
          I verkligheten synes nedgången bli större än vad som förutspåtts,
          i huvudsak beroende på att reklamskatten i sig själv bidrar till
          att annonsvolymerna i dagspressen minskar, inte minst genom att
          reklamskatt ej belastar konkurrerande medier.
        </p>
        <p xml:id="i-2TtfkHYGh39WQzqjpHKYcM">
          Men genom att konkurrensneutralitet numera saknas mellan olika
          medier @ och i praktiken bara drabbar de nyhets- och opinionsmedier
          som bygger på att förse alla delar av samhället med just nyheter
          och intressanta åsikter @ har många tidningsföretag funnit det
          nödvändigt att ägna sig åt en verksamhet som de minst av alla
          skulle vilja befatta sig med, skatteplanering.
        </p>
        <p xml:id="i-M1ckkoH6noAnCSrzEwUtuz">
          Framväxten av nya annonsbolag och andra reklamföretag @ i det
          uppenbara och minst av allt dolda syftet att undgå att betala
          reklamskatt och därmed tvinga sina egna kunder att välja av statsmakten
          gynnade reklamskattebefriade medier @ är inget som tidningarna
          önskar men som i praktiken tvingas fram av statsmaktens oförmåga
          att inse konsekvenserna av sin egen skattepolitik.
        </p>
        <p xml:id="i-GFW59mY1a89b6ZE5FTj4mS">
          Regeringen är ytterst ansvarig för denna ovälkomna men påtvingade
          skatteplanering. Det är ovärdigt den svenska demokratin och kampen
          för lika yttrandefrihet. Att tidningar och tidskrifter känner
          tveksamhet på gränsen till kval inför vad som nu inträffar behöver
          inte betvivlas. Om inte reklamskatten så uppenbart och grovt diskriminerat
          just allmänna nyhetstidningar och seriösa tidskrifter skulle all
          denna ovälkomna skatteplanering vara totalt obehövlig.
        </p>
        <p xml:id="i-4PFgQ26pGoDyFMsvKNuc83">
          De summor som reklamskatten inbringar @ över 800 miljoner kronor
          @ är ostridigt mycket pengar. I detta fall måste dock intäkten
          från punktskatten vägas mot de insatser som samhället tvingas
          göra på andra delar av medieområdet när den bredaste arenan för
          det offentliga samtalet, den annonsberoende dagspressen, sviktar
          eller rentav tvingas minska den viktigaste delen av sitt uppdrag,
          samhällsinformationen, till förmån för mer underhållsinriktad
          men intäktsbringande journalistik.
        </p>
        <p xml:id="i-vqEw97PeezXJbygQj3wwh">
          Nedläggningen av tidningar, eller sammanslagningar inom dagspressen,
          har gjort att antalet titlar och arbetsplatser med rent journalistisk
          inriktning minskat betydligt under senare år. Följden, sett ur
          rent fiskal synpunkt, blir sjunkande inkomster för staten, landstingen
          och kommunerna.
        </p>
        <p xml:id="i-8azS7aSVzJze2RQ6g5P7v8">
          Reklamskatten är därför enligt min mening också fiskalt kontraproduktiv,
          låt vara att detta argument för dess borttagande väger mindre
          tungt än både det konstitutionella eller konkurrenssnedvridande.
          En avveckling av reklamskatten bör påbörjas omedelbart, främst
          för att stärka det offentliga samtalets viktigaste plats, dagstidningarna.
        </p>
        <p xml:id="i-FKuQJH7koRQiJ8RdREUdoM">
          Detta bör vara skäl nog att redan till den 1 januari 2004 vidta
          lättnader i reklambeskattningen för allmänna nyhetstidningar.
          Att denna skattereduktion måste sättas i relation till andra viktiga
          skattesänkningar och statsutgifter är jag fullt medveten om.
        </p>
        <p xml:id="i-H5U8LzK1C7z8jqTEptk36K">
          Jag anser dock att den försämrade konkurrenskraften för dagstidningarna
          @ och den allvarliga ekonomiska situation som många av dessa nu
          befinner sig i med risk för att nyhetsrapporteringens omfattning
          och kvalitet försämras liksom utrymmet i riks-, regional- och
          lokalpressen liksom viktiga tidskrifter som den kanske mest betydelsefulla
          delen av det offentliga samtalet som insändare och debattartiklar
          utgör @ är skäl nog för riksdagen att med ökad styrka kräva en
          tidsplan av regeringen för reklamskattens avskaffande.
        </p>
        <p xml:id="i-Arrt13Yf9y9BYJQLNYY9YD">
          Mot denna bakgrund vill jag fråga finansministern:
        </p>
        <p xml:id="i-RbE39N7JXxRFxe5dJgkPkM">
          När avser finansministern att ta första steget mot att tillgodose
          riksdagens begäran att avskaffa reklamskatten?
        </p>
      </div>
    </body>
  </text>
</TEI>
