<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0474">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0474</head>
        <author who="i-KnfRfemwD98TyCA1A8KCeX">Peter Pedersen</author>
        <recipient who="i-JchxQfU1zc3XVbvadFgBSn">Marita Ulvskog</recipient>
        <topic>tidskrifterna och mediekoncentrationen</topic>
        <docDate when="2004-05-06">den 6 maj</docDate>
        <status when="2004-06-01" byWhom="Marita Ulvskog" byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GR10474</external_id>
        <debate>
          <turn when="2004-06-01 10:26:36" duration="178">Marita Ulvskog (S)</turn>
          <turn when="2004-06-01 10:29:28" duration="253">Peter Pedersen (V)</turn>
          <turn when="2004-06-01 10:33:37" duration="251">Gunnar Andrén (Fp)</turn>
          <turn when="2004-06-01 10:37:41" duration="267">Marita Ulvskog (S)</turn>
          <turn when="2004-06-01 10:42:05" duration="187">Peter Pedersen (V)</turn>
          <turn when="2004-06-01 10:45:06" duration="89">Marita Ulvskog (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:474 av Peter Pedersen (v) till kulturminister
          Marita Ulvskog om tidskrifterna och mediekoncentrationen
        </IPQ_title>
      </div>
      <div type="IPQuestionBody">
        <p xml:id="i-8cfFyJipe2De93oyTaenhD">
          I Demokratiutredningens slutbetänkande står det att "även relativt
          små tidskrifter kan spela en stor roll för opinionsbildningen
          och det offentliga samtalet. Den roll organisationstidskrifter
          och kulturtidskrifter spelar i samhället har försummats såväl
          inom forskningen som i mediepolitiken".
        </p>
        <p xml:id="i-RkKXLRwUKHK5ZDxyaaWAHA">
          Vi vill se ett slut på den försummelsen. Kulturtidskrifternas
          möjligheter att nå ut krymps för närvarande alltmer. Det handlar
          om höjda porton och om urholkade statliga bidrag, men det handlar
          också, och framför allt, om distributionen och det monopol som
          nu alltmer drar åt strypsnaran om de små och fattiga, de som stått
          emot den mediala likriktningen och kommersialiseringen, de som
          inte hör till Bonnierhuset och de som inte kan betala Tidsams
          eller Interpress höga avgifter.
        </p>
        <p xml:id="i-SD4nJoHywC8swsnJcUycdM">
          Sedan Dan Josefsson skrev om "Tidsamskandalen" i tidskriften
          ETC för fem år sedan har situationen försämrats ytterligare. Förutom
          Tidsam, det Bonnierägda företaget som med höga krav på upplagor
          och avgifter motar ut de små tidskrifterna, har distributionsbolaget
          Inter-Press och Press-Stop-butikerna funnits som en möjlighet
          för de ekonomiskt mindre bemedlade.
        </p>
        <p xml:id="i-HqeehekGPFC2kfXHgB7ULT">
          Men Interpress har nästan fördubblat sina avgifter sedan 1997/98
          och ägs numera av Reitangruppen som också äger Narvesen International,
          detta företag äger i sin tur Pressbyrån. Press-Stop-butikerna
          har tidigare för en billig penning tagit emot tidskrifter via
          Nätverkstan Ekonomitjänst, som hjälper fattiga tidskrifter med
          administrationen.
        </p>
        <p xml:id="i-5JLoC8mRSFdYAE32FZpVNW">
          Nu går Press-Stop upp i Pressbyrån och det strömmar in vittnesbörd
          om svårigheter för de små tidskrifterna, de som Demokratiutredningen
          ville värna. På Nätverkstans Ekonomitjänst, som mot en låg avgift
          hjälpt fattiga tidskrifter både med ekonomi och distribution är
          man orolig. Enligt en artikel i nättidningen Tidskrift nu säger
          man att situationen är oviss. De får leverera tills sista Press-Stop-butiken
          är nedlagd, men sedan gäller deras avtal inte längre.
        </p>
        <p xml:id="i-Mw5ut77s6yFUHRQCheQvEj">
          Pressbyrån har ett slutet kassasystem som inte tar in någon annan
          distribution än den som går via Tidsam och Interpress. Med de
          nya avtalen blir avgifterna mycket högre och det krävs att tidskrifterna
          ska uppnå en större försäljning. Det är ett krav som många kulturtidskrifter
          har svårt att leva upp till eftersom de kommer ut för sällan.
        </p>
        <p xml:id="i-2Cj2NScQrJ29mNcBJFaLfF">
          Mediekoncentrationen håller på att fullbordas. Med endast två
          stora företag på marknaden går det att pressa upp priserna till
          dess att de små "olönsamma" kulturtidskrifterna faller ifrån.
          De har i praktiken ingen valfrihet alls.
        </p>
        <p xml:id="i-UVLKonCkpQ2c7WsDjJBeLn">
          Konkurrensverket kom nyligen med en rapport om konkurrens och
          samarbete inom medierna. Där konstateras att frågan huruvida konkurrenslagen
          är tillämplig på medieområdet bör klargöras genom lagstiftning.
          "De delade meningar som råder i dag skapar en otillfredsställande
          rättsosäkerhet." Rapportförfattaren anser också att regeringen
          bör se över distributionsstödet till dagspressen i syfte att förändra
          eller avveckla stödet, att den pressutredning som regeringen föreslagit
          bör få i uppdrag att se över driftstödet och analysera effekterna
          av ett eventuellt slopat stöd. Och kulturministern drar slutsatsen
          (Riksdag och Departement 2004:3) att det behövs ett nytt regelverk.
        </p>
        <p xml:id="i-GSdaRL7uinfiittYa3NKte">
          Stödet till kulturtidskrifterna har samma grund som stödet till
          dagspressen: allas vår yttrandefrihet. Den utlovade pressutredningen
          bör få i uppdrag att ta upp också kulturtidskrifternas situation.
          Vi måste skyndsamt ta tag i frågan om ägarkoncentrationen inom
          medievärlden.
        </p>
        <p xml:id="i-Tp5qepsgNUKER4Bjbjhmqy">
          Det förslag som lades fram av den förra utredningen stöddes av
          Vänsterpartiet. Vår representant i utredningen ville också då
          inkludera tidskrifterna, men fick vid den tidpunkten ännu inget
          stöd för detta i den majoritet som tillsammans med (v) stod bakom
          utredningens resultat @ (s), (c) och (mp) @ och det ledde aldrig
          till något regeringsförslag. Det blåste hård motvind i våra stora
          dagstidningar.
        </p>
        <p xml:id="i-8QTt53XRZvuHJHfKfix6d7">
          Det är en intressant tillbakablick att se vilka som den gången
          upprördes i spalterna över detta försök till "attentat mot öppna
          medier". Det var bland annat moderaten Anders Björck, dåvarande
          ordföranden i Sveriges Radios styrelse, kristdemokraten Karin
          Johansson tillsammans med förre Expressenchefen Olle Wästberg
          (DN den 22 mars 1999) och, föga överraskande, Bengt Braun, Bonniers
          koncernchef (SvD den 17 augusti 1999).
        </p>
        <p xml:id="i-ESq7fP2FZseUfMqqb5ZwQm">
          Den 25 mars 2001 (på DN Debatt) återkom Anders Björck, nu tillsammans
          med kristdemokraten Göran Hägglund, och hotade kulturministern
          med folkomröstning(!), om hon tänkte driva igenom förslaget. Det
          drogs tillbaka. Konkurrensverket fick i uppdrag att utreda frågan
          om huruvida konkurrenslagstiftningen är tillämpbar på medieområdet.
        </p>
        <p xml:id="i-5HooM2ecseJimgQMNqnxnU">
          Nu vet vi att så är fallet. Det behövs lagstiftning mot ägarkoncentrationen.
          Hotet mot kulturtidskrifterna är dessutom mer akut än någonsin.
          Inom Vänsterpartiet menar vi att ägarkoncentrationen i medierna
          snarast måste upp på bordet igen och att kulturtidskrifterna inte
          får glömmas bort i detta sammanhang.
        </p>
        <p xml:id="i-6cLE8dTCWZGYiq6bvSDNa5">
          Mina frågor till kulturministern blir:
        </p>
        <p xml:id="i-J4Pr17WAX9CZ8XtxA53Bv1">
          1. Är ministern beredd att snabbt vidta åtgärder för att lagstifta
          mot mediekoncentrationen?
        </p>
        <p xml:id="i-MqALft9LkEGtfLWZZ2Ugw4">
          2. Är ministern beredd att hävda att mediedistributionen ska
          behandlas i samma sammanhang som den övriga mediekoncentrationen?
        </p>
        <p xml:id="i-uonA9GUiRf7h42jenGQg8">
          3. Är ministern beredd att verka för att den utlovade pressutredningen
          även inkluderar kulturtidskrifternas situation?
        </p>
      </div>
    </body>
  </text>
</TEI>
