<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0490">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0490</head>
        <author who="i-3p3w5Vw2i74gEMeqzABeEG">Lars Elinderson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>hantverksutbildningen Dacapo i Mariestad</topic>
        <docDate when="2004-05-13">den 13 maj</docDate>
        <status when="2004-06-01" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GR10490</external_id>
        <debate>
          <turn when="2004-06-01 13:03:59" duration="115">Thomas Östros (S)</turn>
          <turn when="2004-06-01 13:05:47" duration="223">Lars Elinderson (M)</turn>
          <turn when="2004-06-01 13:09:27" duration="112">Thomas Östros (S)</turn>
          <turn when="2004-06-01 13:11:16" duration="160">Lars Elinderson (M)</turn>
          <turn when="2004-06-01 13:13:48" duration="125">Thomas Östros (S)</turn>
          <turn when="2004-06-01 13:15:49" duration="139">Lars Elinderson (M)</turn>
          <turn when="2004-06-01 13:17:59" duration="142">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:490 av Lars Elinderson (m) till utbildningsminister
          Thomas Östros om hantverksutbildningen Dacapo i Mariestad
        </IPQ_title>
      </div>
      <div type="IPQuestionBody">
        <p xml:id="i-3HV6ozesizuD9Ngk52P9a3">
          År 1997 startade hantverksskolan Dacapo i Mariestad. Utbildningen
          bedrevs fram till 2003 som en försöksverksamhet inom den så kallade
          KY, kvalificerad yrkesutbildning.
        </p>
        <p xml:id="i-Kr7ddQMNXxNgTyN7k8azdp">
          Syftet med försöksverksamheten var att pröva "nya utbildningar,
          nya pedagogiska former och nya anordnare av utbildning", samt
          "att ge underlag för ställningstaganden till hur utbildning av
          detta slag kan inordnas i utbildningssystemet" (dir. 1996:26).
        </p>
        <p xml:id="i-Mboqe6h9x5rs4m8djpNCwn">
          Försöksverksamheten har varit framgångsrik. På kort tid har skolan
          etablerats som en grundläggande hantverksutbildning på högskolenivå
          med ca 120 studenter från hela landet, inklusive enstaka studenter
          från Norge, Danmark och Finland, och 26 årsanställda. Skolans
          inriktning är byggande, trädgård och landskapsvård. Utbildningen
          innehåller både teoretiska och praktiska moment.
        </p>
        <p xml:id="i-DVZh2389xbWgC33etJDRHm">
          Grunden för skolans undervisning är högre kunskap i hantverkets
          teori och praktik, och ger färdighet i gestaltning, historia och
          ekologi. Innehållet i utbildningen grundar sig på momenten att
          bygga, att anlägga, att odla, att sköta och att restaurera. Vid
          skolan bedrivs också forskning som baseras på så kallat sektorsforskningsanslag.
          Skolan bedriver också projekt på uppdrag av bland annat Svenska
          kyrkan och länsmuseer.
        </p>
        <p xml:id="i-L8uUVc8anhVSuVAiLydgQy">
          Under 2002 genomförde naturvetenskapliga fakulteten vid Göteborgs
          universitet en prövning av högskolemässigheten hos verksamheten
          vid Hantverksskolan. Bedömningsgruppen fann enhälligt att verksamheten
          vid skolan är högskolemässig, och säger bland annat att "denna
          verksamhet utgör ett värdefullt komplement till utbildningen inom
          det byggnadsantikvariska programmet vid avdelningen för kulturvård
          vid Göteborgs universitet".
        </p>
        <p xml:id="i-MVvCAVg5QnAFc2s83iBCMA">
          Under 2004 har således skolan påbörjat en övergång från KY till
          högskoleutbildningar inom institutionen för miljövetenskap och
          kulturvård på Göteborgs universitet. I januari startade en grundkurs
          i trädgårdens hantverk och design, 40 p. Den 30 augusti startar
          en grundkurs i bygghantverk, 40 p. Efter genomgången grundkurs
          kan man läsa ytterligare ett år till högskoleexamen i bygghantverk
          om totalt 80 p, samt påbyggnad med 40 p till en kandidatexamen
          om totalt 120 p. Beslut om högskoleexamen och kandidatexamen tas
          under hösten 2004.
        </p>
        <p xml:id="i-GpDzvL7K4CepzbfE7tQgAG">
          I ett särskilt äskande anhöll Göteborgs universitet den 13 augusti
          2002 om en uppräkning av universitetets takbelopp med mera under
          perioden 2003@2005 för att möjliggöra en överföring av verksamheten
          vid Hantverksskolan till Göteborgs universitet. Detta äskande
          har ej bifallits, och universitetet har inte prioriterat denna
          utbildning inom ramen för sitt anslag. Tillfälligt har verksamheten
          under innevarande år därför finansierats genom extra anslag från
          Utbildningsdepartementet. Det råder i dag osäkerhet om finansieringen
          av utbildningen framöver.
        </p>
        <p xml:id="i-JruhHYVx8eHUZ7owJpdjoP">
          En förutsättning för att skolans verksamhet ska fortsätta att
          utvecklas positivt är att den långsiktiga finansieringen garanteras.
          Jag har förståelse för att anslag till Göteborgs universitet inte
          kan "öronmärkas" för hantverksutbildningen i Mariestad. Samtidigt
          krävs en mer långsiktig finansiering för att skolan ska kunna
          bli en etablerad utbildning, och för att studenter och personal
          ska känna trygghet när de söker till skolan. En lösning vore att
          under en övergångsperiod ge skolan ett särskilt "etableringsanslag"
          under till exempel tre år, för att skapa arbetsro och ge skolan
          förutsättningar att fortsätta sin positiva utveckling.
        </p>
        <p xml:id="i-VMTx9yQ896rJ1Kj5LC5Psf">
          Jag vill därför fråga utbildningsministern vilka åtgärder han
          är beredd att vidta för att ge finansieringsfrågan för högskoleutbildningen
          vid Hantverksskolan Dacapo i Mariestad en långsiktig lösning.
        </p>
      </div>
    </body>
  </text>
</TEI>
