<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0274">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0274</head>
        <author who="i-KPGvtK4s6Zp3E6XH6vj18n">Tobias Billström</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>polishögskola i Rosengård</topic>
        <docDate when="2004-02-04">den 4 februari</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10274</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:274 av Tobias Billström (m) till justitieminister
          Thomas Bodström om polishögskola i Rosengård
        </IPQ_title>
      </div>
      <div type="IPQuestionBody">
        <p xml:id="i-XE4YJf3phT76b8GD3V4im">
          Diskussionen om fler poliser i Sverige tenderar ibland att enbart
          utgå från att det är fler poliser som i sig är lösningen på de
          växande problemen med ökad brottslighet och våldsanvändning.
        </p>
        <p xml:id="i-XUiYnpk4hYTNoSv6QxTjMy">
          Men minst lika viktig är en diskussion kring hur nya poliser
          rekryteras och vilka principer som ligger till grund för anställningen.
          Det är önskvärt att Sveriges poliskår speglar befolkningens sammansättning.
          Det ger stadga åt kåren och det ger förbättrade kontaktytor mot
          nytillkomna delar av befolkningen.
        </p>
        <p xml:id="i-UiMVXkkvhzSyyi4eGRppEd">
          Det är planerat en utbyggnad av ett antal polishögskolor i Sverige.
          Tittar man på läget så borde en av dessa hamna i Malmö och mer
          specifikt i Rosengård. Dels ur kontaktsynpunkt, dels ur ett strategiskt
          perspektiv för rekrytering och uppföljning. Men också för att
          faktiskt ta tag i ett problem vad hela Sverige i dag vet, nämligen
          att Malmö är den enda staden i landet där polisen faktiskt regelbundet
          blir utsatt för stenar vid ingripande. Om närheten till polisen
          ökar, vilket den kommer att göra med en högskola, då minskar också
          troligen problemen.
        </p>
        <p xml:id="i-VjCWdPhdBUPdqtHLadSnKp">
          Framtidens polisyrke kommer inte att handla om vapen och utrustning
          utan om utbildning. Ytterst handlar det om vilken kompetens som
          svenska folket vill se hos dem som vi anförtror upprätthållandet
          av lag och ordning. Etnisk kompetens är en viktig faktor som bör
          beaktas i detta sammanhang.
        </p>
        <p xml:id="i-JBMjPpvTdNHgomTATJqgK3">
          Med anledning av ovanstående vill jag därför ställa följande
          frågor till justitieministern:
        </p>
        <p xml:id="i-SdMNUxNqtGyHmpmhhJh1BD">
          1. Vilka åtgärder avser justitieministern att vidta för att förbättra
          den etniska sammansättningen hos Sveriges poliskår?
        </p>
        <p xml:id="i-8icsi33pHdhgrozS9fGYea">
          2. Instämmer justitieministern i bedömningen att en fjärde polishögskola
          bör placeras i Rosengård?
        </p>
      </div>
    </body>
  </text>
</TEI>
