<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0516">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0516</head>
        <author who="i-XcAqMe3ntVBboWUxqACfz">Gunnar Andrén</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>underhåll av museisamlingars byggnader</topic>
        <docDate when="2004-05-19">den 19 maj</docDate>
        <status when="2004-06-15" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GR10516</external_id>
        <debate>
          <turn when="2004-06-15 14:37:12" duration="201">Hans Karlsson (S)</turn>
          <turn when="2004-06-15 14:40:29" duration="260">Gunnar Andrén (Fp)</turn>
          <turn when="2004-06-15 14:44:46" duration="198">Lena Adelsohn Liljeroth (M)</turn>
          <turn when="2004-06-15 14:47:54" duration="178">Hans Karlsson (S)</turn>
          <turn when="2004-06-15 14:50:43" duration="239">Gunnar Andrén (Fp)</turn>
          <turn when="2004-06-15 14:54:38" duration="159">Lena Adelsohn Liljeroth (M)</turn>
          <turn when="2004-06-15 14:57:07" duration="192">Hans Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:516 av Gunnar Andrén (fp) till statsrådet
          Hans Karlsson om underhåll av museisamlingars byggnader
        </IPQ_title>
      </div>
      <div type="IPQuestionBody">
        <p xml:id="i-6LQ8qNaZTNgwSU8NEyyPx9">
          Nyligen tvingades kultur- och fritidsnämnden i Norrtälje att
          avvisa en ansökan från Roslagsmuseet på denna ort om fastighetsunderhåll.
          Orsaken var enkel: brist på pengar. Det omedelbara underhållsbehovet
          hade beräknats uppgå till 345 000 kr. Samma öde rönte en motsvarande
          framställan från Stiftelsen Pythagoras, ett välkänt mål för många
          museibesökare inte minst sommartid.
        </p>
        <p xml:id="i-FPUhUDewUtbV2o4KGnNKrj">
          Problemet på det nämnda Roslagsmuseet är att fuktproblemen på
          gevärsfaktoriet från 1600-talet, då Gustaf II Adolf såg till att
          etablera detta för att orten skulle kunna få bli stad, redan har
          fått sådan omfattning att den stora samlingen med allt från stenålderskanoter
          till gamla böcker riskerar att skadas eller i värsta fall helt
          förstöras.
        </p>
        <p xml:id="i-DVnEHxYEEoyFNJ5NpPp5u1">
          Särskilt allvarligt är att elsystemet, redan utdömt av elektriker,
          är i så dåligt skick att skyddsombudet vid museet anser att detta
          egentligen, av säkerhetsskäl, borde stängas för besökare, en åtgärd
          som ju inte direkt stimulerar besökare att bege sig till Roslagsmuseet
          och där erlägga avgift ens under sommaren.
        </p>
        <p xml:id="i-5xoxucYk3K69GHZ4MibX7i">
          Inte ens till en nödvändig säkerhetsöversyn om 30 000 kr fanns
          det pengar. Museipersonal, som saknar yrkesutbildning i måleri,
          städning, elunderhåll, byggnation med mera, tvingas därför nu
          arbeta med ting som de saknar yrkeskunskap för.
        </p>
        <p xml:id="i-2LoX1KQqckHRH6ouGUUrA8">
          Samtidigt har vi en mycket stor arbetslöshet, enligt vårpropositionen
          särskilt stor inom byggnadsarbetareområdet. Regeringen föreslår
          ju därför också särskilt riktade avdragsmöjligheter för enskilda
          fastighetsägare med flera som nyttjar yrkeskunniga för reparations-,
          ombyggnads- eller tillbyggnadsprojekt.
        </p>
        <p xml:id="i-TAcq3669b18Ns8Gc2Vq3AJ">
          Det är dock en smula förvånande att inte anslag som ställts till
          Arbetsmarknadsverkets förfogande för att hålla uppe sysselsättningen
          bland yrkeskunniga målare, elektriker och andra byggnadsarbetare,
          skulle kunna @ ungefär som tidigare i decenniers riktade beredskapsarbeten
          @ inriktas på att bland annat underhålla värdefulla museibyggnader,
          inte bara i Norrtälje utan troligen på många andra ställen där
          motsvarande behov av underhåll och yrkeskunniga men arbetslösa
          byggnadsarbetare och andra museikunniga finns tillgängliga.
        </p>
        <p xml:id="i-JCCwoibyCpd5EMGve5XjRN">
          Man kan ställa sig frågan var problemen egentligen finns @ handlar
          det om konkurrensneutralitetsaspekter, vilka onekligen måste iakttas
          för att inte skapa nya problem, eller om brist på uppfinningsrikedom,
          entreprenörsanda, samarbets- eller samordningsproblem inom arbetsmarknadsverket
          eller mellan AMS och andra offentliga myndigheter?
        </p>
        <p xml:id="i-CY3zHH9b9TYjpeVXdXiJnh">
          Mot bakgrund av ovanstående önskar jag fråga statsrådet:
        </p>
        <p xml:id="i-XNBMgefLSQoaHSLsLkHpGY">
          Vilka åtgärder kan det enligt statsrådet finnas möjlighet att
          vidta för att bistå olika kulturbyggnader i vårt land med angeläget
          fastighetsunderhåll inom ramen för nuvarande anslag till Arbetsmarknadsverket?
        </p>
      </div>
    </body>
  </text>
</TEI>
