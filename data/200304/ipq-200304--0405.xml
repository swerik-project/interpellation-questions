<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0405">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0405</head>
        <author who="i-4SAiMdwrEthd2M8z2yjtkv">Ana Maria Narti</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>läkemedel och vårdens kvalitet</topic>
        <docDate when="2004-04-01">den 1 april</docDate>
        <status when="unknown" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GR10405</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:405 av Ana Maria Narti (fp) till socialminister
          Lars Engqvist om läkemedel och vårdens kvalitet
        </IPQ_title>
      </div>
      <div type="IPQuestionBody">
        <p xml:id="i-HJh1VrbRhd4hho7aKfqL5L">
          Den nya lagen om läkemedelsförmåner trädde i kraft hösten 2002.
          Lagtexten specificerar i ett avsnitt under rubriken "Utbyte av
          läkemedel på apotek":
        </p>
        <p xml:id="i-DjYPbXgn6QyPrHg4jt3RyN">
          "21 § Om läkemedel som ingår i läkemedelsförmånerna har förskrivits
          och det på det enskilda apoteket finns ett eller flera billigare
          utbytbara sådana läkemedel skall, med undantag som följer av tredje
          stycket, läkemedlet bytas ut med det billigaste tillgängliga läkemedlet.
        </p>
        <p xml:id="i-3CPhGRTXwT7hMmuTPU9PRf">
          Ett läkemedel är inte utbytbart, om det skiljer sig från det
          förskrivna läkemedlet i sådan grad att det inte kan anses utgöra
          en likvärdig motsvarighet. Regeringen eller den myndighet som
          regeringen bestämmer beslutar vilka läkemedel som är utbytbara.
        </p>
        <p xml:id="i-4pV4vrp7aP8KwinszjU3h6">
          Ett läkemedel får inte bytas ut om den som utfärdat receptet
          på medicinska grunder har motsatt sig ett utbyte. Läkemedlet får
          inte heller bytas ut om patienten betalar mellanskillnaden mellan
          det försäljningspris som fastställts för det förskrivna läkemedlet
          och motsvarande pris för det billigaste utbytbara läkemedel som
          finns tillgängligt. Om något annat utbytbart läkemedel finns tillgängligt,
          kan utbyte ske mot detta läkemedel om patienten betalar mellanskillnaden
          mellan det pris som fastställts för detta läkemedel och motsvarande
          pris för det billigast utbytbara läkemedlet.
        </p>
        <p xml:id="i-MfdzgV7hXCQhD9fLa7wugh">
          Apoteket skall i förekommande fall upplysa patienten om att utbyte
          kommer i fråga och om patientens rätt att mot betalning av mellanskillnaden
          i pris erhålla det förskrivna läkemedlet. När utbyte sker, skall
          apoteket skriftligen underrätta den som utfärdat receptet."
        </p>
        <p xml:id="i-ZgZdu7hjp2qZnxrrFx8YL">
          När olika landsting och läkemedelskommittéer börjar pressa ned
          kostnaderna för läkemedel uppstår frågor angående tillämpningen
          av den nya lagen. Olika kommittéer rekommenderar olika läkemedelslistor
          på olika ställen, lyckade behandlingar riskerar att bli offer
          för olika ställningstaganden och relationen mellan patient och
          behandlande läkare undergrävs.
        </p>
        <p xml:id="i-QTgGZf7vnNbLrfV1uqyumU">
          I Stockholms läns landsting har tjänstemännen börjat utöva press
          på olika läkare i strävan av att i avtal fastställa vilka läkemedel
          som ska förskrivas. Avtalen kräver att vårdgivarna ska följa rekommendationerna
          på den så kallade Kloka listan och att vissa läkemedel ska förskrivas
          i vissa givna mängder. Detta betyder att man tillämpar en mycket
          grov mekanisk metod i den allmänna förskrivningen av mediciner;
          läkarens professionella förmåga att ta hänsyn till varje patients
          unika förutsättningar och behov sätts ur spel i strid med lagens
          föreskrifter. När läkare och patienter kommer överens om inköp
          av ett dyrare, redan framgångsrikt och väl beprövat medel och
          när patienten vill betala prisskillnaden - så som lagen fastställer
          - då visar det sig att apotekens system för dataregistrering av
          recept och priser (kodstrecken) inte tillåter detta. Också detta
          betyder att Stockholms läns landsting inte respekterar lagen.
        </p>
        <p xml:id="i-L7w67xktGvLg2NvYeXX4sh">
          Med hänsyn till redovisade fakta vänder jag mig till socialministern
          med följande frågor:
        </p>
        <p xml:id="i-EiE8jquWsatFWP1dGQwxHq">
          Avser ministern att ge uppdrag till departementets jurister att
          noggrant analysera tillämpningen av den nya lagen och förhindra
          att lagens föreskrifter nonchaleras?
        </p>
        <p xml:id="i-TDWQE6tZn2sJpBX9ueQnuq">
          Vad avser ministern att göra för att förhindra en överdriven
          och skadlig jakt på kostnadssänkningar inom vården @ en jakt som
          hotar både med negativa hälsoeffekter och med stora förluster
          när det gäller allmänhetens förtroende för den svenska vården?
        </p>
      </div>
    </body>
  </text>
</TEI>
