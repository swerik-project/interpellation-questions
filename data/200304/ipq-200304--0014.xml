<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0014">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0014</head>
        <author who="i-NZES3NTTAs3ZaBTU3RVkYE">Lars Leijonborg</author>
        <recipient who="i-3kVCtR7mCK6mW2F6oaBMR5">Göran Persson</recipient>
        <topic>gymnasiepolitiken efter Västeråsmodellens avbrytande</topic>
        <docDate when="2003-09-30">den 30 september</docDate>
        <status when="2003-10-28" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GR1014</external_id>
        <debate>
          <turn when="2003-10-28 14:04:24" duration="421">Thomas Östros (S)</turn>
          <turn when="2003-10-28 14:11:21" duration="256">Lars Leijonborg (Fp)</turn>
          <turn when="2003-10-28 14:15:26" duration="267">Per Bill (M)</turn>
          <turn when="2003-10-28 14:19:45" duration="270">Thomas Östros (S)</turn>
          <turn when="2003-10-28 14:24:12" duration="252">Lars Leijonborg (Fp)</turn>
          <turn when="2003-10-28 14:28:16" duration="133">Per Bill (M)</turn>
          <turn when="2003-10-28 14:30:25" duration="265">Thomas Östros (S)</turn>
          <turn when="2003-10-28 14:34:42" duration="156">Lars Leijonborg (Fp)</turn>
          <turn when="2003-10-28 14:37:08" duration="151">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:14 av Lars Leijonborg (fp) till statsminister
          Göran Persson om gymnasiepolitiken efter Västeråsmodellens avbrytande
        </IPQ_title>
      </div>
      <div type="IPQuestionBody">
        <p xml:id="i-Wxw1NvwFDrbBmUzmsjThTd">
          Denna interpellation om det svenska gymnasiets framtid ställs
          till statsministern, dels för att frågan berör relationen mellan
          regeringens politik och ett beslut fattat på den socialdemokratiska
          partikongressen, dels för att frågan fått en allmänpolitisk karaktär
          genom den roll den spelade inför valet 2002.
        </p>
        <p xml:id="i-RbDDrDsKvncQv3sk885gem">
          I november 2001 höll socialdemokraterna partikongress i Västerås.
          En uppmärksammad fråga var betygsfrågan. Med uttrycklig hänvisning
          till en försöksverksamhet just i Västerås beslöt kongressen att
          förorda en betygsfri grundskola, då betygens roll som urvalsinstrument
          skulle försvinna. I gymnasieskolan i Västerås hade nämligen ett
          system införts där alla ungdomar får komma in på sitt förstahandsval
          även om de saknar godkända betyg i kärnämnena.
        </p>
        <p xml:id="i-E2vhQLBJA37ejEPJuMqG1S">
          "Västeråsmodellen" fick också stor betydelse för Gymnasiekommittén,
          som i sitt slutbetänkande föreslår att en del av modellen @ slopandet
          av förkunskapskraven i kärnämnena @ ska gälla i hela landet. Det
          individuella programmet ska avskaffas, och elever som saknar grundskolekunskaper
          i läsning, skrivning och räkning ska läsa i fatt samtidigt som
          de ska tillgodogöra sig ett ordinarie gymnasieprogram.
        </p>
        <p xml:id="i-WGATHqTpWPjG7RRXk6z3Wq">
          Men nu har socialdemokraternas mönsterkommun för hur gymnasieskolan
          ska utformas givit upp. Västerås kommun avbryter sin försöksverksamhet.
          Det socialdemokratiska kommunalrådet Åke Hillman säger till Kommunaktuellt
          att de trodde att de var snälla mot eleverna, men att de nu måste
          återinföra förkunskapskraven, eftersom betygen rasat i såväl grundskola
          som gymnasium. Till Ekot säger Åke Hillman att han "tror att det
          hängde ihop med att man vet att man kommer in på det önskade programmet,
          oberoende av om man har fullständiga betyg. Det gjorde att det
          blev svårare för både lärare och föräldrar och skolledningen att
          motivera och få eleverna engagerade i att få fullständiga betyg".
        </p>
        <p xml:id="i-YPkt9dYq6biBGbZPEfDXbK">
          Västeråselevernas resultat hör nu till de sämsta i landet. Åke
          Hillman varnar för att försöka upprepa Västeråsexperimentet i
          hela landet.
        </p>
        <p xml:id="i-L5fqhNcg5tPSeEkCtfEDFj">
          Det är inte första gången socialdemokraternas politik att avveckla
          betygen, eller åtminstone dess betydelse, får svidande kritik.
          En rad tunga remissinstanser har haft starka invändningar mot
          Gymnasiekommitténs betänkande. Högskoleverket konstaterade i sitt
          remissvar att om de som inte klarat grundskolan ska komplettera
          i gymnasiet medan de läser de ordinarie gymnasiekurserna krävs
          "mycket studiemotiverade elever." Men det torde vara ovanligt
          att det är just de mycket studiemotiverade eleverna som har stora
          kunskapsluckor. Statskontoret befarar att kraven i såväl gymnasiet
          som i grundskolan kommer att sänkas. Ekonomistyrningsverket varnar
          för att förslaget ger minskade incitament för studier och sämre
          samlad kvalitet på de utexaminerade studenterna. Även Kommunförbundet
          befarar att fri intagning till gymnasiet kan sänka elevernas motivation.
        </p>
        <p xml:id="i-25wwnJiw9WT6o5rG6jWD3M">
          Gymnasieskolan får redan i dag ta över problem som borde ha lösts
          i grundskolan. I stället för att ge elever det stöd och den tid
          de behöver för att få tillräckliga kunskaper i grundskolan, skjuts
          problemet på framtiden. Det individuella programmet skulle bli
          ett undantag i gymnasiets totala organisation, enligt dåvarande
          skolministern Göran Persson. Men i dag är det individuella programmet
          gymnasiets tredje största program. Tanken är att eleverna ska
          komplettera sina kunskaper för att bli behöriga till ett riktigt,
          nationellt gymnasieprogram. Det individuella programmet misslyckas
          dock i verkligheten med att hjälpa eleverna att gå över till ett
          nationellt program. Bara 13 % av eleverna som inlett sin gymnasiekarriär
          på det individuella programmet har fyra år senare fullföljt sin
          utbildning och fått slutbetyg.
        </p>
        <p xml:id="i-QxQCRGQPF3B9GaRxgxaDDz">
          Alla som verkar inom skolans värld skulle vara betjänta av ett
          besked om regeringen tar intryck av den massiva kritik som Gymnasiekommitténs
          förslag har fått.
        </p>
        <p xml:id="i-XNu3qLJboya9WLv61hW7v1">
          Mot bakgrund av det ovan anförda vill jag fråga statsministern:
        </p>
        <p xml:id="i-NAZF4wp2oddzQmbuYvuMbS">
          Är statsministern redo att mot bakgrund av remissinstansernas
          kritik samt erfarenheterna från Västerås nu verka för att Gymnasiekommitténs
          förslag inte kommer att genomföras?
        </p>
      </div>
    </body>
  </text>
</TEI>
