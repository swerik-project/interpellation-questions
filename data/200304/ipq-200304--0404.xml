<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0404">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0404</head>
        <author who="i-D6hrZCxPVTQxPgXvGFfuJ7">Ulf Sjösten</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>förmögenhetsskatten</topic>
        <docDate when="2004-04-01">den 1 april</docDate>
        <status when="2004-04-20" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GR10404</external_id>
        <debate>
          <turn when="2004-04-20 16:03:01" duration="89">Bosse Ringholm (S)</turn>
          <turn when="2004-04-20 16:04:20" duration="251">Ulf Sjösten (M)</turn>
          <turn when="2004-04-20 16:08:23" duration="255">Gunnar Andrén (Fp)</turn>
          <turn when="2004-04-20 16:12:30" duration="180">Lars Gustafsson (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:404 av Ulf Sjösten (m) till finansminister
          Bosse Ringholm om förmögenhetsskatten
        </IPQ_title>
      </div>
      <div type="IPQuestionBody">
        <p xml:id="i-6vrLD7CDFdaHFanQiKk5XE">
          Förmögenhetsskatten hindrar tillväxt och utveckling i Sverige.
          Den är en av landets mest skadliga skatter, och den hindrar investeringar
          i Sverige och styr kapital till fel investeringar. Den driver
          kapital ur landet, och beräkningar säger att svenskar i dag har
          häpnadsväckande 500 miljarder kronor placerade någon annanstans
          än i Sverige. Svenskt näringsliv bedömer att mer än 1 000 miljarder
          kronor är placerade utomlands.
        </p>
        <p xml:id="i-UnbpYUY9szRhsJD773FJph">
          Förmögenhetsskatten är godtycklig och öppnar oanade möjligheter
          till skatteplanering. Den är orättvis, då några av landets rikaste
          personer är delvis skattebefriade medan vanligt folk som råkat
          bo in sig i ett hus som stigit kraftigt i värde tvingas betala.
        </p>
        <p xml:id="i-RxSd7oPhpDtqPsy8tKco8p">
          Många länder har avskaffat förmögenhetsskatten. I dag finns det
          endast fyra OECD-länder utanför Norden som beskattar förmögenheter.
        </p>
        <p xml:id="i-JvUZcTrTcsgt5n2sEvtdNp">
          De flesta som betalar förmögenhetsskatt i dag är småhusägare.
        </p>
        <p xml:id="i-WLxZ3DYQJZS1vZHzPN1ve4">
          Det bästa för tillväxt och utveckling i landet hade varit att
          lyssna på de borgerliga partierna och inleda en avveckling av
          förmögenhetsskatten som drabbar många normala egnahemsägare.
        </p>
        <p xml:id="i-5BwdU1WTXXdYjGUvzHUHUa">
          Inte minst näringslivets organisationer har fört fram denna skatts
          skadliga effekter för tillkomsten av nya jobb och försämrade investeringsförutsättningar.
        </p>
        <p xml:id="i-6Eb78tKZZ8oEDYZ1Awoz45">
          I skattebasutredningens betänkande föreslogs att förmögenhetsskatten
          skulle slopas, men regeringen har inte tagit några initiativ för
          att ta bort den.
        </p>
        <p xml:id="i-7uTZUhs2VWF3Wc6suJDv1W">
          I riksdagens debatt om förmögenhetsskatten den 24 mars sade den
          socialdemokratiske representanten att förmögenhetsskatten hade
          god effekt, och man fick ett tydligt intryck av att den skulle
          bestå.
        </p>
        <p xml:id="i-6Z5mS82oTLXTxoYwtu79Vo">
          Samma dag sade statsminister Göran Persson att han var beredd
          att slopa förmögenhetsskatten.
        </p>
        <p xml:id="i-EkCQdFLNEfutXvmidRd7Po">
          Egendomsskattekommittén föreslår att förmögenhetsskatten förändras
          men också att skattebasen breddas.
        </p>
        <p xml:id="i-H1gjByqcmmTCTi1pLiQH8A">
          Det råder i dag en bred enighet om förmögenhetsskattens skadliga
          effekter för god utveckling och tillväxt i Sverige och vikten
          av att ta bort den orättvisa och lotteribetonade skatten.
        </p>
        <p xml:id="i-FFFVCAdDG7UjPuNPAL4e3m">
          Skiftande signaler med stor spännvidd den senaste tiden har skapat
          många frågetecken kring regeringens inställning till förmögenhetsskattens
          vara eller inte vara.
        </p>
        <p xml:id="i-WQCff1KZgvA5cqN68mXKjF">
          Min fråga till finansministern blir därför:
        </p>
        <p xml:id="i-Avqq85GTt1FdhVoK7QAwNd">
          Vilka åtgärder avser finansministern att vidta för att förmögenhetsskatten
          ska kunna tas bort?
        </p>
      </div>
    </body>
  </text>
</TEI>
