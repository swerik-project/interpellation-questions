<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0431">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0431</head>
        <author who="i-XxqQtZTdHUTphXEbUJ35Ss">Håkan Larsson</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>framtiden för Härjedalens Miljöbränsle AB</topic>
        <docDate when="2004-04-15">den 15 april</docDate>
        <status when="2004-05-04" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GR10431</external_id>
        <debate>
          <turn when="2004-05-04 14:30:35" duration="237">Leif Pagrotsky (S)</turn>
          <turn when="2004-05-04 14:34:24" duration="246">Håkan Larsson (C)</turn>
          <turn when="2004-05-04 14:38:23" duration="152">Gunilla Wahlén (V)</turn>
          <turn when="2004-05-04 14:40:52" duration="230">Camilla Sköld Jansson (V)</turn>
          <turn when="2004-05-04 14:44:39" duration="272">Ola Sundell (M)</turn>
          <turn when="2004-05-04 14:49:01" duration="273">Rune Berglund (S)</turn>
          <turn when="2004-05-04 14:53:31" duration="268">Leif Pagrotsky (S)</turn>
          <turn when="2004-05-04 14:57:51" duration="246">Håkan Larsson (C)</turn>
          <turn when="2004-05-04 15:01:52" duration="148">Gunilla Wahlén (V)</turn>
          <turn when="2004-05-04 15:04:17" duration="126">Camilla Sköld Jansson (V)</turn>
          <turn when="2004-05-04 15:06:20" duration="148">Ola Sundell (M)</turn>
          <turn when="2004-05-04 15:08:42" duration="170">Rune Berglund (S)</turn>
          <turn when="2004-05-04 15:11:23" duration="239">Leif Pagrotsky (S)</turn>
          <turn when="2004-05-04 15:15:18" duration="95">Håkan Larsson (C)</turn>
          <turn when="2004-05-04 15:16:46" duration="173">Leif Pagrotsky (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:431 av Håkan Larsson (c) till näringsminister
          Leif Pagrotsky om framtiden för Härjedalens Miljöbränsle AB
        </IPQ_title>
      </div>
      <div type="IPQuestionBody">
        <p xml:id="i-8oxikJFmEjGVbhf8WFHvhf">
          Vattenfalls planer på att lägga ned Härjedalens Miljöbränsle
          AB (HMAB) i Sveg fortskrider. Fullföljs planerna kommer över 70
          HMAB-anställda att beröras direkt och kanske det dubbla indirekt.
          Ett flertal underentreprenörer och deras anställda är i hög grad
          beroende av HMAB för sin sysselsättning. För en glesbygdskommun
          som Härjedalen skulle en nedläggning av HMAB vara ett hårt slag.
        </p>
        <p xml:id="i-2KUDBHUmntM35tMtd9zV8N">
          Sverige står samtidigt inför en viktig omställning av energisystemet
          i en långsiktigt hållbar riktning. Det statliga företaget Vattenfall
          har tilldelats en viktig roll för att medverka till omställningen
          till långsiktigt hållbara och miljövänliga energikällor. I praktiken
          verkar dock företaget prioritera arbetet med att stärka sin position
          på energimarknaden på kontinenten, där man främst satsar på kol-,
          brunkol- och kärnkraftsproducerad energi, framför att offensivt
          utveckla de långsiktigt hållbara och miljövänliga energialternativen.
        </p>
        <p xml:id="i-NrWg8Cp2bKFgkzgvBD7BtZ">
          HMAB i Sveg, som sedan några år ägs av Vattenfall via Uppsala
          Energi AB (numera Vattenfall Värme Uppsala AB), är landets största
          producent av torv/träbriketter. Vid full drift motsvarar produktionen
          ungefär en tredjedels kärnkraftsreaktor. Bland de anställda och
          bland lokalbefolkningen i Härjedalen är kritiken i dag hård mot
          Vattenfalls agerande som ägare. Det allmänna intrycket är att
          Vattenfall inte på allvar anstränger sig för att finna en långsiktig
          lösning för verksamheten vid HMAB, utan sedan länge bestämt sig
          för att lägga ned fabriken.
        </p>
        <p xml:id="i-Vhb8iWtNVsiCzTmzu8XpA">
          Vattenfall AB är helägt av staten och frågan är vilken ägarstyrning
          regeringen utövar. Det är självfallet bra att företaget går med
          stor vinst, men är vinstmaximering i praktiken enda målsättningen
          med det statliga ägandet?
        </p>
        <p xml:id="i-VUTqKM5gHczuShEHTurkJm">
          Det är ju faktiskt så att riksdagen redan för sju år sedan slog
          fast att Vattenfall skulle ge elproduktion från förnybara energislag
          en "framträdande" roll och att företaget skulle få en viktig betydelse
          för energisystemets omställning.
        </p>
        <p xml:id="i-5FpLfiT9fpBSK7mmcdspHF">
          Mot bakgrunden av ovanstående vill jag ställa följande frågor
          till näringsministern:
        </p>
        <p xml:id="i-MYqeZfPbvZU7PEgJwsyCH4">
          1. Vilka åtgärder avser näringsministern att vidta för att Vattenfall
          AB tar sitt regionalpolitiska och energipolitiska ansvar?
        </p>
        <p xml:id="i-XRN4nFfGU7THDDHXB3iTLp">
          2. Vilka åtgärder avser näringsministern att vidta för att underlätta
          fortsatt drift vid HMAB i Sveg?
        </p>
        <p xml:id="i-HeWnfgrhbY9nhU9Xo5J5t7">
          3. Om så inte är fallet, vilka åtgärder avser näringsministern
          att vidta för att medverka till att ersättningsjobb skapas i Härjedalen
          för de som går förlorade om HMAB läggs ned?
        </p>
      </div>
    </body>
  </text>
</TEI>
