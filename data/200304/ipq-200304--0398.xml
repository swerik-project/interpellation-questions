<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0398">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0398</head>
        <author who="i-WJM6edqhGfBK1ijhNxfgoj">Chatrine Pålsson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>Kalmars läns tingsrätter</topic>
        <docDate when="2004-03-31">den 31 mars</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10398</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:398 av Chatrine Pålsson (kd) till justitieminister
          Thomas Bodström om Kalmar läns tingsrätter
        </IPQ_title>
      </div>
      <div type="IPQuestionBody">
        <p xml:id="i-ALkXrNgB5i9Uyjagy32n3i">
          Ett rättssamhälle kräver fungerande domstolar. Vår tidigare så
          väl fungerande tingsrättsorganisation är på god väg att raseras
          av Socialdemokraternas reformiver. Kristdemokraterna har sedan
          många år tillbaka kämpat mot att den svenska tingsrättsorganisationen
          ska reduceras till att bestå av en tingsrätt per län. Socialdemokraterna
          å sin sida har med en rasande fart lagt ned tingsrätt efter tingsrätt.
          Däremot har Socialdemokraterna aldrig vågat lägga fram en enhetlig
          och översiktlig plan över de planerade nedläggningarna. Förra
          gången en sådan plan lades fram mötte den så starkt motstånd ute
          i landet att kommittédirektivet till slut fick dras tillbaka.
        </p>
        <p xml:id="i-Ag75CuxLrTUpseNatXBERx">
          I budgetpropositionen för år 2004 redogörs för några av Socialdemokraternas
          planerade förändringar i tingsrättsorganisationen. Bland annat
          anser regeringen att Kalmar, Oskarshamns och Västerviks tingsrätter
          ska läggas samman till en tingsrätt med kansliort i Kalmar och
          tingsställen i Oskarshamn och Västervik.
        </p>
        <p xml:id="i-KB3YBF4YjHzBDJ6psCfeVD">
          Riksdagen har tidigare som oeftergivligt krav framhållit betydelsen
          av en lokalt förankrad domstolsverksamhet. Genom det nu aktuella
          förslaget lämnas en region med drygt 100 000 invånare utan egen
          domstol i närområdet. Som exempel kan nämnas att avståndet mellan
          Kalmar och Västervik är 15 mil enkel resa. Lösningen med tingsställen
          i Oskarshamn och Västervik är inte en hållbar lösning ens i ett
          kort perspektiv.
        </p>
        <p xml:id="i-8UPeX2ChyE5U9PLtmkxeiK">
          Mina frågor till justitieministern är:
        </p>
        <p xml:id="i-Tqo7ai5pr4JsbAKamRn5DF">
          På vilket sätt menar justitieministern att behovet av lokal förankring
          har beaktats vad gäller den planerade tingsrättsnedläggningen
          i Kalmar län?
        </p>
        <p xml:id="i-4yjY4sDWyHDCPeTdJhSifC">
          Avser ministern att verka för att regeringen ändrar sin ståndpunkt
          vad avser antalet tingsrätter i Kalmar län efter den folkliga
          reaktion som varit?
        </p>
      </div>
    </body>
  </text>
</TEI>
