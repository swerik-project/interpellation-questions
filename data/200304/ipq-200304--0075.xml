<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0075">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0075</head>
        <author who="i-Ha5uZXGHudhTidCuW8UjXN">Ragnwi Marcelind</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>polisens helikopterverksamhet</topic>
        <docDate when="2003-11-05">den 5 november</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR1075</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:75 av Ragnwi Marcelind (kd) till justitieminister
          Thomas Bodström om polisens helikopterverksamhet
        </IPQ_title>
      </div>
      <div type="IPQuestionBody">
        <p xml:id="i-QWqQawmUxAbMcm9crWKKQX">
          Genom mitt fleråriga arbete inom justitieutskottet har jag kunnat
          konstatera att Sverige kan jämställas med ett u-land vad gäller
          vår helikopterkapacitet.
        </p>
        <p xml:id="i-Dkqzki8mCUMcJpAyawKpqW">
          Med helikopterkapacitet avser jag i detta fall polisens förmåga
          att med hjälp av helikopter intervenera mot allvarlig brottslighet.
        </p>
        <p xml:id="i-TEnRhdLpaXmAuGJf5a9fiJ">
          Låt mig ge en verklighetsbeskrivning av nuläget:
        </p>
        <p xml:id="i-WLQGZX9Sq1cDLCurCjBXxy">
          Ett flertal fall av allvarlig brottslighet kan komma att kräva
          en polisiär insats med hjälp av helikoptrar. Exempel på sådana
          insatser kan vara angrepp på fartyg som inte ligger vid kaj, svårtillgängliga
          byggnader och insatser i skärgårdsmiljö eller annan svårtillgänglig
          terräng.
        </p>
        <p xml:id="i-Gxy1cYHj53zeG9wqjHCTBn">
          Polisens egna helikoptrar klarar bara av övervakningsuppdrag
          och liknande ärenden. De är för små för att kunna användas för
          personaltransport och saknar det skydd som krävs för att kunna
          sättas in i ett riskområde.
        </p>
        <p xml:id="i-GQYKQ5PaNR8nivVLUwPrYB">
          Den militära helikopterverksamheten är också en sorglig historia.
          På grund av regeringens försvarspolitik tvingas försvarsledningen
          att vara extremt restriktiva med flygtid både för sina besättningar
          och sina helikoptrar. Försvarets möjligheter att bistå polisen
          med helikopterassistans är därför mycket begränsad på grund av
          ekonomiska skäl.
        </p>
        <p xml:id="i-NSHtqFtXDi5GoqneBoazW9">
          Dessutom finner jag försvarets egen uppfattning om stöd till
          polisiära behov mycket anmärkningsvärd. I Försvarshögkvarterets
          juridiska orientering Nr 3/2003, som behandlar kommentarer till
          förordningen 2002:375 om Försvarsmaktens stöd till civil verksamhet,
          står följande i kommentarerna till 7 §: "I enlighet med vad om
          ovan sagts får emellertid sådana transporter aldrig övergå till
          att bli en del av själva polisinsatsen eller avslutas, så att
          säga, 'mitt i oroligheterna'".
        </p>
        <p xml:id="i-Mgh8iTLwyHhbDjDENMu2zB">
          Denna restriktiva hållning från försvaret, och med de resurser
          de i dag har, innebär att militären varken kan eller ens vill
          stödja polisen då den ska intervenera mot svår brottslighet med
          hjälp av helikoptrar. En situation som vid en jämförelse med bland
          annat våra skandinaviska grannländer framstår som löjeväckande.
        </p>
        <p xml:id="i-7UqLgBnKGqwxMfqXDvnPrD">
          IMO International Maritime Organization vari Sverige är medlem
          ålägger sina medlemsstater långtgående skyldigheter att kunna
          hantera brottsliga angrepp på fartyg som trafikerar staternas
          farvatten. Sådana ålägganden förpliktigar.
        </p>
        <p xml:id="i-DAc63Jbb4pVMxgmV3uXQcv">
          Jag anser att Johan Munck i sin utredning är på rätt väg. Försvarets
          resurser måste vid behov kunna underställas polisiärt bruk och
          ansvar. Det är viktigt att vi motverkar de krafter som anser att
          ansvaret ska läggas där resurserna finns i stället för att lägga
          resurserna på de som har ansvaret. Med det menar jag att brottsbekämpning
          är och ska förbli en polisiär uppgift men att de juridiska hindren
          och den militära inställningen till försvarets stöd till polisen
          måste förändras.
        </p>
        <p xml:id="i-NV2vjjjYjaJZ4VqBuGzEwb">
          Min fråga till justitieministern blir följande:
        </p>
        <p xml:id="i-Q7DamaBUxLAsJjrsHoZjaW">
          Vilka åtgärder avser ministern att vidta för att tillgodose polisens
          behov av helikopterstöd vid sådan typfall som ovan beskrivits?
        </p>
      </div>
    </body>
  </text>
</TEI>
