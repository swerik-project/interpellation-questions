<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0399">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0399</head>
        <author who="i-NzHKC9iUGaf1xUAcp3VKCA">Inger Lundberg</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>hemservice till äldre över 80 år</topic>
        <docDate when="2004-03-31">den 31 mars</docDate>
        <status when="2004-04-20" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GR10399</external_id>
        <debate>
          <turn when="2004-04-20 18:41:55" duration="193">Lars Engqvist (S)</turn>
          <turn when="2004-04-20 18:45:01" duration="212">Inger Lundberg (S)</turn>
          <turn when="2004-04-20 18:48:30" duration="216">Lars Engqvist (S)</turn>
          <turn when="2004-04-20 18:52:02" duration="251">Inger Lundberg (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:399 av Inger Lundberg (s) till socialminister
          Lars Engqvist om hemservice till äldre över 80 år
        </IPQ_title>
      </div>
      <div type="IPQuestionBody">
        <p xml:id="i-N3yx5ieGYPpLLcwyKYe2YR">
          Antalet personer över 80 år väntas öka kraftigt. Bland dessa
          finns relativt många som behöver omfattande insatser i form av
          vård och omsorg. Därtill kommer en stor grupp, runt 20@25 % av
          populationen över 80 år, som inte längre orkar med en del av serviceuppgifterna
          i hemmet, men i övrigt inte har behov av stöd från samhället.
          Samhället har i dag begränsade möjligheter att möta behovet av
          serviceinsatser hos de äldre.
        </p>
        <p xml:id="i-A5VqM8G68wB18aB6YfGxGo">
          Tidigare utgjorde praktiska hemtjänster, som städning, matlagning,
          tvätt och hemhandling, en stor del av hemtjänstens insatser. I
          takt med att andelen mycket gamla ökat och kommunerna tagit över
          ansvaret för vården av svårt sjuka äldre har olika sjukvårds-
          och omvårdnadsinsatser kommit att nästan helt dominera hemtjänsten,
          och utrymmet för att tillgodose olika servicebehov hos de äldre
          har minskat.
        </p>
        <p xml:id="i-Ya3YYzjNcZn48D7iXayVWa">
          Ändå finns hos många äldre starka önskemål om att själva kunna
          avgöra vilket stöd man önskar i det dagliga livet. Även hjälp
          i ganska liten omfattning bidrar till ett självständigt liv och
          medför ofta att behovet av mer omfattande insatser skjuts upp.
          Många äldre har särskilt svårt för tyngre uppgifter som storstädning
          och fönsterputsning, uppgifter som inte låter sig förenas med
          den traditionella hemtjänsten.
        </p>
        <p xml:id="i-Hcjthvu96jd9ZhKqKYacns">
          För att möta behovet av serviceinsatser hos de äldre och samtidigt
          inte inskränka på utrymmet för omvårdnad i hemtjänsten tog Örebro
          kommun tillsammans med Kommunalarbetareförbundet initiativ till
          en framgångsrik försöksverksamhet med subventionerad hemservice
          till personer över 80 år. Verksamheten finansierades genom egenavgifter
          från de äldre, rekryteringsstöd från arbetsmarknadsmyndigheten
          och en ekonomisk insats från Kommunalarbetareförbundet. Örebro
          kommun, som avsett att stödja försöket, fick avstå från det sedan
          länsrätten upphävt beslutet med hänvisning till begränsningar
          i den kommunala kompetensen.
        </p>
        <p xml:id="i-4LDFvx1WWsEvtpot8rKZrc">
          Örebroförsöket bedrevs 2000@2001 inom tre kommundelar och riktades
          till samtliga personer över 80 år. De äldre erbjöds att utan biståndsprövning
          köpa högst fyra timmar hemtjänst i månaden till ett subventionerat
          timpris: 75 kr. Ett arbetskooperativ anställde två långtidsarbetslösa
          personer för verksamheten och 165 pensionärer tackade ja till
          erbjudandet. Ca 90 debiterades varje månad.
        </p>
        <p xml:id="i-NzsqLqKkfMhZFKsW7jgQZ2">
          Utvärderingen av verksamheten var mycket positiv. Utöver ökad
          livskvalitet hos de äldre konstaterades att behovet av konventionell
          hemhjälp sköts upp i flera fall. Särskilt uppskattade de äldre
          den kontinuitet verksamheten innebar i förhållande till om tjänsterna
          köpts av hemtjänsten, där de ofta tvingas konkurrera med akuta
          omvårdnadsinsatser. För de båda anställda gav projektet en väg
          in på arbetsmarknaden. Erfarenheterna från försöket visade vidare
          att verksamheten utvecklas väl i småskaliga företag. Närheten
          mellan administration, kunder och utförare spelar en viktig roll
          för kvaliteten i verksamheten.
        </p>
        <p xml:id="i-DvH1wEWEm61rFT5hGur4LJ">
          Starka skäl talar för att pröva verksamhet i linje med Örebroförsöket
          i större skala och med statligt stöd i form av skatterabatter
          eller på annat sätt. Det första är ett växande behov av insatser
          hos de alltfler som är över 80 år. Genom att på ett enkelt sätt
          erbjuda servicetjänster kan behovet av mer omfattande tjänster
          i hemmen skjutas upp samtidigt som livskvaliteten hos de gamla
          ökar.
        </p>
        <p xml:id="i-3HewbtwQGtNDEGAUDQ2Naa">
          Erfarenheterna från projektet visar också att verksamhet enligt
          ovan kan underlätta för långtidsarbetslösa att komma ut på arbetsmarknaden
          samtidigt som arbete hos äldre kan stimulera de anställda till
          att senare söka sig till utbildning och arbete inom till exempel
          hemtjänsten. En statlig stimulans till småskalig hemservice åt
          äldre över 80 år skulle därtill bidra till att ett antal företag
          inom serviceområdet etablerades i olika delar av landet. Det skulle
          i sin tur underlätta för andra hushåll att köpa servicetjänster
          på helt marknadsmässiga villkor.
        </p>
        <p xml:id="i-NX12VUWYCXPfwL65QMEdcL">
          Jag vill därför fråga socialministern om han är beredd att studera
          förutsättningarna för att stimulera hemservice åt personer över
          80 år.
        </p>
      </div>
    </body>
  </text>
</TEI>
