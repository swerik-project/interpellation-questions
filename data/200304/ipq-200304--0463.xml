<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0463">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0463</head>
        <author who="i-mN8mVTBvBYjtHLNThWLo4">Kalle Larsson</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>praxis för asylsökande från Somalia</topic>
        <docDate when="2004-04-30">den 30 april</docDate>
        <status when="2004-05-18" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GR10463</external_id>
        <debate>
          <turn when="2004-05-18 15:39:34" duration="241">Barbro Holmberg (S)</turn>
          <turn when="2004-05-18 15:43:30" duration="232">Kalle Larsson (V)</turn>
          <turn when="2004-05-18 15:47:18" duration="198">Joe Frans (S)</turn>
          <turn when="2004-05-18 15:50:32" duration="181">Barbro Holmberg (S)</turn>
          <turn when="2004-05-18 15:53:29" duration="162">Kalle Larsson (V)</turn>
          <turn when="2004-05-18 15:56:04" duration="136">Joe Frans (S)</turn>
          <turn when="2004-05-18 15:58:17" duration="138">Barbro Holmberg (S)</turn>
          <turn when="2004-05-18 16:00:31" duration="135">Kalle Larsson (V)</turn>
          <turn when="2004-05-18 16:02:42" duration="423">Barbro Holmberg (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:463 av Kalle Larsson (v) till statsrådet
          Barbro Holmberg om praxis för asylsökande från Somalia
        </IPQ_title>
      </div>
      <div type="IPQuestionBody">
        <p xml:id="i-V2rQGZFDhjPucWdXHDAsMS">
          I Somalia pågår sedan många år ett blodigt inbördeskrig. Sedan
          Somalias centralregering störtades 1991 har klanvåldet blivit
          vardag i landet. Fortfarande över ett decennium senare saknar
          landet i dag en erkänd regering och även fungerande myndigheter
          och förvaltning. Det saknas fortfarande ett nationellt rättssystem
          och det förekommer både dödsstraff och godtyckliga arresteringar.
          Sharia-rätten är överordnad mänskliga rättigheter, vilket i många
          fall resulterar i straffrihet för brott mot mänskliga rättigheter
          vilket inträffar dagligen. Det är fortfarande så att de som besitter
          makten i landet är olika krigsherrar.
        </p>
        <p xml:id="i-9M5fYdpJLHBz9F4mTiQXK6">
          För en kort tid sedan inträffade ännu en tragisk olycka då 100
          somaliska båtflyktingar befarats drunkna på väg mot Jemen. Människor
          tvingas fortfarande på flykt från Somalia därför att de är hotade
          till livet.
        </p>
        <p xml:id="i-Wqn3BnvmCmJcofb6cYoE9A">
          Utrikesdepartementet beskriver situationen för mänskliga rättigheter
          i Somalia som "fortsatt mycket allvarlig". I UD:s rapport om MR-läget
          2003 framkommer att politiskt våld och utbredd kriminalitet förekommer
          i stora delar av landet. UD beskriver vidare att internflyktingar
          och olika minoritetsgrupper är särskilt utsatta och att kvinnor
          och barn ofta utsätts för allvarliga övergrepp i lägren för internflyktingar.
        </p>
        <p xml:id="i-Xu8JmHThLAhuhiLAhCrdQ2">
          Våld mot och kidnappningar av FN:s hjälparbetare och andra organisationer
          fortsätter, förklarar UD. Sammantaget är bilden som Utrikesdepartementet
          tecknar av Somalia ett land som präglas av våld, mord, kidnappningar,
          omfattande brott mot mänskliga rättigheter och fullständig rättslöshet.
          Med andra ord är det ett samhälle i totalt kaos och ett land i
          krig.
        </p>
        <p xml:id="i-J2uhUQdHy9zujTx9rB4Kv9">
          Det är inte bara det svenska utrikesdepartementet som beskriver
          situationen i Somalia som mycket farlig. Enligt UNHCR:s rapport
          från januari 2004 bör inga somaliska flyktingar skickas tillbaka
          till Somalia.
        </p>
        <p xml:id="i-M6nxSLpapHiFy7MKQ7ixJX">
          Trots detta framgår det av Migrationsverkets bedömningar att
          man från verkets sida anser att situationen blivit mycket bättre.
          I sin ändrade praxis vad gäller asylsökande från Somalia bedömer
          Migrationsverket säkerhetsläget i Somalia som "tillfredsställande",
          och man avvisar nu asylsökande tillbaka till landet.
        </p>
        <p xml:id="i-5jG1GppzD43pRU8zqBhoMU">
          Migrationsverkets handläggare och beslutsfattare verkar strunta
          i FN:s rekommendationer och vad Utrikesdepartementet har att säga
          om situationen i Somalia. Men framför allt så tycks Migrationsverket
          fullständigt strunta i vad som händer med de människor de sänder
          tillbaka från Sverige. För att fastställa varifrån flyktingarna
          kommer i Somalia @ om de kommer från Puntland, Somalia eller Somaliland
          @ använder man sig av språkanalyser. Att använda sig av sådana
          minst sagt osäkra metoder för att avgöra människors livsöden tyder
          på allvarligt bristande humanitet från Migrationsverkets sida.
        </p>
        <p xml:id="i-JTYjuQf6fZhojnxm5axPFz">
          Migrationsverkets avvisningspraxis gentemot somaliska flyktingar
          har flera gånger ändrats det senaste decenniet. Man kan fråga
          sig, hur det kommer sig. Situationen i Somalia har nämligen inte
          förändrats. Situationen är densamma som den varit sedan början
          av 1990-talet. Det är av denna anledning som det svenska utrikesdepartementet
          beskriver situationen som fortsatt mycket allvarlig i Somalia.
          Det som har ändrats under det senaste decenniet är inte läget
          i Somalia utan det politiska klimatet i Sverige.
        </p>
        <p xml:id="i-N8xPATx8gDNYxQrLXrTy9x">
          Jag vill mot denna bakgrund ställa följande frågor till migrationsministern:
        </p>
        <p xml:id="i-2i3NhxUNGxzrMpDGTpXho9">
          1. Vilka åtgärder avser migrationsministern att vidta för att
          kunskapen hos Migrationsverkets handläggare om situationen i Somalia
          ska förbättras?
        </p>
        <p xml:id="i-KFAsze17GLWDySmh6qFHPd">
          2. Vilka åtgärder avser migrationsministern att vidta för att
          praxis vad gäller asylsökande från Somalia ska vara överensstämmande
          med det faktiska säkerhetsläget i landet?
        </p>
      </div>
    </body>
  </text>
</TEI>
