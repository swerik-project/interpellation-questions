<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0386">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0386</head>
        <author who="i-Q6XV7cn1KAM2Vuyuo8Ah3r">Tomas Högström</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>förändringar i kriminalvården</topic>
        <docDate when="2004-03-26">den 26 mars</docDate>
        <status when="2004-04-23" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10386</external_id>
        <debate>
          <turn when="2004-04-23 10:03:14" duration="390">Tomas Högström (M)</turn>
          <turn when="2004-04-23 10:09:02" duration="77">Karin Granbom (Fp)</turn>
          <turn when="2004-04-23 10:10:15" duration="173">Thomas Bodström (S)</turn>
          <turn when="2004-04-23 10:16:38" duration="137">Karin Granbom (Fp)</turn>
          <turn when="2004-04-23 10:21:29" duration="120">Tomas Högström (M)</turn>
          <turn when="2004-04-23 10:23:25" duration="84">Thomas Bodström (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:386 av Tomas Högström (m) till justitieminister
          Thomas Bodström om förändringar i kriminalvården
        </IPQ_title>
      </div>
      <div type="IPQuestionBody">
        <p xml:id="i-StHDFUBHYnJsyb3peCmqRc">
          Svensk kriminalvård har bekymmer. Det har på olika sätt uppmärksammats
          i flera budgetpropositioner under de senaste åren, i utskottsbetänkanden,
          i interpellationer, i skriftliga frågor och i många kontakter
          med väljare. Justitieutskottet konstaterade riksdagsåret 2002/03
          att beläggningsstatistiken ytterligare har förvärrats under innevarande
          år.
        </p>
        <p xml:id="i-QCPgPrVP1bNgYrq1hzKfvG">
          Trots att Sverige sedan länge ger betydande straffrabatter till
          dem som döms fortsätter kriminalvården att konstatera att situationen
          är bekymmersam.
        </p>
        <p xml:id="i-AzPwBboxTSdmWQScao6wwR">
          Det är helt enkelt svårt att få plats till dem som döms till
          sluten anstalt. Det är dessutom ett känt faktum att häkteskapaciteten
          inte heller räcker till.
        </p>
        <p xml:id="i-XGequYABXxmSeNxmP1K2Tw">
          Regeringen gör visserligen stor sak av att Kriminalvårdsstyrelsen
          har fått extra anslag men dessa pengar tycks inte räcka till.
          Kriminalvårdsstyrelsen har redan varnat för att betydande underskott
          uppstår inom de närmaste åren såvida inget görs.
        </p>
        <p xml:id="i-K6sei8t9sqzTwzWDcvQxMM">
          I sitt anförande den 27 maj 2003 konstaterar justitieministern
          följande:
        </p>
        <p xml:id="i-V55iZSxiTaoMEh4iNoibkS">
          "Beträffande utbyggnaden har vi i och för sig sagt att det ska
          byggas fler platser. Vi har sagt det tidigare, men det fattades
          ett regeringsbeslut för ett par veckor sedan med en klar och tydlig
          uppmaning om att det nu ska byggas fler platser. Det innebär inte
          en ny anstalt, vilket skulle ta flera år att bygga. Det skulle
          kunna ske på olika sätt, bland annat kanske på det sätt som nämnts
          här, större enheter."
        </p>
        <p xml:id="i-ENib1gLyyXuAVSD6JHwF7D">
          Av anförandet framgår att justitieministern inte vill bygga en
          ny stor riksanstalt. Motivet, som framgår av snabbprotokoll 2002/03:112,
          är att det skulle ta flera år. Ställningstagandet var märkligt
          då, och om inte justitieministern tänkt om sedan dess framstår
          det fortfarande som en märklig inställning. Instans efter instans
          konstaterar att det behövs ytterligare platser på slutna anstalter.
          Men inget görs, eftersom det skulle ta flera år att bygga en ny
          riksanstalt. Min slutsats är att eftersom det finns ett uppenbart
          behov som inte kan täckas genom sammanslagningar och utökat platsutnyttjande
          på befintliga anläggningar i kriminalvårdens regi, bör beslut
          om uppförande av en ny riksanstalt tas så snart som möjligt. Regeringen
          har möjlighet att redan i den ekonomiska vårpropositionen lägga
          in om att en ny stor riksanstalt ska byggas. Tar inte regeringen
          vara på det tillfället kommer det att dröja ännu längre och därmed
          kosta ytterligare förlorade år i arbetet med att säkra svensk
          kriminalvård.
        </p>
        <p xml:id="i-5m4ES5rEpxPe5TkwNAHusK">
          Beträffande häktesplatser sker en märklig utveckling. Eftersom
          det är brist på häktesplatser ägnar sig Kriminalvårdsstyrelsen
          åt att lägga ned platser och slå ihop häkten. Avsikten är samtidigt
          att bygga ut vid vissa prioriterade anläggningar. Det sker, om
          inte på regeringens initiativ, så åtminstone med regeringens gillande.
          Ett av exemplen är att lägga ned häktet i Västerås och slå ihop
          det med häktet i Eskilstuna. Därigenom skulle en mer effektiv
          häktesorganisation skapas samtidigt som ytterligare häktesplaster
          skulle inrättas vid den kvarvarande enheten, påstår Kriminalvårdsstyrelsen.
        </p>
        <p xml:id="i-RthPAU6AfoD9acfgpwZhy9">
          Ekvationen går enligt min mening inte ihop. För det första drar
          det stora kostnader att lägga ned en fungerande anläggning och
          föra över resurserna till en annan anläggning. För det andra blir
          det totala antalet platser mindre. För det tredje kommer verksamheten
          att belastas med avvecklingskostnader för "övertalig" personal.
          För det fjärde uppstår kostnadsfördyringar för andra myndigheter
          såsom polis- och åklagarmyndigheter. Sist men inte minst ökar
          kostnaderna per plats eftersom nedläggningen ska kompenseras med
          en utökning av antalet platser på den enhet som blir kvar.
        </p>
        <p xml:id="i-6KsnHeJSqRtb3uC9UHnm7k">
          I Västmanlands län är dessutom situationen den att fyllericellerna
          används för att förvara häktade i. Det sker i Västerås, Sala och
          Köping.
        </p>
        <p xml:id="i-Lc3rfG1fcsbFF8MoKcCU7M">
          Det måste i sammanhanget framstå som mycket generande för ansvarigt
          statsråd, men även för den myndighet som ansvarar för verksamheten,
          att häktningstiderna under senare år blivit allt längre. Dessutom
          har Europarådets tortyrkommitté kritiserat förhållandena på svenska
          häkten (TT den 2 mars 2004). Fullbelagda fängelser och sprängfyllda
          häkten skapar ett läge där efterlysta brottslingar har släppts
          och där poliser tvekar att gripa personer som är misstänkta för
          brott.
        </p>
        <p xml:id="i-XSbwzbQdu6PKUjRvGqwhcm">
          Seko-nytt nr 13/04 den 23 mars 2004 skriver under rubriken Antalet
          intagna ökar: "I dag slås ännu en gång rekord vad gäller antalet
          intagna. I häktet finns 2 030 intagna (411 verkställighetsfall)
          och i anstalt 4 775. Totalt 6 805 intagna. Sedan sista januari
          har antalet ökat med 226 intagna."
        </p>
        <p xml:id="i-3M8P45fpua8VTnQvGdSoLg">
          I stället för att utnyttja befintliga anläggningar och till exempel
          utnyttja möjligheterna att bygga helt nya anläggningar använder
          Kriminalvårdsstyrelsen sin planeringstid till att utifrån principen
          att det inte ska finnas häkten i polishus bygga fast sig i en
          ny återvändsgränd. En gränd som det sedan inte finns någon dörr
          ut ur.
        </p>
        <p xml:id="i-6S7sh6KcHfYdYb3nPZbCnS">
          Är det på det sättet som behovet av platser ska säkras lär bristen
          på platser bestå inom kriminalvården.
        </p>
        <p xml:id="i-HzuEnzzaJQ6myTWnuHfYgw">
          Med anledning av ovanstående vill jag rikta följande frågor till
          justitieministern:
        </p>
        <p xml:id="i-KCfuh8RnK48DQ55fX5hGZ9">
          1. Kommer ministern att verka för att anslå medel till en ny
          sluten riksanstalt?
        </p>
        <p xml:id="i-MLN2iiPAZdG9jLTuE1mzMk">
          2. Är ministern beredd att ompröva sin rekommendation till Kriminalvårdsstyrelsen
          om att inom ramen för "större enheter" försöka lösa problemen
          med platsbristen?
        </p>
        <p xml:id="i-13YmdPBs1GRPQudn3bxkxc">
          3. Är ministern beredd att anslå ytterligare medel till Kriminalvårdsstyrelsen?
        </p>
      </div>
    </body>
  </text>
</TEI>
