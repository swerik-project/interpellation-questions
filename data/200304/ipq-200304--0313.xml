<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0313">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0313</head>
        <author who="i-Ha5uZXGHudhTidCuW8UjXN">Ragnwi Marcelind</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>den framtida tingsrättsorganisationen</topic>
        <docDate when="2004-02-20">den 20 februari</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10313</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:313 av Ragnwi Marcelind (kd) till justitieminister
          Thomas Bodström om den framtida tingsrättsorganisationen
        </IPQ_title>
      </div>
      <div type="IPQuestionBody">
        <p xml:id="i-WvpBEvQyGeDFQ1pzz7ExSG">
          Vår tidigare så välfungerande tingsrättsorganisation är på god
          väg att raseras av Socialdemokraternas reformiver. När Domstolskommittén
          fick till uppgift att minska landets 97 tingsrätter mötte den
          så starkt motstånd ute i landet att regeringen till slut fick
          dra tillbaka kommittédirektivet. Nu har antalet tingsrätter minskat
          från 92 stycken år 2000 till 72 stycken år 2002. Flera tingsrätter
          är på väg att läggas ned i enlighet med Socialdemokraternas och
          Domstolsverkets gemensamma plan. Domstolsverkets generaldirektör,
          Stefan Strömberg, har i en promemoria från augusti förra året
          förordat att de 72 tingsrätterna ska minskas ytterligare och bli
          @ 37. Socialdemokraterna har sedan fortsatt nedläggningsplanerna
          enligt promemorian.
        </p>
        <p xml:id="i-VnbLMdZtAjvCe9Dx3F68Xx">
          Kristdemokraterna har sedan många år tillbaka kämpat mot att
          den svenska tingsrättsorganisationen ska reduceras till ett minimum,
          med enbart en tingsrätt i varje län. Socialdemokraterna har å
          sin sida och med Domstolsverkets goda minne med rasande fart genomfört
          nedläggning efter nedläggning. Socialdemokraternas strategi går
          ut på att endast visa upp en liten bit av nedläggningsplanen i
          taget. Ingen enhetlig och översiktlig plan har således presenterats
          utan Socialdemokraterna har hittills gett ut skrivelser som enbart
          behandlar några tingsrättsnedläggningar i taget. På så vis har
          den landsomfattande organisations-"reformen" helt enkelt inte
          sett så landsomfattande ut. Det har varit svårt både för kammarens
          ledamöter och för svenska folket i övrigt att inse vad Socialdemokraterna
          håller på att genomföra @ en total förändring av tingsrättsorganisationen.
          I praktiken följer Socialdemokraterna den skiss som Domstolsverket
          presenterat, men inte heller det har Socialdemokraterna vågat
          deklarera öppet.
        </p>
        <p xml:id="i-8hxTXXhCRXTFWLc1CCBkAF">
          Kristdemokraterna kräver att justitieminister Bodström omgående
          avslutar tingsrättsnedläggningarna och återkommer till riksdagen
          med en övergripande presentation av ett totalt förslag hur Socialdemokraterna
          planerar att tingsrättsorganisationen i vårt land kommer att se
          ut i framtiden.
        </p>
        <p xml:id="i-F3HaH18NzV1eyy6VGykXGr">
          Min fråga till ministern blir därför:
        </p>
        <p xml:id="i-EMD25w3X5HpWpiccGH2uys">
          Avser justitieministern att presentera en heltäckande presentation
          av den framtida tingsrättsorganisation som berör hela landet,
          för riksdagen, och när kan han göra det?
        </p>
      </div>
    </body>
  </text>
</TEI>
