<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0352">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0352</head>
        <author who="i-DMGKRcZKJjLDnd1Mozdje8">Camilla Sköld Jansson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>häktesplatser i Östersund</topic>
        <docDate when="2004-03-16">den 16 mars</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10352</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:352 av Camilla Sköld Jansson (v) till
          justitieminister Thomas Bodström om häktesplatser i Östersund
        </IPQ_title>
      </div>
      <div type="IPQuestionBody">
        <p xml:id="i-RQ6w75pJH6omeG1Fv2HViN">
          Kriminalvårdsstyrelsen har lagt fram en strukturplan för häkten
          och fängelser i hela Sverige.
        </p>
        <p xml:id="i-ceWQZv7oRzCZh5UDBRnba">
          I underlaget ingår en utredning där man bedömt förutsättningarna
          för en etablering av tillkommande häktesplatser vid Saltviksanstalten
          i Härnösand alternativt en ny anläggning i Östersund. Utredningen
          förordar en utbyggnad i Härnösand.
        </p>
        <p xml:id="i-4o4UAXDycunWYAZcw975pB">
          Kriminalvårdsstyrelsens utredning bör dock kompletteras med kunskap
          som finns regionalt. Länsstyrelsen i Jämtlands län har visat att
          det finns samhällsekonomiska skäl till att i stället satsa på
          en lokalisering av häkte/fängelseplatser i Östersund.
        </p>
        <p xml:id="i-BG9fHeYXekzo3RpN5SDz3M">
          Det handlar framför allt om samordningsvinster som kan göras
          i samarbete med Statens Institutionsstyrelse, SIS, och Frösö LVM-hem.
          Denna samordning skulle sänka kostnaderna betydligt. Besparingarna
          består i utnyttjande av befintlig byggnad som uppfyller säkerhetskraven,
          behov av ett mindre antal tjänster, både för bemanning och administration,
          billigare matleveranser och det skulle också ge möjligheter till
          sysselsättning, träning med mera som kan utnyttjas av de häktade/intagna.
        </p>
        <p xml:id="i-K2ad2xeEYt1a4ifVGcHofF">
          Vidare har Länsstyrelsen bedömt merkostnaderna för en lokalisering
          av häktet till Härnösand till 2 miljoner kronor per år för Domstolsverket,
          1,5 @ 2 miljoner per år för Polismyndigheten i Östersund och 1
          miljon kronor per år till för Kriminalvårdsstyrelsens transporter.
          Sammantaget en merkostnad om 4,5 @ 5 miljoner kronor per år. En
          nyetablering av ett häkte i Östersund, samordnat med Frösö LVM-hem
          skulle ge kriminalvården oförändrade kostnader och därmed innebära
          besparingar för staten med cirka 4 miljoner kronor per år.
        </p>
        <p xml:id="i-FYZptB7Z1V7EVx7Tk3LfFq">
          Utöver de rent samhällsekonomiska argumenten finns det även kvalitets-
          och rättssäkerhetsaspekter som talar för en etablering i Östersund;
          åklagare och polis har bättre möjligheter att söka upp de häktade
          under utredningen. De häktade har bättre möjligheter till kontakt
          med försvarsadvokaterna och också till kontakter med anhöriga.
          Detta är mycket väl belyst i den utredning som Riksdagens revisorer
          genomförde 1997.
        </p>
        <p xml:id="i-H36JczYcHJXkFh8JbntRnZ">
          Sammantaget är det av stor vikt att det beslut som så småningom
          fattas görs utifrån en helhetsbedömning där samhällsekonomin och
          rättssäkerhet vägs in och där kunskapen från regionen tillmäts
          betydelse.
        </p>
        <p xml:id="i-McCbzFegt5Ba3X7U6CqDyw">
          Jag vill fråga statsrådet:
        </p>
        <p xml:id="i-3ak6vMPUPmzyHCAeNmCoD3">
          Har ministern verkat för att det helhetsperspektiv som nämns
          ovan finns med i den fortsatta politiska processen och på vilket
          sätt är det säkerställt?
        </p>
      </div>
    </body>
  </text>
</TEI>
