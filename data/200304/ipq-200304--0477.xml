<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0477">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0477</head>
        <author who="i-Evjo9hsKrPvb3KMyegAipb">Cecilia Magnusson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>offer för människohandel</topic>
        <docDate when="2004-05-07">den 7 maj</docDate>
        <status when="2004-06-01" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GR10477</external_id>
        <debate>
          <turn when="2004-06-01 16:24:23" duration="188">Morgan Johansson (S)</turn>
          <turn when="2004-06-01 16:27:27" duration="261">Cecilia Magnusson (M)</turn>
          <turn when="2004-06-01 16:31:44" duration="233">Morgan Johansson (S)</turn>
          <turn when="2004-06-01 16:35:33" duration="239">Cecilia Magnusson (M)</turn>
          <turn when="2004-06-01 16:39:28" duration="191">Morgan Johansson (S)</turn>
          <turn when="2004-06-01 16:42:30" duration="143">Cecilia Magnusson (M)</turn>
          <turn when="2004-06-01 16:44:50" duration="159">Morgan Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:477 av Cecilia Magnusson (m) till justitieminister
          Thomas Bodström om offer för människohandel
        </IPQ_title>
      </div>
      <div type="IPQuestionBody">
        <p xml:id="i-WAHo4dEmZNXknUpbU7ei7T">
          Vem mer än polisen hjälper en överlevande Lilja?
        </p>
        <p xml:id="i-T329BUYzGVaetbeg2v4f7u">
          Människohandel är den moderna formen av slavhandel. Handeln med
          människor är en del av den grova brottslighet som i dag i princip
          obehindrat rör sig över gränser. Handeln är väl planerad och organiserad.
          Då efterfrågan på sexuella tjänster verkar outtömlig utgör människohandeln
          en lukrativ verksamhet.
        </p>
        <p xml:id="i-XNc9486xmRpL5htB677nqx">
          Under förra året polisanmäldes 21 fall av människohandel för
          sexuella ändamål i Sverige. Hur många domar som utfärdades vet
          vi ännu inte. Enligt uppgifter från Rikskriminalpolisen har totalt
          25 personer dömts för "människohandelsliknande brott" sedan 1998.
          Omfattningen av människohandeln i Sverige är betydligt större
          än de rapporterade polisanmälningarna, mörkertalen är betydande.
          Rikskriminalpolisen gör en grov uppskattning att det kan röra
          sig om åtminstone 400 @ 600 fall om året!
        </p>
        <p xml:id="i-XcppuHYrJm1N4GmyB7XWGP">
          Polisen har fått öronmärkta pengar för att bättre kunna prioritera
          kampen mot denna typ av brottslighet. Polisen har skärpt sin verksamhet
          i detta hänseende och lyckats befria ett antal brottsoffer, men
          ännu återstår frågan: hur tar staten om hand brottsoffren när
          de blivit befriade från sina förövare?
        </p>
        <p xml:id="i-AuPUUeWo3SP1zevQ6wqUrP">
          I de allra flesta fall rör det sig om mycket unga flickor. Många
          har fyllt 18 år, men är inte mycket äldre. De har kränkts, drogats,
          misshandlats och våldtagits under en lång tid. De befinner sig
          i ett land som de knappt vet vilket det är och där de ännu mindre
          behärskar språket @ alldeles ensamma. Dessa flickor har ett obetingat
          behov av trygghet, omvårdnad och professionell hjälp. Vissa behöver
          ett förstärkt skydd då det finns risk att personer som polisen
          ännu inte anhållit kan vara intresserade av att hämta flickan
          för att "tysta" henne, eller tvinga henne att fortsätta tjäna
          pengar åt dem någon annanstans.
        </p>
        <p xml:id="i-FirTeQANc2D94S92yV4tUt">
          Polisen får i dag, "ha offret i knät" därför att ingen annan
          tar ansvaret. I filmen Lilja for ever tog flickan sitt liv. I
          dag blir polisen allt bättre på att lyckas befria flickorna, men
          ingen annan än polisen tar ansvar för dessa offer. Samtidigt som
          polisen måste fortsätta bedriva ett effektivt polisarbete med
          att nysta upp nätverket kring hallicken de fångat in och försöka
          avslöja de ekonomiska vägarna människohandeln har tagit med mera
          måste de lägga ned avsevärd tid för att få någon att ge flickan
          en trygg tillflyktsort under utredningstiden.
        </p>
        <p xml:id="i-MdFcC9QMMECp9Wz4CY9Vs5">
          Flickan kan hjälpa polisen med många viktiga upplysningar. Polisen
          behöver därför bygga upp en relation med henne så hon känner att
          hon tryggt kan ge polisen de upplysningar de behöver. Frågan är
          inte om hon ska ha uppehållstillstånd eller inte. Polisens erfarenheter
          är att dessa flickor många gånger helst av allt vill åka hem så
          fort som möjligt.
        </p>
        <p xml:id="i-Vbq2xofBw4uHDdPaefYd31">
          Frågan är hur ska ett mycket utsatt brottsoffer få det stöd hon
          behöver?
        </p>
        <p xml:id="i-WdAx15mAPfzAMxh1DX6rd2">
          I oktober 2004 träder lagändringar i kraft, som tvingar kommunerna
          att stå till tjänst med boende och omvårdnad. I kommunerna är
          man dock inte förberedd på denna kvalificerade uppgift som väntar
          dem. Staten måste ta ett helhetsgrepp i denna fråga.
        </p>
        <p xml:id="i-BhWWnhZEuStU5RUfv5Dpy6">
          Vad avser statsrådet vidta för åtgärder för att offer för människohandel
          får ett sådant omhändertagande som deras tillstånd kräver ?
        </p>
      </div>
    </body>
  </text>
</TEI>
