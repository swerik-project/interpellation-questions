<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0187">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0187</head>
        <author who="i-LHnM4Er87J2DaH7xRg62zz">Roger Tiefensee</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>skattebefrielse för allmännyttiga fonder och stiftelser</topic>
        <docDate when="2003-12-09">den 9 december</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GR10187</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:187 av Roger Tiefensee (c) till finansminister
          Bosse Ringholm om skattebefrielse för allmännyttiga fonder och
          stiftelser
        </IPQ_title>
      </div>
      <div type="IPQuestionBody">
        <p xml:id="i-BFidNEbTYft11shZXK1dXV">
          Öppnar dagens regler om när allmännyttiga fonder och stiftelser
          kan skattebefrias för godtycke?
        </p>
        <p xml:id="i-En7X8qC7tCpbi4dUY2xFiM">
          Ja, mot bakgrund av den senaste tidens tillämpning av regelverket
          är det uppenbart. Vad annat kan man säga när Right Livelihood-stiftelsen,
          efter en över tio år lång prövning, först får avslag på att föras
          in i inkomstskattelagens katalog över stiftelser och andra subjekt
          som är skattebefriade för inkomster ej härrörande från fastigheter.
          När samma stiftelses skattebefrielse enligt de allmänna reglerna
          sedan ifrågasätts av Skattemyndigheten med motivationen att Right
          Livelihood-priset delats ut till pristagare som inte uppfyller
          kriterierna för skattebefrielse. När Stiftelsen Framtidens Kultur
          drar tillbaka sin ansökan om att föras in i inkomstskattelagens
          katalog för skattebefrielse eftersom den byråkratiska ansökningsprocessen
          tog för lång tid samtidigt som regeringen snabbehandlat införandet
          av Anna Lindhs minnesfond i samma katalog.
        </p>
        <p xml:id="i-8J72bym746QujZW8cxdPC8">
          Anna Lindhs minnesfond stiftades kort efter Anna Lindhs frånfälle
          och har som uppgift att "genom bidrag till enskilda, i första
          hand barn, ungdomar och kvinnor, samt till organisationer, nationellt
          och internationellt verka mot alla former av våld, för demokrati
          och mänskliga rättigheter samt en hållbar utveckling för ett gott
          liv". Jag menar att fondens syfte är gott och det är positivt
          att hedra Anna Lindhs minne genom att föra in fonden i inkomstskattelagens
          katalog över stiftelser och andra subjekt som är skattebefriade
          för inkomster ej härrörande från fastigheter. Samtidigt är jag
          övertygad om att Anna Lindhs minnesfond skulle få samma skattebefrielse
          genom tillämpning av de allmänna reglerna.
        </p>
        <p xml:id="i-A6YkpfCpMQkayhQTW9A6yZ">
          I inkomstskattelagens 7 kap. regleras för när stiftelser, ideella
          föreningar, registrerade trossamfund och andra juridiska personer
          har skattebefrielse eller begränsad skattskyldighet.
        </p>
        <p xml:id="i-MpfnpX8rSzXz3CYoH2wrjR">
          I 4 § regleras exempelvis att en stiftelse ska uppfylla något
          av sex olika ändamålskrav för att betraktas som allmännyttig och
          få begränsad skattskyldighet. De sex ändamålskraven är att: främja
          vård och uppfostran av barn, lämna bidrag för undervisning eller
          utbildning, bedriva hjälpverksamhet bland behövande, främja vetenskaplig
          forskning, främja nordiskt samarbete, eller stärka Sveriges försvar
          under samverkan med militär eller annan myndighet.
        </p>
        <p xml:id="i-Pd93aAK2zcimQER8ZFxMKS">
          När man läser dessa ändamålskrav är det tydligt att lagstiftningen
          är gammal. Ändamål som fred, miljö och internationellt samarbete
          borde finnas med för att återspegla vad som i dag betraktas som
          allmännyttigt. I och med att ändamålskraven inte är uppdaterade
          leder det till konstigheter som att Right Livelihood-stiftelsen
          inte betraktas som allmännyttig eller att arbete med fred, miljö
          och internationellt samarbete endast förbehålls stiftelser som
          kommer in i katalogen.
        </p>
        <p xml:id="i-AkyoS5osNGeZDBV2xTvmqh">
          Mot bakgrund av ovanstående vill jag fråga finansminister Bosse
          Ringholm:
        </p>
        <p xml:id="i-XoGQJqZkTwGpdwNgck4BKt">
          1. Vilka åtgärder avser finansministern att vidta för att hanteringen
          av skattebefrielse för allmännyttiga fonder och stiftelser inte
          blir godtycklig?
        </p>
        <p xml:id="i-JDZoTTdPNfXTjk9NJ4VUcP">
          2. Vilka åtgärder avser finansministern att vidta för att uppdatera
          ändamålskraven för vilken typ av stiftelser som ska kunna få begränsad
          skattskyldighet?
        </p>
      </div>
    </body>
  </text>
</TEI>
