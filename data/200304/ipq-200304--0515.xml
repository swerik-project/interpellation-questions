<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0515">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0515</head>
        <author who="i-839FvTzHpvrdX4J7ckfWSt">Sven Brus</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>ett brett perspektiv på ohälsan</topic>
        <docDate when="2004-05-19">den 19 maj</docDate>
        <status when="2004-06-15" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GR10515</external_id>
        <debate>
          <turn when="2004-06-15 15:00:16" duration="264">Hans Karlsson (S)</turn>
          <turn when="2004-06-15 15:04:29" duration="274">Sven Brus (Kd)</turn>
          <turn when="2004-06-15 15:08:59" duration="261">Hans Karlsson (S)</turn>
          <turn when="2004-06-15 15:13:16" duration="245">Sven Brus (Kd)</turn>
          <turn when="2004-06-15 15:17:14" duration="268">Hans Karlsson (S)</turn>
          <turn when="2004-06-15 15:21:38" duration="145">Sven Brus (Kd)</turn>
          <turn when="2004-06-15 15:23:54" duration="134">Hans Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:515 av Sven Brus (kd) till statsrådet
          Hans Karlsson om ett brett perspektiv på ohälsan
        </IPQ_title>
      </div>
      <div type="IPQuestionBody">
        <p xml:id="i-8xoLgvm2Ztrdg6VahbvPFL">
          Det finns självfallet ingen enkel förklaring till de dramatiskt
          ökade ohälsokostnaderna de senaste åren. Svaret torde dock inte
          vara att svenskarna blivit så mycket sjukare. Av AHA-utredningen
          framgår att folkhälsan snarare har blivit något bättre. En studie
          av Arbetslivsinstitutet visar att diagnosen utbrändhet är minst
          lika vanlig hos arbetslösa och studerande som hos förvärvsarbetande.
          I en enkätundersökning genomförd av RFV säger hälften av de långtidssjukskrivna
          att deras situation beror på andra faktorer än arbetslivet. Studier
          av sjukfallen i enskilda företag pekar också på att den övervägande
          andelen sjukfall orsakas av omständigheter utanför arbetet. Hit
          hör livsstilsrelaterade faktorer som alkohol, tobak, övervikt,
          trafikskador och andra olyckor på fritiden med mera.
        </p>
        <p xml:id="i-9t1pfjQa3sUV3n6a4Xzgox">
          Regeringens politik är dock närmast ensidigt fokuserad på arbetsmiljöns
          betydelse för människors hälsa eller ohälsa. Målet om halvering
          av sjukskrivningarna har haft sin utgångspunkt i ett budgettänkande.
          Regeringens promemoria Drivkrafter för minskad sjukfrånvaro bygger
          också på uppfattningen att de ökade sjukskrivningarna i allt väsentligt
          orsakas av faktorer på arbetsplatsen.
        </p>
        <p xml:id="i-AFCBALZadGZnjVxsjrqTde">
          Mot bakgrund av de kunskaper som undersökningar och erfarenheter
          ger finns det anledning att ha ett bredare perspektiv på ohälsans
          orsaker. Därmed också på de åtgärder som krävs för att komma till
          rätta med problemet. Människors totala livssituation, inklusive
          arbetet, måste beaktas. Det handlar om det så kallade livspusslets
          alla delar. För småbarnsföräldrarna är exempelvis familjepolitiken
          en avgörande del. Skattepolitiken och jämställdhetsfrågorna är
          andra viktiga delar.
        </p>
        <p xml:id="i-Bsm5kYbHPDkVNyhegMzZ7F">
          Regeringen väljer att fortsatt, men i nya former, lägga kostnadsansvaret
          för ohälsan på arbetsgivarna. Min fråga till statsrådet blir därmed:
        </p>
        <p xml:id="i-N41yLCy8ysGLznDtQ4zUWV">
          När avser statsrådet att anlägga ett bredare perspektiv på ohälsans
          orsaker och vilka åtgärder tänker statsrådet i så fall vidta på
          olika politikområden för att minska ohälsans kostnader och effekter
          på människors livskvalitet?
        </p>
      </div>
    </body>
  </text>
</TEI>
