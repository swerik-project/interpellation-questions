<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0317">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0317</head>
        <author who="i-KktUCXax2JFL3tqFqQN9oq">Birgitta Sellén</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>infrastruktur i Västernorrlands län</topic>
        <docDate when="2004-02-23">den 23 februari</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GR10317</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:317 av Birgitta Sellén (c) till statsrådet
          Ulrica Messing om infrastruktur i Västernorrlands län
        </IPQ_title>
      </div>
      <div type="IPQuestionBody">
        <p xml:id="i-JCu92shYNu83g8eCHWwt8v">
          Grattis Norrbotten som får mycket pengar till infrastruktursatsningar!
        </p>
        <p xml:id="i-EAzqga6nvERRhxBqxSgyng">
          Det är en signal som visar att regeringen vill att hela landet
          ska leva. En förutsättning för det är att infrastrukturen är väl
          fungerande från norr till söder i vårt avlånga land. Men det räcker
          inte med att göra satsningar längst uppe i norr och längst nere
          i söder. Det måste vara bra vägar och järnvägar även där emellan.
          När det gäller järnvägssatsningar så finns det många positiva
          förslag i regeringens resursfördelning, men det finns ännu brister.
          I Västernorrlands län kommer det fortsatt att finnas problem genom
          att de flaskhalsar som finns på Ådalsbanan och längs sträckningen
          genom Timrå och Sundsvalls centrum inte kommer att få tillräckliga
          resurser, för att göra bra lösningar på tågtrafiken. Det är ändock
          positivt att regeringen avsätter nästan 4,5 miljarder till upprustningar
          och nybyggnad av järnvägen i länet.
        </p>
        <p xml:id="i-PaopxPALfEtL6Be35fFzJA">
          Men varför vill inte regeringen se och förstå att det behövs
          mycket mer pengar för att järnvägen ska fungera på ett tillfredsställande
          sätt? Genom att göra små upprustningar nu så skjuter man bara
          problemen framför sig. Provisoriska lösningar brukar inte löna
          sig i längden. De flaskhalsar som kommer att finnas kvar gör att
          restiden blir för lång mellan olika orter i länet och då är tåget
          inte ett alternativ till bilen.
        </p>
        <p xml:id="i-Gyy7cvkZwD4VCWeopVepFg">
          Regeringens höga ambitioner att förbättra kommunikationerna,
          som statsrådet Messing säger i sitt pressmeddelande, tillfredsställer
          inte alla orter och alla områden. Det är kanske inte att begära
          heller eftersom statens pengar inte räcker till all den eftersatta
          infrastrukturen. Av den anledningen borde regeringen vara intresserad
          av att se på andra ekonomiska lösningar.
        </p>
        <p xml:id="i-3tirfwKF1sunzodhfnFHyu">
          Vid uppvaktningen av statsrådet Messing under hösten 2003 så
          presenterade vi från Västernorrlands län en alternativ finansiering
          av vägbyggen i länet och då i första hand E 4 Syd söder om Sundsvall
          samt bro över Sundsvallsfjärden. I förslaget presenterade vi tre
          olika förslag som statsrådet fick i sin helhet vid presentationen.
          Hela underlaget till förslagen finns därför på departementet.
        </p>
        <p xml:id="i-4SYx19xu8exFoKQ3MQFYDs">
          I korthet handlar de tre förslagen om:
        </p>
        <p xml:id="i-TA557NeqrpuoHdQwr45U4t">
          1. Särskild lånefinansiering via förslagsvis Europeiska Investeringsbanken,
          EIB.
        </p>
        <p xml:id="i-5XgFaWqvdk7aT6cW94JPBp">
          2. Samfinansiering med privat näringsliv, så kallad PPP-finansiering
        </p>
        <p xml:id="i-RDsMrhyaeQ4dCacLT2Q5Q6">
          3. Tillfällig lånefinansiering för att genomföra en tidigareläggning.
          En lånefinansiering som täcker kapitalkostnader för investering.
        </p>
        <p xml:id="i-BSx1DRVGF9fWNbYhxfDib9">
          De tre förslagen verkade tilltala statsrådet och därför undrar
          jag om förslagen har studerats? Om man med enbart statliga medel
          ska nyinvestera i nya vägar och broar samt rusta befintligt vägnät
          så innebär det att det tar så många år innan det är genomfört
          så att det påverkar näringslivet negativt. Centerpartiet har under
          flera år lyft tanken om att PPP-finansiera infrastrukturen i landet
          och i tidigare debatter i riksdagen har ett intresse visats för
          dessa tankar.
        </p>
        <p xml:id="i-8Ue13UqCEzeNyfzoSrw2P8">
          Mina frågor till statsrådet Messing är:
        </p>
        <p xml:id="i-258H5AGUNmVNdW6tBWnkww">
          1. Hur bedömer statsrådet förslagen till alternativa finansieringar
          av infrastrukturen?
        </p>
        <p xml:id="i-J3aS7aRWXLvjjW82uNiurE">
          2. Vilka åtgärder avser ministern att vidta för att säkra en
          långsiktig lösning på järnvägstrafiken från Nyland och genom Sundsvalls
          centrum?
        </p>
      </div>
    </body>
  </text>
</TEI>
