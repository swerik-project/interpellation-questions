<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0161">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0161</head>
        <author who="i-J74sVAjCTSxzD8rbnxRRA">Åsa Torstensson</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>etikkomission för statliga företag</topic>
        <docDate when="2003-11-27">den 27 november</docDate>
        <status when="2003-12-16" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GR10161</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:161 av Åsa Torstensson (c) till näringsminister
          Leif Pagrotsky om etikkomission för statliga företag
        </IPQ_title>
      </div>
      <div type="IPQuestionBody">
        <p xml:id="i-TNHi6K6Bgd6BLgrDuyS5pg">
          Under den förra mandatperiodens slut tillsatte regeringen en
          etik- och förtroendekommission för att föreslå åtgärder för att
          öka förtroendet för det svenska näringslivet. Dock endast det
          privata näringslivet. Givetvis är det viktigt med en öppen och
          framåtsyftande dialog om företagsetik för att det svenska näringslivet
          ska åtnjuta ett högt förtroende. Men det klingar aningen falskt
          att rikta intresset endast mot de privata företagen medan de statliga
          företagen ska gå fria på grund av att de är just statligt ägda.
        </p>
        <p xml:id="i-CdnB5NZ8WVYxsXmZW1Aa77">
          Jag anser att det finns all anledning att sätta tuffa etiska
          krav på hur statligt ägda företag agerar både på konkurrensutsatta
          marknader såväl som på marknader med monopol. När regeringen valde
          att inte granska etiken i de statliga företagen kan jag inte tolka
          det på annat sätt än att regeringen anser att dessa företag sköter
          sig klanderfritt. Den fromma förhoppningen kan vi alla nära men
          verkligheten visar på ett annat facit.
        </p>
        <p xml:id="i-H26Ee3dTSRoPNockijrMKT">
          Förra året uppdagades till exempel att statliga Vin &amp; Sprit lanserade
          varumärket OP i USA med hjälp av ett samarbete med Penthouse och
          deras utvikningstävling Penthouse Pet of the Year samtidigt som
          man också sponsrade öppna barer. Knappast något som stämmer överens
          med en restriktiv alkoholpolitik och bra jämställdhet. Nu misstänks
          dessutom statliga Vin &amp; Sprit ha använts sig av mutor för att
          få in varor i Systembolagets sortiment.
        </p>
        <p xml:id="i-GsA2pWJVHwWr2bfSX84Pf">
          Andra statliga företag har haft och har problem med höga bonusar,
          frikostiga fallskärmar, mutor och kartellanklagelser. Det räcker
          med att nämna Posten, Vattenfall, SAS, SJ och nu senast Systembolaget
          för att bilden ska klarna.
        </p>
        <p xml:id="i-7sU5xeVSL7BbePk4UAKGmA">
          De statliga företagens agerande bidrar givetvis till att påverka
          förtroendet för all statlig verksamhet, men också till att urholka
          förtroendet för hur alla stora företag, inklusive affärsdrivande
          verk, agerar. Därför bör regeringen också se till att städa rent
          framför egen dörr då man diskuterar etik och förtroende. Det rimliga
          är därför att tillsätta en etik- och förtroendekommission även
          för de statliga företagen.
        </p>
        <p xml:id="i-UMdn4SL2w3z7CC7iGzAfx2">
          Mot bakgrund av det ovanstående vill jag fråga näringsministern:
        </p>
        <p xml:id="i-2YoPTjtjiLfBK8mWWq1Rx4">
          1. Vilka åtgärder avser näringsministern att vidta för att i
          en öppen och framåtsyftande dialog diskutera företagsetiken i
          de statliga bolagen?
        </p>
        <p xml:id="i-Hi4h2yzTZCv6CFb6vzRgEf">
          2. Vilka åtgärder avser näringsministern att vidta för att tillsätta
          en etik- och förtroendekommission för de statliga företagen?
        </p>
      </div>
    </body>
  </text>
</TEI>
