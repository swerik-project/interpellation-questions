<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0464">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0464</head>
        <author who="i-NRb4HpaQ87qUwhLNcKt7Gz">Annika Qarlsson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>Alingsås tingsrätt</topic>
        <docDate when="2004-04-30">den 30 april</docDate>
        <status when="2004-06-14" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10464</external_id>
        <debate>
          <turn when="2004-06-14 17:55:46" duration="145">Thomas Bodström (S)</turn>
          <turn when="2004-06-14 17:58:01" duration="311">Annika Qarlsson (C)</turn>
          <turn when="2004-06-14 18:03:08" duration="86">Lars-Ivar Ericson (C)</turn>
          <turn when="2004-06-14 18:03:08" duration="85">Anita Brodén (Fp)</turn>
          <turn when="2004-06-14 18:04:29" duration="134">Thomas Bodström (S)</turn>
          <turn when="2004-06-14 18:06:39" duration="33">Annika Qarlsson (C)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:464 av Annika Qarlsson (c) till justitieminister
          Thomas Bodström om Alingsås tingsrätt
        </IPQ_title>
      </div>
      <div type="IPQuestionBody">
        <p xml:id="i-Cm13TCy4dKNvjyj2KNZ36X">
          Även om avvecklingsplanerna har varit kända länge så har många
          hoppats att Domstolsverket skulle ta sitt förnuft till fånga och
          inse betydelsen av att hålla ting på många orter. Men i likhet
          med mycket av polisverksamheten håller även domstolsväsendet på
          att centraliseras. På gigantiska domstolar på utvalda centralorter
          tror Domstolsverket att man ska kunna prestera bättre verksamhet.
          Det man missat att ta hänsyn till är att tingsrätternas lokala
          förankring har stor betydelse för rättskipningens anseende och
          genomslagskraften bland medborgarna. Ett lokalt förankrat rättsväsende
          har också stor betydelse för tillgängligheten och ger kortare
          handläggningstider. Längre avstånd innebär erfarenhetsmässigt
          att fler uteblir från tingsrättsförhandlingar som därmed innebär
          fler hämtningsbeslut och merarbete för polisen.
        </p>
        <p xml:id="i-GzUVv7CEV9i6sa7NyCFJ2V">
          Nedläggningen av tingsrätterna i Alingsås, Mölndal, Stenungsund
          och Varberg riskerar att ersättas av en osmidig betongkoloss på
          samma sätt som Stockholms tingsrätt redan är. Det ger också konstiga
          signaler när man lägger ned de tingsrätter som har låga kostnader
          och satsar på den som ligger bland de dyraste i landet.
        </p>
        <p xml:id="i-DCPrnUWHqCAdHCxYVq48s3">
          Länsstyrelsen har dessutom i sitt remissyttrande påtalat lämpligheten
          i att utreda tingsrättsorganisationen för hela Västra Götaland
          samlat, för att vi ska kunna ta ställning till helheten. Från
          Alingsås tingsrätts remissyttrande går man på punkt efter punkt
          igenom argumenten för en ny domstolsorganisation och visar på
          styrkan och möjligheterna att nå en god måluppfyllelse genom att
          vidareutveckla befintlig och välfungerande tingsrätt i Alingsås
          i stället för att slå igen. De visar att de problem som Domstolsverket
          identifierat och löser med en koloss i Göteborg, har Alingsås
          tingsrätt alla förutsättningar att lösa på ett mycket konkret
          och kompetent sätt.
        </p>
        <p xml:id="i-WAW1jRjrJ7WqGh3Raxt36p">
          Vad som påpekas i flera remissyttranden och som vi från Centerpartiet
          också kritiserat är att man missar medborgarperspektivet i denna
          stora centralisering inom rättsväsendet som pågår. Medborgarna
          har rätt till att domstolsväsendet är organiserat så att det kan
          avgöra mål och ärenden rättsenligt, med hög och effektiv kvalitet.
          Denna framtidsutsikt borde vara den primära och yttersta utgångspunkten
          för alla reformer av domstolsorganisationen.
        </p>
        <p xml:id="i-RBADmnvfa4gd7wTCFcRAv2">
          1. Avser justitieministern att se till att hela tingsrättsorganisationen
          i Västra Götaland ses över samtidigt?
        </p>
        <p xml:id="i-7oEmFXTc1uAbMS4WWvprrq">
          2. Hur har justitieministern tagit till sig synpunkterna från
          berörda parter i den fortsatta beredningen av Domstolsverkets
          förslag?
        </p>
        <p xml:id="i-J3VmNyUzNunyuKKjhnzTWW">
          3. Ämnar justitieministern ta någon hänsyn till berörda tingsrätters
          bevisade goda måluppfyllelse och goda ekonomiska resultat?
        </p>
      </div>
    </body>
  </text>
</TEI>
