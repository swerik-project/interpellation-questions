<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0261">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0261</head>
        <author who="i-NZES3NTTAs3ZaBTU3RVkYE">Lars Leijonborg</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>möjligheter att ingripa mot kränkningar i skolan</topic>
        <docDate when="2004-01-30">den 30 januari</docDate>
        <status when="2004-02-12" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GR10261</external_id>
        <debate>
          <turn when="2004-02-12 12:01:08" duration="299">Thomas Östros (S)</turn>
          <turn when="2004-02-12 12:06:03" duration="263">Lars Leijonborg (Fp)</turn>
          <turn when="2004-02-12 12:10:22" duration="263">Sten Tolgfors (M)</turn>
          <turn when="2004-02-12 12:14:41" duration="271">Thomas Östros (S)</turn>
          <turn when="2004-02-12 12:19:01" duration="262">Lars Leijonborg (Fp)</turn>
          <turn when="2004-02-12 12:23:19" duration="144">Sten Tolgfors (M)</turn>
          <turn when="2004-02-12 12:25:40" duration="262">Thomas Östros (S)</turn>
          <turn when="2004-02-12 12:29:54" duration="144">Lars Leijonborg (Fp)</turn>
          <turn when="2004-02-12 12:32:08" duration="144">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:261 av Lars Leijonborg (fp) till utbildningsminister
          Thomas Östros om möjligheter att ingripa mot kränkningar i skolan
        </IPQ_title>
      </div>
      <div type="IPQuestionBody">
        <p xml:id="i-VherS7hNNE2wYSZ4Z8Pypa">
          Förra veckan inträffade på nytt en uppmärksammad händelse som
          påminner om bristen på trygghet och arbetsro i många svenska skolor.
          Skyddsombudet tvingades stoppa undervisningen på Bläshammar skola
          utanför Varberg. Orsaken var att en grupp tonårspojkar misshandlade
          andra elever och att hela situationen på skolan till sist blev
          ohanterlig. Fallet är ingalunda unikt. Arbetsmiljön har länge
          varit ett stort problem i många skolor.
        </p>
        <p xml:id="i-FAeZBJ51t6D5soJtTZBDoH">
          Rektorer och lärare har i dag svårt att göra något åt mobbningen
          och stöket i skolorna, eftersom lagstiftningen inte lämnar särskilt
          många handlingsalternativ. Inte ens när problemet lyfts till den
          kommunala nivån finns det särskilt mycket att göra. När Folkpartiet
          aktualiserade möjligheten att i extrema fall flytta mobbare till
          en annan skola reagerade den dåvarande skolministern starkt med
          sitt berömda utbrott: "Jag ryser, jag ryser". Den mera officiella
          socialdemokratiska reaktionen har varit att hänvisa till att Skollagskommittén
          haft i uppdrag att se över också dessa frågor.
        </p>
        <p xml:id="i-VmPcSKgux8iQmaGf2JnWDB">
          Det står nu klart att Skollagskommitténs förslag inte är så mycket
          att hoppas på. I stället för att införa disciplinära åtgärder
          som varning eller tillfällig avstängning föreslår kommittén att
          möjligheterna att ingripa ska minskas genom att kvarsittning avskaffas!
          När det gäller den mest akuta bristen i nuvarande skollag, att
          det inte görs tydligt att man får flytta mobbare, föreslår kommittén
          ingen förändring, trots att det råder stor oklarhet om hur dagens
          lagstiftning ska tolkas. Ett fall där en mobbare flyttats har
          nu överklagats till Regeringsrätten.
        </p>
        <p xml:id="i-QyJwo7DmDnu9PSw18tznWM">
          Folkpartiets ledamot i Skollagskommittén har reserverat sig mot
          de föreslagna försvagningarna på det disciplinära området. Mer
          förvånande är kanske att även Statens skolverk i sitt remissvar
          efterlyser skärpta disciplinära åtgärder. De skriver ordagrant
          att "det bör övervägas om bestämmelserna om rektors respektive
          lärares möjligheter att vidta åtgärder för att bl.a. skapa trygghet
          och studiero för eleverna bör skärpas".
        </p>
        <p xml:id="i-HfiiZtsad5EbsX7ji8Y8BZ">
          Det borde nu stå klart också för regeringen att Skollagskommitténs
          förslag till förändring av lagstiftningen på arbetsmiljöområdet
          är otillräckligt och att andra förslag måste läggas fram snarast.
          Både lärare och elever utsätts för våld och kränkningar samtidigt
          som statsmakterna verkar vilja göra det svårare att ingripa mot
          dem som bråkar och stör.
        </p>
        <p xml:id="i-4d7JG9PkrdzvAMphNsVFSM">
          Mot denna bakgrund vill jag fråga utbildningsminister Thomas
          Östros:
        </p>
        <p xml:id="i-3scAPkc9EbLcwhEVRaf92o">
          Vilka åtgärder tänker statsrådet vidta för att förhindra våld
          och kränkningar i skolan?
        </p>
        <p xml:id="i-J4Bk1Q8qWWCZkHTriD9Hym">
          Delar statsrådet Skolverkets uppfattning att rektorers och lärares
          möjligheter att ingripa vid disciplinproblem bör skärpas?
        </p>
      </div>
    </body>
  </text>
</TEI>
