<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0486">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0486</head>
        <author who="i-XSoE59R8vSeGm31iRSvpAz">Ulrik Lindgren</author>
        <recipient who="i-UPW2cbGnTUbMZaKTrot5Bh">Morgan Johansson</recipient>
        <topic>om folkölsförsäljining till minderåriga</topic>
        <docDate when="2004-05-11">den 11 maj</docDate>
        <status when="2004-06-01" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GR10486</external_id>
        <debate>
          <turn when="2004-06-01 16:47:25" duration="102">Morgan Johansson (S)</turn>
          <turn when="2004-06-01 16:49:04" duration="248">Ulrik Lindgren (Kd)</turn>
          <turn when="2004-06-01 16:53:04" duration="247">Morgan Johansson (S)</turn>
          <turn when="2004-06-01 16:57:07" duration="223">Ulrik Lindgren (Kd)</turn>
          <turn when="2004-06-01 17:00:40" duration="245">Morgan Johansson (S)</turn>
          <turn when="2004-06-01 17:04:41" duration="140">Ulrik Lindgren (Kd)</turn>
          <turn when="2004-06-01 17:06:53" duration="149">Morgan Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:486 av Ulrik Lindgren (kd) till statsrådet
          Morgan Johansson om folkölsförsäljning till minderåriga
        </IPQ_title>
      </div>
      <div type="IPQuestionBody">
        <p xml:id="i-6f2d8h5n2nnAk4wZac2Vki">
          Alkoholkonsumtionen fortsätter att öka i Sverige. Den ökande
          totalkonsumtionen av alkohol kommer sannolikt snart synas i statistiken
          som ökade alkoholskador såväl bland vuxna som ungdomar. Särskilt
          illa är det med barn och ungdomar vars alkoholvanor går allt längre
          ned i åldrarna. Bland pojkar i årskurs 9 uppger omkring 30 % att
          de dricker minst en halv flaska sprit en gång per månad, enligt
          Socialstyrelsen. 25 % av flickorna uppger liknande konsumtionsmönster.
          Detta har bland annat fört med sig att antalet unga som vårdas
          på sjukhus för alkoholförgiftning ökat dramatiskt.
        </p>
        <p xml:id="i-L19uW6h55D7X1m56kQavMv">
          Enkelt uttryckt så beror den här utvecklingen på att samhället
          signalerat en mer alkoholpositiv hållning. Priserna på alkohol
          har sjunkit. Antalet restauranger med serveringstillstånd har
          ökat markant, liksom möjligheterna till öppethållande nattetid.
          Informationen till skolungdomar via den så kallade ANT-utbildningen
          har försämrats. I svensk TV sänds populära ungdomsprogram där
          ungdomar bälgar i sig alkohol. De ökade införselkvoterna från
          EU-länderna har haft stor betydelse.
        </p>
        <p xml:id="i-VZRgxrhECHck2JgsivqN3f">
          Den socialdemokratiska regeringens alkoholpolitik har misslyckats,
          trots goda intentioner. Kristdemokraterna anser att det måste
          drivas en mer aktiv politik som värnar om folkhälsan. Annars är
          risken stor att misslyckandet tas till intäkt för att lätta upp
          den restriktiva alkoholpolitiken. Och det kommer kosta samhället
          oerhört mycket, i mänskligt lidande och ekonomiska resurser.
        </p>
        <p xml:id="i-DnxU3QiCscfj9sqM5dshXr">
          Flera studier visar att tidig alkoholdebut och hög konsumtion
          vid unga år ökar risken för missbruk. Därför måste tidig alkoholdebut
          motverkas. En sexpack folköl, 3,5 volymprocent, motsvarar 24 cl
          40-procentig sprit, lika mycket som en flaska vin. Folköl kan
          i princip köpas var som helst.
        </p>
        <p xml:id="i-MyiGHrTchjZdgQa7ozqCmg">
          Problemet med försäljning av folköl i den allmänna handeln är,
          som bekant, att kontrollen av åldersgränsen 18 år inte följs.
          Underåriga skaffar lätt folköl i stora mängder genom de försäljningskanaler
          som finns och det starkare folkölet, 3,5 volymprocent, utgör i
          många fall tonåringars inkörsport till mer avancerade alkoholvanor,
          liksom till tidiga möjligheter till berusning.
        </p>
        <p xml:id="i-MizHxf6oLTLNMsB4k88PvY">
          I och med alkohollagens ikraftträdande slopades den särskilda
          tillståndsplikt som tidigare fanns för detaljhandel, servering
          och partihandel med folköl. I juni 2001 beslöt riksdagen att skärpa
          alkohollagen för att stoppa försäljning av folköl till minderåriga,
          vilket innebar att butikerna måste ha ett eget tillsynsprogram
          för information och rutiner. Om en butik säljer folköl måste det
          anmälas till kommunen. Kommunen har rätt att ta ut en tillsynsavgift
          av butikerna som säljer folköl. Denna avgift ska användas för
          information och stöd till butikerna. En butik som bryter mot bestämmelserna
          kan få försäljningsförbud i maximalt tolv månader.
        </p>
        <p xml:id="i-K4udMZKRigVHaMrD83yns8">
          Jag är väl medveten om att i den nationella handlingsplanen ingår
          insatser för att öka kontrollen av försäljning av folköl till
          minderåriga och att skjuta upp alkoholdebuten bland ungdomar.
          Insatserna går bland annat ut på att betona bland annat branschens
          ansvar att upprätthålla åldersgränser och bedriva en ansvarsfull
          alkoholhantering. Men dessa insatser och åtgärder har inte visat
          sig fungera tillfredsställande. Det är brådskande att vidta nya
          åtgärder.
        </p>
        <p xml:id="i-JN96Gdv2Qvdh3xNdnMmYho">
          I de nya kontroller Ungdomens Nykterhetsförbund (UNF) nyligen
          genomfört kunde en omyndig person i 165 av 351 fall, 47 %, köpa
          ett sexpack folköl. Det är således fortfarande lätt för minderåriga
          att köpa folköl. Kontrollen över folkölsförsäljningen måste förbättras
          och för butiker som säljer folköl i strid med lagen bör ett försäljningsförbud
          kunna gälla tills vidare.
        </p>
        <p xml:id="i-YQbyyZDDi6cnLuSY2qVjpr">
          Finessen med endast flytta folköl med 3,5 volymprocent är att
          vuxna konsumenter inte väljer att köpa starköl i stället för folköl.
          Butikerna har fortfarande möjlighet att sälja den typ av folköl
          som innehåller 2,8 volymprocent alkohol.
        </p>
        <p xml:id="i-U6v7XgmN9wcUodcWpuCYjB">
          Min fråga är:
        </p>
        <p xml:id="i-NyXq7qeuho6MaFymd44KLV">
          Avser statsrådet att vidta åtgärder för att flytta försäljningen
          av folköl, med 3,5 volymprocent, till Systembolaget?
        </p>
      </div>
    </body>
  </text>
</TEI>
