<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0414">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0414</head>
        <author who="i-8eznoqP6pLNBjC4Q11VtkC">Marita Aronson</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>illegal införsel av narkotiska läkemedel </topic>
        <docDate when="2004-04-02">den 2 april</docDate>
        <status when="2004-04-20" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GR10414</external_id>
        <debate>
          <turn when="2004-04-20 16:15:27" duration="96">Bosse Ringholm (S)</turn>
          <turn when="2004-04-20 16:17:00" duration="250">Marita Aronson (Fp)</turn>
          <turn when="2004-04-20 16:21:06" duration="235">Gunnar Andrén (Fp)</turn>
          <turn when="2004-04-20 16:24:57" duration="118">Bosse Ringholm (S)</turn>
          <turn when="2004-04-20 16:26:46" duration="76">Marita Aronson (Fp)</turn>
          <turn when="2004-04-20 16:27:56" duration="85">Bosse Ringholm (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:414 av Marita Aronson (fp) till finansminister
          Bosse Ringholm om illegal införsel av narkotiska läkemedel
        </IPQ_title>
      </div>
      <div type="IPQuestionBody">
        <p xml:id="i-Ed9xU5fay1q8DGeLty8Ft7">
          En inte obetydlig mängd narkotiska läkemedel existerar på den
          illegala narkotikamarknaden. En svensk studie har visat att var
          tredje våldsbrottsling missbrukar sömnmedlet Rohypnol, ofta i
          kombination med andra preparat.
        </p>
        <p xml:id="i-GYRRU6ChnnzwGzGjELXRji">
          Redan under årets första veckor har tullen beslagtagit mer Rohypnol
          än under hela fjolåret. Vid ett tillfälle togs omkring 160 000
          tabletter i beslag. Tillverkaren ska sluta sälja det omstridda
          läkemedlet i Sverige. Men det får ingen effekt på konsumtionen
          har Tullverkets analyschef uppgett i medierna eftersom medlet
          privattillverkas och förs in illegalt i landet.
        </p>
        <p xml:id="i-AcXVEMz6pzyQQyLwx1aGzw">
          Utvidgningen ställer tullen och övriga delar av det svenska gränsskyddet
          på nya prov. Den 1 maj 2004 får EU tio nya medlemsländer, vilket
          innebär att den inre gränsen flyttas österut. För Sveriges del
          innebär det att vi får en inre gräns till Estland, Lettland, Litauen
          och Polen. En stor del av den narkotika som kommer in i Sverige
          smugglas via Baltikum. Smuggling av Rohypnol och Rohypnolkopior
          sker främst från Ryssland via Litauen.
        </p>
        <p xml:id="i-RaV1gxXU9nftTeczm8MdgS">
          Statsministern har nyligen utlovat nya resurser till rättsväsendet
          när besparingar kan göras inom försvaret. Folkpartiet menar att
          satsningar på tullen inte kan vänta tills eventuella försvarsresurser
          frigörs. I december 2003 presenterade Tullverket en sparplan som
          innebär att verket skär ned sin personal med 370 personer, varav
          ett 50-tal arbetar med brottsbekämpning. Tullverkets personalstyrka
          minskar då från knappt 2 600 till ca 2 200 anställda.
        </p>
        <p xml:id="i-HHktgbbZzyZY1mA4WC3p9P">
          Tullens narkotikahundar hjälper ofta till i beslagen av Rohypnol
          och är därmed ett ovärderligt redskap i kampen mot illegal införsel
          av Rohypnol och andra droger. Tyvärr blir hundarna färre och färre.
          På två år har de minskat från 53 till 42. Fortsätter det så är
          antalet hundar halverat till år 2006. Detta är djup oroande. Tullen
          måste ges möjlighet att utöka antalet hundar som är utbildade
          på att finna Rohypnol och andra narkotiska läkemedel.
        </p>
        <p xml:id="i-NE4jYe2wsavVCSYzX1XwWV">
          Med anledning av ovanstående vill jag fråga följande:
        </p>
        <p xml:id="i-TBn2725LJaqbu8peHbWsdz">
          Vilka åtgärder avser ministern att vidta för att förhindra att
          Rohypnol och andra narkotiska läkemedel illegalt förs in i Sverige?
        </p>
      </div>
    </body>
  </text>
</TEI>
