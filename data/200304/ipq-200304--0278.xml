<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0278">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0278</head>
        <author who="i-WTCYyz27itjvuvffL1vZLi">Elina Linna</author>
        <recipient who="i-UPW2cbGnTUbMZaKTrot5Bh">Morgan Johansson</recipient>
        <topic>samhällsnyttiga organisationer</topic>
        <docDate when="2004-02-04">den 4 februari</docDate>
        <status when="2004-02-19" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GR10278</external_id>
        <debate>
          <turn when="2004-02-19 13:00:23" duration="187">Morgan Johansson (S)</turn>
          <turn when="2004-02-19 13:03:26" duration="128">Elina Linna (V)</turn>
          <turn when="2004-02-19 13:05:31" duration="164">Morgan Johansson (S)</turn>
          <turn when="2004-02-19 13:08:12" duration="106">Elina Linna (V)</turn>
          <turn when="2004-02-19 13:09:50" duration="141">Morgan Johansson (S)</turn>
          <turn when="2004-02-19 13:12:07" duration="140">Elina Linna (V)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:278 av Elina Linna (v) till statsrådet
          Morgan Johansson om samhällsnyttiga organisationer
        </IPQ_title>
      </div>
      <div type="IPQuestionBody">
        <p xml:id="i-WDXDs3tVjeZvcwfvPvbE3a">
          Samhället utgör och ska utgöra det yttersta skyddsnätet för människor
          som på olika sätt har behov av hjälp och stöd. Samtidigt är det
          viktigt att ha en öppenhet för människors drivkraft att tillsammans
          med andra engagera sig för olika frågor och därmed öka människors
          inflytande. Det är bra komplement till samhällets insatser. Det
          stora flertalet organisationer och föreningar drivs med stöd av
          samhället genom bidrag och lokalstöd. Men ett antal samhällsnyttiga
          organisationer faller mellan stolarna när det gäller föreningsbidrag
          och tvingas, trots erkänt betydelsefulla insatser, till osäkerhet
          och kortsiktig planering.
        </p>
        <p xml:id="i-B3N5cc2JkTzZjyUUk6S3Fg">
          De samhällsnyttiga organisationer som drabbats av detta är till
          exempel SPES @ förening för anhöriga till personer vilket suiciderat,
          föreningen för föräldrar vars barn dött på grund av hastig spädbarnsdöd
          och Amningshjälpen. Vissa av dessa organisationer fyller funktioner
          som samhället inte åtar sig eller anser bäst uppfylls genom frivilligorganisationer.
          Trots det saknas regelverk som ger möjlighet för dessa organisationer
          att långsiktigt garantera verksamheten. Många föreningar lever
          därför i dag "ur hand i mun" och där anställda finns saknas trygga
          arbetsförhållanden.
        </p>
        <p xml:id="i-PNLiVJFwDoq7KunVN5rtw3">
          Ett konkret exempel på hur detta ter sig i verkligheten är Amningshjälpen.
          Amningshjälpen startade år 1973 som en ideell organisation med
          uppgift att ge stöd till ammande mammor och sprida kunskap om
          amning. I dag sköts arbetet genom två halvtidstjänster och resten
          genom oavlönat arbete. Organisationsstödet har successivt minskat
          från 150 000 kr per år till 70 000 kr per år. Amningshjälpen har
          av Socialdepartementet uppmanats att söka bidrag från Statens
          folkhälsoinstitut, Socialstyrelsen, Livsmedelsverket och Konsumentverket.
          Detta trots att Livsmedelsverket och Konsumentverket aldrig givit
          denna organisation bidrag tidigare och Folkhälsoinstitutet har
          tidigare gett besked om att bidrag inte kan sökas ifrån dem.
        </p>
        <p xml:id="i-EX6MbVJNcV6PnzKaEG21fi">
          Vi kan konstatera, vilket Vänsterpartiet upprepat vid flera tillfällen,
          att det i dag finns en brist i regelverket för organisationsstöd
          till samhällsnyttiga organisationer som till exempel har ett nationellt
          uppdrag, saknar "brukare" i mening funktionshindrade eller motsvarande
          eftersom anhöriga inte räknas. Risken finns i dag att vi kan förlora
          viktiga insatser och kunskaper på grund av att flera organisationer
          tvingas säga upp personal och lägga ned verksamhet. Det finns
          även risk för att organisationer tvingas in i ett beroendeförhållande
          till privata aktörer som på ett olyckligt sätt skulle komma att
          styra verksamheterna och minska legitimiteten av oberoende hos
          allmänheten.
        </p>
        <p xml:id="i-BSZkCFGiiceH8w7KrDy3gp">
          Mina frågor till statsrådet Morgan Johansson är därför:
        </p>
        <p xml:id="i-YMv9eeMj5QeCkrNerPC7MQ">
          Avser statsrådet att vidta några åtgärder för att förbättra organisationsstödet
          för samhällsnyttiga organisationer?
        </p>
        <p xml:id="i-79qr1ijhZhBuHLj4YJURKv">
          Avser statsrådet att vidta några åtgärder för att säkra Amningshjälpens
          fortsatta arbete?
        </p>
      </div>
    </body>
  </text>
</TEI>
