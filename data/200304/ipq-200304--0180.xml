<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0180">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0180</head>
        <author who="i-Q5PVAVH7H2BRKCcg7pm96C">Christina Berlin</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>Campus Telge</topic>
        <docDate when="2003-12-03">den 3 december</docDate>
        <status when="unknown" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GR10180</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:180 av Christina Berlin (fp) till utbildningsminister
          Thomas Östros om Campus Telge
        </IPQ_title>
      </div>
      <div type="IPQuestionBody">
        <p xml:id="i-KrNcMZAPesH3FzXx3uAq7C">
          Campus Telge i Södertälje som består av KTH och Södertörns högskola
          har tillsammans med de övriga "noderna" Flemingsberg och Haninge
          en stor betydelse för utvecklingen på Södertörn. Inte minst då
          det gäller att höja den andel av ungdomar som går vidare till
          högre studier. Den andelen är mycket låg på Södertörn. I riket
          som helhet hade 18 % av invånarna i åldern 25@64 år högre utbildning
          2002. Det kan jämföras med 11 % för Nykvarn och Nynäshamn, 12
          % för Haninge, 13 % för Botkyrka, 15 % för Södertälje, 17 % för
          Tyresö och Huddinge och 18 % för Salem. I Stockholms län som helhet
          hade 25 % högre utbildning 2002.
        </p>
        <p xml:id="i-6fdHSK2mdYC2J9AdETiyE4">
          Etableringen av Södertörns högskola har visat att närheten till
          högskolan har mycket stor betydelse för elever med invandrarbakgrund,
          inte minst i Södertälje. Under de sju år som gått sedan starten
          har högskolan utvecklats i snabb takt. Antalet program och fristående
          kurser har ökat kontinuerligt liksom antalet studenter. Numera
          finns också en mycket omfattande forskning. Detta är ett tydligt
          bevis på att satsningen på en högskola på Södertörn var rätt och
          att högskolan fyller ett stort behov.
        </p>
        <p xml:id="i-LZiQcNBoHrodpo9mWdk2jy">
          Kommunerna har också gjort betydande investeringar och byggt
          upp en infrastruktur, som stärker högskolans attraktionskraft
          och möjlighet att expandera. I såväl Södertälje som Huddinge och
          Haninge har kommunerna byggt studentbostäder. I Södertälje och
          Haninge har inte någon student vare sig under 2002 eller 2003
          blivit hänvisad till boende i annan kommun på grund av bristen
          på studentbostäder.
        </p>
        <p xml:id="i-KcjDFSaoYfpEPocEASjn9Q">
          På Campus Telge har KTH:s maskiningenjörsutbildning genomgått
          en stor omvandling. För tre år sedan hade man sju(!) sökande till
          den klassiska maskiningenjörsutbildningen, som då hette högskoleingenjör
          i maskinteknik 120 poäng. I dag finns det 103 studenter i åk 1
          som numera läser och har sökt till inriktningarna innovation och
          design och industriell ekonomi och produktion. Studenterna har
          möjlighet att välja "hårda ingångar" mot konstruktion eller produktion
          eller "mjuka utgångar" mot industridesign eller ekonomistyrning.
          På innovation och design finns det i dag 44 % "tjejer"!
        </p>
        <p xml:id="i-L5BJhqWLpWxf1FgiiYaRDA">
          Man hävdar från högskolan att det är inte fel på tjejerna, när
          de inte söker tekniska utbildningar, utan att det är fel på utbildningarna
          som inte förmått fånga motiven till att man ska studera teknik.
          Det vill säga det mänskliga/samhälleliga perspektivet och vetskapen
          om att en ingenjör i dag är en mycket kommunicerande varelse i
          komplexa system där egenskaper som kommunikation, ledarskap och
          utveckling är viktiga delkomponenter.
        </p>
        <p xml:id="i-Bzq1AseGJYXdxV7HxfN3z8">
          På Campus Telge håller man i dag på att tillsammans med Lärarhögskolan
          i Stockholm och Södertörns högskola bygga två nya lärarutbildningar
          för lärare inom design och teknik på grundskole- och gymnasienivå.
          Den första utbildningen startar på Campus Telge till hösten 2004.
        </p>
        <p xml:id="i-RnyYxuGWnUA9sLaHh2J5w6">
          Hela Södertörns högskolas ekonomiska situation är besvärlig.
          Den ekonomiska osäkerheten är mycket stor. Detta beror på att
          universitetsansökan som lämnades för två år sedan ännu ej behandlats
          av regeringen.
        </p>
        <p xml:id="i-RRRGuVvmBvVe2sLGNYpp3i">
          Så länge högskolan inte har sina ekonomiska villkor klara är
          situationen svår att hantera.
        </p>
        <p xml:id="i-TPojKi7j5TFxFnGMFV2cuj">
          Mot denna bakgrund vill jag ställa följande frågor till utbildningsministern:
        </p>
        <p xml:id="i-VgUumfNXeEPiBrnB5h7hQx">
          1. Vad avser ministern att göra för att säkra Campus Telges framtid?
        </p>
        <p xml:id="i-KghJAspa21AKSs1oS7FkkR">
          2. När avser ministern att behandla Södertörns högskolas universitetsansökan?
        </p>
      </div>
    </body>
  </text>
</TEI>
