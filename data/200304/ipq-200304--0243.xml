<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0243">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0243</head>
        <author who="i-Bx9fbNBh4ybH7H2kWavRdb">Gabriel Romanus</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>antalet unga personer med sjukersättning</topic>
        <docDate when="2004-01-26">den 26 januari</docDate>
        <status when="2004-02-06" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GR10243</external_id>
        <debate>
          <turn when="2004-02-06 09:45:22" duration="394">Hans Karlsson (S)</turn>
          <turn when="2004-02-06 09:51:47" duration="247">Gabriel Romanus (Fp)</turn>
          <turn when="2004-02-06 09:55:51" duration="134">Hans Karlsson (S)</turn>
          <turn when="2004-02-06 09:57:56" duration="90">Gabriel Romanus (Fp)</turn>
          <turn when="2004-02-06 09:59:17" duration="20">Hans Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:243 av Gabriel Romanus (fp) till statsrådet
          Hans Karlsson om antalet unga personer med sjukersättning
        </IPQ_title>
      </div>
      <div type="IPQuestionBody">
        <p xml:id="i-LEPK1fPsP93i8N4fV33H9e">
          Riksförsäkringsverket har nyligen redovisat att av dem som under
          2003 beviljades sjuk- eller aktivitetsersättning var hela 19 %
          @ 13 000 personer @ under 40 års ålder och hela 40 % @ 28 000
          personer @ under 50 år.
        </p>
        <p xml:id="i-2n99CrKAkcUxiHAJwFBRsZ">
          Detta innebär en avsevärd och oroväckande förändring vad gäller
          det som tidigare var förtidspensioneringar eller beslut om sjukbidrag,
          men som numera är beslut om aktivitets- eller sjukersättning,
          enligt 7 kap. i lagen om allmän försäkring.
        </p>
        <p xml:id="i-2DkdYomBvRjMaMTAvmZ2SV">
          Av alla personer som hade sjuk- eller aktivitetsersättning vid
          slutet av 2003 var 31 % yngre än 50 och 12 % yngre än 40. Skillnaden
          mot åldersfördelningen för nybeviljade ersättningar är stor.
        </p>
        <p xml:id="i-2Rh2PsnDrTbPtke9bdT4a1">
          Den är så stor att det bakom den dramatiska utvecklingen av det
          totala antalet långtidssjukskrivna och "sjukpensionerade" verkar
          dölja sig även en annan tendens, som inte uppmärksammats lika
          mycket, att utslagningen från arbetslivet sker tidigare.
        </p>
        <p xml:id="i-WJnX1RXHLbD7b668tcEXPG">
          Att detta visar på försämrade sociala förhållanden, och att de
          samhällsekonomiska och statsfinansiella följderna kan bli mycket
          stora, är ofrånkomligt. Men det verkar än så länge inte ha gjorts
          några närmare undersökningar av vilka sjukdomar eller andra orsakssammanhang
          som ligger bakom den höga andelen av de nya "sjukpensionärerna"
          som är unga eller i den yngre medelåldern.
        </p>
        <p xml:id="i-8KpZmMEucRdKeuv5K2pTME">
          Flera olika, och samverkande, orsaker ligger nära till hands
          som förklaringar av den här oroväckande utvecklingen.
        </p>
        <p xml:id="i-WaH15ZroTYCh5ZxysM9FaC">
          Ett hårdare arbetsmarknadsläge kan ha försämrat situationen för
          personer med både fysiska och psykiska funktionshinder och det
          kan ha gjort att en del förtidspensionsbeslut nu kommer tidigare
          i livet.
        </p>
        <p xml:id="i-SdacwMTRi75kbgemsaZMhv">
          Den stora försämringen av sjukförsäkringens och sjukvårdens sätt
          att arbeta tillsammans har bidragit till längre sjukskrivningar
          och längre väntetider utan behandling, och det kan ha ökat andelen
          sjukfall som i onödan förvärras och slutar i tidig övergång till
          sjukersättning.
        </p>
        <p xml:id="i-ED5bBXb26vF4gsbcLpAL85">
          Anhopningen av ärenden, den stora arbetsbördan och de politiska
          ambitionerna att minska antalet personer med sjukpenning kan ha
          medfört att beslut om sjukersättning fattas vid lägre ålder, i
          en del fall där man annars kunde och borde ha inriktat sig på
          vård, rehabilitering och återgång i arbete.
        </p>
        <p xml:id="i-6Uvp3Ah1LWDxsEe67kL8x5">
          Den ökade alkoholförbrukningen bland inte minst kvinnor, liksom
          en förvärrad narkotikasituation, kan ha ökat sjukligheten och
          medfört en snabbare utslagning ur arbetslivet än tidigare.
        </p>
        <p xml:id="i-TMzYNCEpW6w7s44yMLfsvu">
          Brister i den psykiatriska vården kan tillsammans med vårdköer
          och den allmänna krisen i sjukförsäkring och rehabilitering ha
          gjort att fler personer än tidigare bedöms som arbetsoförmögna
          vid relativt låg ålder.
        </p>
        <p xml:id="i-WqB8fdRN2ZmrCdVCR9tB4e">
          Fler bidragande orsaker är tänkbara, och det kan också finnas
          delförklaringar som är okända och som kommer att framgå först
          vid en närmare undersökning av vad som inträffat i verkliga sjukfall.
        </p>
        <p xml:id="i-NTUAoBPUufkjYSFhyFpLtw">
          Det är mycket angeläget att kunskapsläget förbättras när det
          gäller bakgrunden till att fler "förtidspensioneras" redan före
          50- eller 40-årsdagen. En sådan undersökning kan betyda mycket
          för möjligheterna att fatta rätt beslut inom flera olika sakområden,
          och kunskapen kan också vara av stort värde då väljare och förtroendevalda
          ska skaffa sig en såvitt möjligt riktig bild av den sociala utvecklingen
          i landet.
        </p>
        <p xml:id="i-ATcLKQR67XVpFzdou4sYp4">
          Mot bakgrund av detta vill jag till statsrådet ställa följande
          fråga:
        </p>
        <p xml:id="i-EpvMcAr5bKsNRRqZ7sBaWn">
          Kommer statsrådet att låta göra en noggrann undersökning av orsakerna
          till ökningen av antalet förhållandevis unga personer med sjukersättning,
          och att redovisa resultatet för riksdagen?
        </p>
      </div>
    </body>
  </text>
</TEI>
