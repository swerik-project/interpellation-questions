<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0266">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0266</head>
        <author who="i-BUsYTbnmyQrtHXSA2gEp9T">Torsten Lindström</author>
        <recipient who="i-LdbVtbdPx3MQxR6GEgCqax">Berit Andnor</recipient>
        <topic>studenters trygghet</topic>
        <docDate when="2004-01-30">den 30 januari</docDate>
        <status when="2004-02-12" byWhom="Berit Andnor" byWhomId="i-LdbVtbdPx3MQxR6GEgCqax" status="answered">besvarad</status>
        <external_id source="rdwebb">GR10266</external_id>
        <debate>
          <turn when="2004-02-12 12:58:01" duration="217">Berit Andnor (S)</turn>
          <turn when="2004-02-12 13:01:35" duration="251">Torsten Lindström (Kd)</turn>
          <turn when="2004-02-12 13:05:42" duration="208">Berit Andnor (S)</turn>
          <turn when="2004-02-12 13:09:07" duration="234">Torsten Lindström (Kd)</turn>
          <turn when="2004-02-12 13:12:57" duration="164">Berit Andnor (S)</turn>
          <turn when="2004-02-12 13:15:38" duration="134">Torsten Lindström (Kd)</turn>
          <turn when="2004-02-12 13:17:49" duration="66">Berit Andnor (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:266 av Torsten Lindström (kd) till statsrådet
          Berit Andnor om studenters trygghet
        </IPQ_title>
      </div>
      <div type="IPQuestionBody">
        <p xml:id="i-ini4ZR8B7Cds2v7QMQj9d">
          De senaste årens utbyggnad av grundutbildningen i högskolan har
          glädjande nog lett till att fler studenter med icke-traditionell
          bakgrund nu finns i högskolan och berikar det akademiska samtalet
          var och en på sitt sätt. Andelen äldre studenter har ökat, likaså
          andelen studenter med barn. Tyvärr är de sociala trygghetssystemen
          för studenterna formade utifrån yngre studenter utan barn, inte
          dagens heterogena studentgrupper. SFS, Sveriges Förenade Studentkårer,
          har länge menat att detta borde förändras. Kristdemokraterna har
          drivit samma linje, eftersom visionen om "den öppna högskolan"
          annars inte kan förverkligas.
        </p>
        <p xml:id="i-DbHbVJWyR71RF4ayejqQsN">
          Den 19 januari presenterade den studiesociala utredningen sitt
          betänkande, SOU 2003:130 Studerande och trygghetssystemen. Förslagen
          innebar ett lappande och lagande på befintliga system snarare
          än nya förslag. Något annat var inte att vänta, eftersom direktiven
          innehöll begränsningar i vilka delar förslag från utredningen
          väntades. Ett tillfälle att göra en samlad bedömning har därmed
          gått riksdagen och regeringen ur händerna @ till studenternas
          nackdel.
        </p>
        <p xml:id="i-PYKVccZVBFfTnHNzMxXmKS">
          I flera delar av utredningen konstateras att ytterligare utredningsarbete
          behövs. Ett exempel på detta är förslaget om att värdesäkra studiemedlet
          på ett annat sätt än att koppla det till basbeloppet. Här hade
          konkreta förslag varit mycket intressanta, eftersom studiemedlets
          totalbelopp inte förändrats på tio år.
        </p>
        <p xml:id="i-WHEB5dtYQHmeiii9toDkVR">
          I andra delar konstaterar utredningen att förändringar kan göras
          relativt omgående utan ytterligare utredning. Det gäller exempelvis
          definitionen av en student och inkomstbegreppen i de olika systemen.
        </p>
        <p xml:id="i-MaHXcnfogoQ4SzhvXHEv5o">
          Sveriges studenter @ både nuvarande och kommande @ ser med stort
          intresse på vad ministerns respons på utredningen blir. Särskilt
          betydelsefullt är detta för studenter med barn där i dag många
          är beroende av socialbidrag. Ett otydligt agerande eller en fördröjning
          innan utredningen får sin fortsättning i fördjupade utredningar
          och propositioner till riksdagen får konsekvenser för söktrycket
          till högskolan. Ambitionen att öppna högskolan mot nya grupper
          riskerar då att gå om intet. Det är angeläget att regeringen skyndsamt
          agerar.
        </p>
        <p xml:id="i-VHnsJJsV7a2DhRj2cw5mEV">
          Mot denna bakgrund vill jag fråga ministern:
        </p>
        <p xml:id="i-EHw5KdX5CdNV8tjh3PRp1d">
          Vilka åtgärder avser ministern att vidta för att skyndsamt lägga
          förslag till förändring i de delar som utredningen menar att det
          är omedelbart möjligt?
        </p>
        <p xml:id="i-Cj9ELezoxDdoLNyMBzqN1y">
          När avser ministern att presentera en proposition kring dessa
          förändringar?
        </p>
        <p xml:id="i-LAhb1ZUhLUk5aMcLq9YaQQ">
          Vad avser ministern att göra för att ytterligare utreda betänkandets
          övriga frågor i syfte att för riksdagen presentera en proposition?
        </p>
        <p xml:id="i-JhLXeXFveJSsoGRGPFikF2">
          Avser ministern att framledes presentera en samlad genomgång
          av studenters ekonomiska situation i form av en proposition?
        </p>
        <p xml:id="i-8usFQQjoCQhDvbmhGyMPhC">
          Vad avser ministern att göra för gruppen studenter med barn?
        </p>
      </div>
    </body>
  </text>
</TEI>
