<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0079">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0079</head>
        <author who="i-QKE6ihmLRJvwhV4neD6h7b">Erik Ullenhag</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>ambassadörers roll</topic>
        <docDate when="2003-11-05">den 5 november</docDate>
        <status when="2003-11-24" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GR1079</external_id>
        <debate>
          <turn when="2003-11-24 10:01:41" duration="185">Laila Freivalds (S)</turn>
          <turn when="2003-11-24 10:08:53" duration="245">Tobias Krantz (Fp)</turn>
          <turn when="2003-11-24 10:12:54" duration="111">Laila Freivalds (S)</turn>
          <turn when="2003-11-24 10:14:36" duration="239">Erik Ullenhag (Fp)</turn>
          <turn when="2003-11-24 10:18:28" duration="254">Tobias Krantz (Fp)</turn>
          <turn when="2003-11-24 10:22:39" duration="138">Erik Ullenhag (Fp)</turn>
          <turn when="2003-11-24 10:24:48" duration="90">Tobias Krantz (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:79 av Erik Ullenhag (fp) till utrikesminister
          Laila Freivalds om ambassadörers roll
        </IPQ_title>
      </div>
      <div type="IPQuestionBody">
        <p xml:id="i-CMXsfxcp2xeygsdFmw2NsB">
          Ambassadörer och andra utsända har som en av sina huvudsakliga
          arbetsuppgifter att företräda Sverige och driva svenska ståndpunkter
          i det land de verkar. Den svenska utrikespolitiken formuleras
          av regeringen och en svensk utsänd ska vara lojal med regeringens
          politik. Detta fungerar mycket väl i de allra flesta fall. Sverige
          har en lojal diplomatkår som på ett kompetent sätt företräder
          Sverige i världen.
        </p>
        <p xml:id="i-XoRMu3W5tE6HcrsJeNVYSz">
          På senare tid har dock ett par ambassadörer helt struntat i centrala
          svenska ståndpunkter. Det häpnadsväckande i sammanhanget är att
          det är politiskt utnämnda ambassadörer, vilka borde löpa risken
          att vara alltför lojala, som inte verkar ha förstått vilken roll
          de har att uppfylla som utsända.
        </p>
        <p xml:id="i-HFzn9LgkCYQCxJkSwDbKMi">
          Det första exemplet är vår ambassadör i Berlin, Carl Tham. Han
          har i den offentliga debatten dels kritiserat den svenska linjen
          i Israelfrågan, dels öppet drivit sitt motstånd mot euron. Detta
          har han gjort under sin tid som utsänd i Tyskland: ett land där
          en grumlig syn på Israel och ett motstånd mot euron knappast gynnar
          svenska intressen.
        </p>
        <p xml:id="i-Pve7nA64qvnAt1NaMSzYUq">
          Det andra exemplet är den nyligen utnämnda ambassadören i Brasilien,
          Margareta Winberg. I en intervju i Dagens Nyheter den 4 november
          2003 gör hon uttalanden som går på tvärs mot svensk Kubapolitik:
        </p>
        <p xml:id="i-J9rnubbpRW5JW9mvUQJXxs">
          "Jag skulle väldigt gärna vilja träffa Castro. Jag stöder inte
          Castros politik i alla delar men jag skulle gärna se vad han lyckats
          åstadkomma. Jag är inte alldeles säker på att bilden som förmedlas
          av Kuba är alldeles sann."
        </p>
        <p xml:id="i-BCxx8Gkvsiwc6vrta2wgxV">
          Detta uttalas samtidigt som förtrycket på Kuba är värre än på
          mycket länge. Under våren genomfördes en massarrestering av demokratiaktivister.
          Människor som driver fria bibliotek, är oberoende journalister
          eller som är politiskt aktiva liberaler och socialdemokrater dömdes
          till fängelsestraff på upp till 25 år. Sverige och EU har kraftfullt
          tagit avstånd från dessa övergrepp och driver en Kubapolitik som
          innehåller ovillkorliga krav på demokratisering och respekt för
          mänskliga rättigheter. För mig framstår det som omöjligt att Sverige
          i ett av de för Kuba viktigaste länderna, Brasilien, har en ambassadör
          som inte följer den svenska linjen om att även Kubas folk ska
          få leva i en demokrati.
        </p>
        <p xml:id="i-LPZ9xPmGgJwxeW2xz6zmfy">
          Förklaringen till Winbergs uttalande skulle kunna vara att den
          svenska Kubapolitiken i ett slag förändrats. Men det är inte sannolikt
          utan vad hon säger måste rimligen vara hennes högst personliga
          uppfattning. Winberg uttrycker nämligen i intervjun glädje över
          att ha lämnat regeringen och bli ambassadör då hon säger följande.
          "Jag är ingen partist längre, i den där snäva meningen. Det känns
          som en stor frihet. Nu kan jag säga vad jag vill!"
        </p>
        <p xml:id="i-9XzNzP9bZu8pCXKKMVxfYx">
          Uttalandet visar att ambassadör Winberg helt missförstått sin
          nya roll som tjänsteman. Hennes roll som ambassadör är att lojalt
          företräda Sverige och svenska ståndpunkter @ inte att agera allmän
          proffstyckare.
        </p>
        <p xml:id="i-6rjeH789Twm8N9XWat8YQf">
          Mot bakgrund av ovanstående vill jag ställa följande frågor till
          utrikesministern.
        </p>
        <p xml:id="i-WJTeJLLTnNAvt21uyCPT5E">
          1. Har utrikesministern verkat för eller avser utrikesministern
          att verka för en förändring av den svenska Kubapolitiken?
        </p>
        <p xml:id="i-MAZXWvjikFsiSM5d7xYJPG">
          2. Avser utrikesministern att vidta några åtgärder för att se
          till att nyutnämnda svenska ambassadörer, som inte har diplomatbakgrund,
          får en grundläggande utbildning i vad som är deras roll som utsända
          för Sverige?
        </p>
      </div>
    </body>
  </text>
</TEI>
