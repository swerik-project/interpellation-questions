<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0254">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0254</head>
        <author who="i-QhURWkawnPDBf443faKewj">Cecilia Wigström</author>
        <recipient who="i-3kVCtR7mCK6mW2F6oaBMR5">Göran Persson</recipient>
        <topic>placeringen i Sverige av EU:s smittskyddsmyndighet</topic>
        <docDate when="2004-01-27">den 27 januari</docDate>
        <status when="unknown" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GR10254</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:254 av Cecilia Wigström (fp) till statsminister
          Göran Persson om placeringen i Sverige av EU:s smittskyddsmyndighet
        </IPQ_title>
      </div>
      <div type="IPQuestionBody">
        <p xml:id="i-YGbEVLx53hewd8zHuZz4iM">
          Vid EU-toppmötet i december beslutades att EU:s smittskyddsmyndighet
          skulle lokaliseras till Sverige. Myndigheten ska samordna ländernas
          övervakning och kontroll av smittsamma sjukdomar. Regeringen bestämmer
          var myndigheten ska ligga i Sverige och det torde vara viktigt
          att det på orten redan finns verksamhet inom myndighetens ansvarsområde
          och att orten är attraktiv för arbetssökande i Europa. Jag anser
          att Göteborg är den lämpligaste staden i vårt land för den nya
          myndigheten.
        </p>
        <p xml:id="i-HhkjknJWe9c53Amveicuow">
          Sahlgrenska Universitetssjukhus är en av norra Europas största
          sjukhus. Vid sjukhuset, liksom vid näraliggande Sahlgrenska Akademin
          och Göteborgs universitet, är forskningskompetensen inom mikrobiologi,
          immunitetsforskning, vaccin och smittskydd omfattande. Här ligger
          ett av landets största bakteriologiska laboratorier. Det är den
          bästa smittskyddsenheten i landet, som bland annat lyckats bekämpa
          spridningen av meticillinresistenta stafylokocker. Detta är nu
          kunskap som används för att komma till rätta med detta problem
          i Stockholm. Forskningen som bedrivs har internationellt hög klass
          och samarbete är etablerat med ett trettiotal internationella
          institutioner.
        </p>
        <p xml:id="i-121gzyD5iA2D35mfMkqxNN">
          Forskning och utveckling inom smittskyddsområdet bedrivs inte
          bara vid universiteten och Sahlgrenska sjukhuset. I Göteborgsregionen
          finns också ett starkt biomedicinskt kluster av företag som utgör
          en viktig del av näringslivet. Det har resulterat i internationellt
          erkända forskningsresultat och innovativa varor, tjänster och
          processer.
        </p>
        <p xml:id="i-KSNjKjeLkx42NxEi3CrLXd">
          Utöver kompetens inom smittskyddsområdet är Göteborg också en
          attraktiv stad för människor som flyttar hit från Europa. Staden
          har en tradition av att vara en öppen och internationell handelsstad.
          Här finns många internationella företag och organisationer, internationella
          skolor och ett rikt kulturliv. Dessutom underlättas medföljandes
          jobbmöjligheter genom att det finns en expansiv arbetsmarknad
          i regionen. I Västsverige ligger även Landvetter som är landets
          andra största flygplats med ett flertal internationella linjer.
          Detta underlättar myndighetens kontakter med övriga europeiska
          medlemsstater och de utländskt anställdas resor till sina hemländer.
        </p>
        <p xml:id="i-GiuKjfFxpEbpHiBdAnp2kv">
          Ytterligare en faktor som regeringen bör beakta är att Göteborg
          har alldeles för få huvudkontor för statliga verk och myndigheter.
          Trots att det är Sveriges näst största stad finns här endast sex
          kontor. Detta kan jämföras med Stockholm som har 128 huvudkontor.
          Nu har regeringen en möjlighet att åtgärda detta. Arbetsmarknaden
          för samhällsvetare och andra akademiker är i dag starkt begränsad
          i Göteborg och det har negativa återverkningar på vår utveckling
          då människor tvingas flytta härifrån i jakt på jobb.
        </p>
        <p xml:id="i-9bmZwiZre5ZmBtC5Kj2tjQ">
          Sist, men inte minst viktigt, så är lokalfrågan redan löst i
          Göteborg. Västra Götalands-regionen har erbjudit sig att ordna
          lokaler redan inom ett år då myndigheten är tänkt att vara i gång.
        </p>
        <p xml:id="i-4416VG3BVSGnydPg3AVckC">
          Vilka åtgärder ämnar statsministern vidta för att tillse att
          EU:s smittskyddsmyndighet förläggs till Göteborg?
        </p>
      </div>
    </body>
  </text>
</TEI>
