<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0457">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0457</head>
        <author who="i-RsJr1rsFNFbn3SapToHxbM">Britt-Marie Danestig</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>studieavgifter vid universitet och högskolor</topic>
        <docDate when="2004-02-12">den 28 april</docDate>
        <status when="2004-06-01" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GR10457</external_id>
        <debate>
          <turn when="2004-06-01 12:11:23" duration="178">Thomas Östros (S)</turn>
          <turn when="2004-06-01 12:14:13" duration="250">Britt-Marie Danestig (V)</turn>
          <turn when="2004-06-01 12:18:14" duration="149">Tobias Billström (M)</turn>
          <turn when="2004-06-01 12:20:35" duration="265">Thomas Östros (S)</turn>
          <turn when="2004-06-01 12:24:52" duration="282">Britt-Marie Danestig (V)</turn>
          <turn when="2004-06-01 12:29:31" duration="91">Tobias Billström (M)</turn>
          <turn when="2004-06-01 12:30:58" duration="253">Thomas Östros (S)</turn>
          <turn when="2004-06-01 12:35:07" duration="110">Britt-Marie Danestig (V)</turn>
          <turn when="2004-06-01 12:36:49" duration="69">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:457 av Britt-Marie Danestig (v) till utbildningsminister
          Thomas Östros om studieavgifter vid universitet och högskolor
        </IPQ_title>
      </div>
      <div type="IPQuestionBody">
        <p xml:id="i-KkySKPXV9mhbqYiCLs4Ww4">
          En av de viktigaste principerna för den svenska utbildningspolitiken
          har varit att ubildningen vid universitet och högskolor ska vara
          kostnadsfri för studenterna. Även i övriga Europa är huvudprincipen
          att den högre utbilningen finansieras med offentliga medel, till
          skillnad från exempelvis USA där universitetens inkomster till
          största del kommer från privata källor såsom donationer och studieavgifter.
          Den senaste tiden har emellertid alltfler röster höjts, både i
          Sverige och internationellt, för att införa avgifter för studenter.
        </p>
        <p xml:id="i-5yJAKGo7yWDy5jay4bajBt">
          För Vänsterpartiet är lika tillgång till ubildning en grundläggande
          fråga om rättvisa och jämlikhet. Avgifter för utbildning slår
          hårdast mot dem som har sämst ekonomi och kommer från studieovana
          miljöer. Den sociala snedrekryteringen skulle med andra ord öka
          om avgifter infördes. Utbildning är också ett redskap för att
          skapa internationella kontakter och intenationell solidaritet.
          Avgifter kommer att bgränsa det internationella utbytet till studenter
          med goda ekonomiska förutsättningar från länder i västvärlden.
          I propositionen Den öppna högskolan (2001/02:15) slogs det fast
          att en avgiftsfri högskola var en av de viktigaste förutsättningarna
          för att locka fler utländska studenter och öka internationaliseringen
          av de svenska universiteten och högskolorna.
        </p>
        <p xml:id="i-CoRkUt8WoBYaACGEFDaQRC">
          Socialdemokraterna har tidigare delat Vänsterpartiets syn på
          den avgiftsfria högre utbildningen. Det var därför överraskande
          när utbildningsminister Thomas Östros i en artikel på DN Debatt
          den 28 februari i år föreslog att de svenska lärosätena ska ges
          möjlighet att ta emot utländska studenter mot betalning. Den socialdemokratiska
          mellankongressen den 16@18 april tog ställning till detta förslag
          och beslutade att "öppna för högskolorna att (- - -) ta emot fler
          utländska studenter som själva får bekosta sin utbildning."
        </p>
        <p xml:id="i-Hvn6LA6kgyhUrydpeetzgS">
          Vänsterpartiet anser att det är ett mycket olyckligt beslut med
          hänvisning till vad som har sagts ovan, att det försvårar internationellt
          utbyte, men även för att studenter delas in i olika kategorier
          och behandlas olika beroende på vilken bakgrund de har. Vi ser
          det också som en stor risk att införandet av avgifter för studenter
          från länder utanför EES-området kommer att leda till att avgifter
          införs även för andra kategorier studenter. Risken är då även
          stor att avgifterna höjs successivt vilket visas av internationella
          erfarenheter.
        </p>
        <p xml:id="i-5UQFx9bTNt676gj6kqAhy9">
          Storbritannien är det mest aktuella exemplet på vad som kan ske
          när man väl har infört avgifter. Från och med läsåret 1998/99
          infördes en avgift på 1 100 pund per år som ett medel att förstärka
          lärosätenas resurser. Det hävdades dock från många håll att avgiftsnivån
          var för låg för att innebära något verkligt resurstillskott. Därför
          har man nu beslutat att höja avgiften till 3 000 per år från och
          med 2006. Trots detta fortsätter debatten och starka röster hävdar
          att avgifterna måste höjas ytterligare, dels för att utgöra en
          bättre resursförstärkning dels för att förstärka konkurrensen
          mellan lärosätena.
        </p>
        <p xml:id="i-NChnxdshJQizpc6pCoboCs">
          Mot bakgrund av detta vill jag därför ställa följande frågor
          till utbildningsminister Thomas Östros:
        </p>
        <p xml:id="i-CnTb7YonEqKFtJXZnaPHj9">
          1. Kommer statsrådet att medverka till att införa avgifter för
          studenter från länder utanför EES-området som studerar vid svenska
          universitet och högskolor?
        </p>
        <p xml:id="i-KrMdhdbabFRYw99LPq6Jcd">
          2. Om avgifter införs vilka utbildningar avser statsrådet att
          verka för ska vara avgiftsbelagda?
        </p>
        <p xml:id="i-21M6Kmf6d36Fk7wa7i6BpQ">
          3. Kan statsrådet ge exempel på hur höga avgifter den enskilde
          studenten i så fall ska betala?
        </p>
        <p xml:id="i-SFx1uU6tcoNZpb1DmvcMoD">
          4. Om avgifter införs för studenter från länder utanför EES-området
          vilka åtgärder kommer statsrådet att vidta för att garantera att
          detta inte är ett första steg mot att avgifter införs även för
          andra studenter?
        </p>
        <p xml:id="i-PFUw1qUCNjHbAD9wZmPxQm">
          5. Vilka åtgärder kommer statsrådet att vidta för att biståndsprojekt
          och utvecklingssamarbeten inte ska påverkas negativt om studieavgifter
          införs?
        </p>
      </div>
    </body>
  </text>
</TEI>
