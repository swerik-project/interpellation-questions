<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0415">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0415</head>
        <author who="i-GLV4P4jtfPZVZ95YSNxfBh">Åsa Domeij</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>den småskaliga livsmedelsförädlingen</topic>
        <docDate when="2004-04-05">den 5 april</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GR10415</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:415 av Åsa Domeij (mp) till jordbruksminister
          Ann-Christin Nykvist om den småskaliga livsmedelsförädlingen
        </IPQ_title>
      </div>
      <div type="IPQuestionBody">
        <p xml:id="i-WBS9yKbDJbLs2vTKCmoFyF">
          Under flera decennier har livsmedelsförädlingen blivit alltmer
          koncentrerad till stora enheter. Det är särskilt tydligt när det
          gäller slakt och mejerier. Men även förädling av vegetabiliska
          produkter har blivit alltmer storskalig. Det finns flera skäl
          att ifrågasätta den nuvarande utvecklingen. Ett viktigt skäl är
          att långa transporter till slakterierna är förkastliga ur djurskyddssynpunkt.
          Ur djurens synvinkel är det allra bäst om man helt kan undvika
          transporter och slakta på gården, eftersom lossning och lastning
          innebär mycket stress. För Krav-uppfödarna är problemet med slakterinedläggningarna
          särskilt tydligt eftersom det är så få slakterier som tar emot
          Krav-slakt.
        </p>
        <p xml:id="i-BSWFxy7VxsSfUzYVkJdScZ">
          Ur konsumentsynpunkt innebär storskaligheten mer av likriktning
          och att det blir svårare att få tag i spännande produkter producerade
          med hantverksmässig omsorg. Det ligger i sakens natur att produkter
          som endast produceras i mindre skala erbjuder konsumenterna en
          större mångfald. Som konsument kan man också vilja ha möjligheten
          att gynna lokalt producerade alternativ för att minimera transporterna.
        </p>
        <p xml:id="i-VLz8xkGTRqsuRfQdTk4Lrr">
          Det är positivt att ta till vara lokalt producerade råvaror för
          lokal förädling. Småskalig livsmedelsförädling har möjlighet att
          utvecklas i glesbygd och bidra med intressanta arbetstillfällen
          i bygder där arbetsmarknaden är svag.
        </p>
        <p xml:id="i-4Ei3Qej8MnTdY8go69NZkZ">
          För att utveckla småskalig livsmedelsförädling behöver man dels
          undanröja hinder som hämmar utvecklingen och dels skapa möjligheter.
          I Jämtland finns projektet Eldrimner som utbildar livsmedelsförädlare
          i såväl själva förädlingen som ekonomi och marknadsföring. Projektet
          har varit lyckosamt och bidragit till att få i gång lönsamma små
          livsmedelsföretag. Det är viktigt att Eldrimner får en långsiktig
          finansiering och att konceptet kan utvecklas i hela landet. Inom
          ramen för EU:s nya livsmedelspolitik finns möjlighet att satsa
          på marknadsfrämjande åtgärder. I en sådan satsning bör ekologisk
          produktion och småskalig livsmedelsförädling särskilt uppmärksammas.
        </p>
        <p xml:id="i-ABWBqrNQdyFk6dwaNza1Fu">
          Småskalig slakt har en stor möjlighet att utvecklas. I länder
          som Österrike och Tyskland finns det många gårdsslakterier. Österrike
          har 5 000 gårdsslakterier medan det endast finns 35 stycken i
          Sverige. Det är alltså inte några EU-regler som förhindrar att
          man skapar bättre konkurrensvillkor för gårdsslakterierna. Regler
          och avgifter behöver anpassas så att gårdsslakterierna får en
          möjlighet att expandera. Livsmedelsverket har fått i uppdrag att
          se över den småskaliga slaktens situation. Men det är inte första
          gången som frågan diskuteras. Den här gången är det viktigt att
          översynen leder till positiva resultat.
        </p>
        <p xml:id="i-S4FnP3eJhHP9opaKsyJqyp">
          Avser jordbruks- och konsumentministern att verka för att särskilda
          marknadsfrämjande åtgärder för produkter från småskalig livsmedelsförädling
          införs?
        </p>
        <p xml:id="i-DFBtWKGZCveT3fneYWtvej">
          Hur avser jordbruks- och konsumentministern att verka för att
          behovet av långsiktig finansiering av utbildning säkras då det
          gäller småskalig livsmedelsförädling?
        </p>
        <p xml:id="i-Gzqwi8UsHm6sgUmyeyGFNL">
          Avser jordbruks- och konsumentministern att verka för att den
          småskaliga slakten får förutsättningar att konkurrera med storskalig
          slakt som exempelvis i Österrike?
        </p>
        <p xml:id="i-HHgBaBY5zEbeiaJP74v6FP">
          Avser jordbruks- och konsumentministern att ta initiativ för
          att etablera en handlingsplan för att utveckla småskalig livsmedelsförädling?
        </p>
      </div>
    </body>
  </text>
</TEI>
