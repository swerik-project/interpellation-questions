<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0408">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0408</head>
        <author who="i-BUsYTbnmyQrtHXSA2gEp9T">Torsten Lindström</author>
        <recipient who="i-HxcQkHC9fDSzkJWgvdhDEF">Lena Hallengren</recipient>
        <topic>validering</topic>
        <docDate when="2004-04-02">den 2 april</docDate>
        <status when="2004-04-14" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GR10408</external_id>
        <debate>
          <turn when="2004-04-14 11:55:49" duration="241">Lena Hallengren (S)</turn>
          <turn when="2004-04-14 11:59:46" duration="235">Torsten Lindström (Kd)</turn>
          <turn when="2004-04-14 12:03:37" duration="163">Lena Hallengren (S)</turn>
          <turn when="2004-04-14 12:06:16" duration="235">Torsten Lindström (Kd)</turn>
          <turn when="2004-04-14 12:10:07" duration="219">Lena Hallengren (S)</turn>
          <turn when="2004-04-14 12:13:42" duration="138">Torsten Lindström (Kd)</turn>
          <turn when="2004-04-14 12:15:57" duration="108">Lena Hallengren (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:408 av Torsten Lindström (kd) till statsrådet
          Lena Hallengren om validering
        </IPQ_title>
      </div>
      <div type="IPQuestionBody">
        <p xml:id="i-MKi4ne9Vj6LtzN5MWJgaAx">
          Dagens samhälle är och blir framöver i allt högre grad ett kunskapssamhälle.
          I ett kunskapssamhälle är det avgörande att ta till vara människors
          kunskaper. Det handlar om kunskaper både hos svenskar med lång
          yrkeserfarenhet men utan formell dokumentation och hos de nya
          svenskar som vill komma in på arbetsmarknaden men som i dag de
          facto hindras att komma in på den.
        </p>
        <p xml:id="i-5HjvKoY9e6cSWPq2sWaPLE">
          För att Sverige ska utvecklas som kunskapssamhälle är det också
          nödvändigt att småföretagens behov av kvalificerad arbetskraft
          tillgodoses. Bristen på arbetskraft är det enskilt största tillväxthindret
          för mer än vart femte småföretag. Av de företag som anser sig
          ha expansionsmöjligheter är det en än större andel, 28 %, som
          betraktar arbetskraftsbristen som ett avgörande problem. Det handlar
          om brister inom yrken som inte traditionellt setts som teoretiska
          utan mer praktiska. Detta är utomordentligt allvarligt eftersom
          företagens och därmed Sveriges ekonomiska utveckling hindras.
        </p>
        <p xml:id="i-HiDufWrE8d7w4RXCfTDa6p">
          Kristdemokraterna menar att validering behöver utvecklas som
          en metod för att faktiska kunskaper och reell kompetens ska tas
          till vara. Det handlar om olika metoder för att uppskatta och
          värdera människors kunskaper. Utmaningen att värdera och utgå
          från människors varierande kunskaper rör flera olika grupper.
          För Sveriges framtid som välfärdsstat är det nödvändigt att lösa
          denna utmaning inte minst med tanke på den stora brist på arbetskraft
          som kommer framöver.
        </p>
        <p xml:id="i-RFRPJ5Dn3mbc7TvNUqpQ1T">
          Regeringen fick i oktober 2001 slutbetänkandet från Valideringsutredningen
          med en rad förslag om hur valideringen kan utvecklas som ett instrument.
          Regeringens respons på denna var en departementspromemoria, inte
          den utlovade propositionen. En statlig delegation har nu inrättats,
          med ett tidsbegränsat uppdrag från 2004 till 2007 att främja och
          stödja metoder och system för validering. Centrum för flexibelt
          lärande (CFL) är värdmyndighet för delegationen. Kristdemokraterna
          menar att problemen kring validering inte löses genom att inrätta
          en ny myndighet. Den 22 mars publicerades delegationens hemsida,
          nära fyra månader efter att delegationen inlett sitt arbete. Hemsidan
          är snygg men saknar svar på de innehållsmässiga frågeställningarna.
          Vad gör delegationen och när kommer några resultat?
        </p>
        <p xml:id="i-U84mw5ikXSj2Zvf7na32xY">
          Ett väl fungerande system för validering är av stor betydelse,
          såväl för personer med låg formell utbildning och en hög grad
          av erfarenhetsbaserad kunskap som för personer som har genomgått
          utbildning i otraditionella former, här hemma eller utomlands.
          I direktivens sparsmakade målformulering från 18 december 2004
          saknas mycket. Det är den passiva politiken i ett nötskal.
        </p>
        <p xml:id="i-KzzxoW7eaTJERJocdtZJNk">
          Ett område som är viktigt att uppmärksamma är rättssäkerheten.
          Eftersom validering handlar om att bedöma reell kompetens, så
          blir bedömningarna subjektiva. Det finns en risk för variationer
          mellan bedömare om man sätter dem att bedöma samma reella kompetens.
          Det måste därför rimligen finnas en instans för att pröva valideringar.
        </p>
        <p xml:id="i-7MX7qDNJWbcpcJ8nWvfc3Z">
          Mot bakgrund av det ovan anförda vill jag fråga statsrådet:
        </p>
        <p xml:id="i-YFf23CBPgPfcJQLFHGRgV3">
          Vad avser ministern att göra för att säkerställa rättssäkerheten
          i validering av reell kompetens?
        </p>
        <p xml:id="i-UuEXZ44UD3x2EkA2PsBwFu">
          Vad avser ministern att göra för att möjliggöra överprövning
          av valideringar?
        </p>
        <p xml:id="i-Kyi7CrsHovtrgTBXhV34Ah">
          Vad avser ministern att göra för att valideringsdelegationen
          ska nå ut även på lokal nivå?
        </p>
      </div>
    </body>
  </text>
</TEI>
