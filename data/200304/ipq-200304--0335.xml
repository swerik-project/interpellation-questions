<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0335">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0335</head>
        <author who="i-WsL6SwK6LQaRZcU4RUxvKD">Linnéa Darell</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>insatser från arbetsförmedlingen</topic>
        <docDate when="2004-03-09">den 9 mars</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GR10335</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:335 av Linnéa Darell (fp) till statsrådet
          Hans Karlsson om insatser från arbetsförmedlingen
        </IPQ_title>
      </div>
      <div type="IPQuestionBody">
        <p xml:id="i-SFx1YrRiHo6gr1HLjh8bAa">
          Den 3 mars presenterade Kommun- och Landstingsförbundet tillsammans
          med Socialstyrelsen och Riksförsäkringsverket rapporten Rehabilitering
          eller utanförskap. I rapporten framgår det att 80 procent av de
          som är sjuka, arbetslösa och saknar ersättning från sjukförsäkringen
          och får socialbidrag, inte får rehabilitering. I rapporten konstateras
          också att "denna grupp tycks inte höra hemma någonstans inom det
          svenska socialförsäkringssystemet". De skriver vidare att varje
          individ måste ges möjlighet att arbeta utifrån sin förmåga och
          efterlyser insatser från bland annat arbetsmarknadsorganen.
        </p>
        <p xml:id="i-YbPh4hHry3j7gmg7gMaPUp">
          Det finns flera personer, som saknar arbete, och som varit långtidssjuka.
          Behovet för dem att få hjälp med ett nytt jobb och/eller en kompletterande
          utbildning är stort. Den naturliga samhällsinstansen borde vara
          arbetsförmedlingen. Trots det vittnar dessa arbetssökande om hur
          man möts med oförståelse för sitt behov av stöd och rådgivning.
          Även om man är friskförklarad från sin sjukdom är man naturligtvis
          mycket sårbar, då man söker sig ut på arbetsmarknaden igen. Kanske
          är man också i behov av en kompletterande utbildning. Även här
          finns anledning att fråga vilket uppdrag och ansvar arbetsförmedlingarna
          har.
        </p>
        <p xml:id="i-MUvZFsovQASnDLA2WUtQBL">
          I riksdagens beslut om finansiell samordning krävs att arbetsförmedlingen
          ingår i det lokala samordningsarbetet. Vid den utfrågning som
          socialförsäkringsutskottet höll före beslutet och också i andra
          uttalanden från arbetsmarknadsmyndigheten framgick att där inte
          fanns intresse att delta i samverkan med andra samhällsorgan för
          att finna lösningar kring enskilda individer.
        </p>
        <p xml:id="i-Fb33DrvVdXFb2HhGXeXhxm">
          Mina frågor till statsrådet är:
        </p>
        <p xml:id="i-7KamHF7mse6FykeZv147SD">
          1. Vilket uppdrag avser statsrådet att ge arbetsförmedlingen
          när det gäller arbetslösa sjuka eller friskförklarade tidigare
          långtidssjuka personer?
        </p>
        <p xml:id="i-RJSJnv9RPRmxfg3EpDJERr">
          2. Vad avser statsrådet att göra för att Finsam-aktiviteter ska
          komma igång ute i landet?
        </p>
        <p xml:id="i-Ezxyp4YnZ6Txoabtb5U4GR"/>
      </div>
    </body>
  </text>
</TEI>
