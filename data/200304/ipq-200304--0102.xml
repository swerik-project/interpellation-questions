<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0102">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0102</head>
        <author who="i-Ty8QCuVFBPKpfBLfr6zVqn">Berit Högman</author>
        <recipient who="i-HxcQkHC9fDSzkJWgvdhDEF">Lena Hallengren</recipient>
        <topic>ungdomars situation</topic>
        <docDate when="2003-11-12">den 12 november</docDate>
        <status when="unknown" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GR10102</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:102 av Berit Högman (s) till statsrådet
          Lena Hallengren om ungdomars situation
        </IPQ_title>
      </div>
      <div type="IPQuestionBody">
        <p xml:id="i-TULCq5CN1DMgfty83etodq">
          Ungdomar är betydelsefulla. Ungdomar är inte bara framtiden.
          De är också en viktig del av samhället. I december 1999 antog
          riksdagen ett antal mål för den nationella ungdomspolitiken. Bland
          annat slås fast att ungdomar ska ha goda förutsättningar att leva
          ett självständigt liv. Ungdomar ska ha verklig möjlighet till
          inflytande och delaktighet och deras engagemang, skapande förmåga
          och kritiskt tänkande ska tas till vara som en resurs.
        </p>
        <p xml:id="i-9ghY8wMvPrQZikyUD7YD4X">
          Sveriges demografiska utveckling @ med en åldrande befolkning
          och allt färre som ska försörja alltfler @ är problematisk. För
          att bättre tillvarata den kraft och de resurser som unga människor
          utgör bör riksdag och regering därför särskilt uppmärksamma ungdomars
          livssituation.
        </p>
        <p xml:id="i-FcFFK3tn5eZMdgz6M73K9">
          I dagens samhälle behöver ungdomar gymnasieutbildning i allt
          högre utsträckning samt dessutom ofta annan utbildning för att
          kunna få en anställning. Under senare år har också åtskilliga
          förstärkningar och insatser gjorts för att bland annat stimulera
          och underlätta för ungdomar att studera. I dag går exempelvis
          50 % av gymnasieeleverna vidare till högre studier vid universitet
          och högskolor. Dock är det mycket problematiskt att ca 30 % av
          ungdomskullarna inte fullföljer sina studier utan lämnar gymnasiet
          med ofullständiga betyg. Detta innebär att många ungdomar hamnar
          utanför i tidig ålder och får därmed svårigheter att komma in
          på arbetsmarknaden. De drabbade hamnar i en ond cirkel, med försvagad
          självkänsla, bristande motivation och känslor av att inte vara
          behövd. Därutöver ges den enskilde inte möjlighet till egen försörjning
          genom arbete.
        </p>
        <p xml:id="i-L9pF9mS21MCXvJQfCbqNPy">
          I en tid när arbetslösheten är i stigande vittnar många unga
          om att kommunernas ungdomsansvar inte fungerar på ett tillräckligt
          sätt. Alltfler ungdomar, som inte klarat gymnasiestudierna på
          ett tillfredsställande vis, studerar vid våra folkhögskolor och
          komvuxenheter. I förlängningen innebär detta att de vuxna som
          är i behov av dessa studieformer inte kan beredas plats. Inom
          några år ökar ungdomskullarna igen. Om nuvarande trend håller
          i sig @ med en hög andel ungdomar som lämnar gymnasieskolan utan
          fullständiga betyg som därmed utestänger dem från möjligheter
          @ behövs beredskap för att möta dessa ungdomars behov och förväntningar.
        </p>
        <p xml:id="i-2XLwAmgnGvpJhNdRR6YMJS">
          Mot bakgrund av detta vill jag fråga statsrådet:
        </p>
        <p xml:id="i-YMZhMfzZtZf4v4gZ8WEYVJ">
          1. Vilka åtgärder avser statsrådet att vidta för att särskilt
          uppmärksamma ungdomars livssituation?
        </p>
        <p xml:id="i-VBpj9uHsvJVwt91BSTwTdX">
          2. Vilka åtgärder avser statsrådet att vidta för att underlätta
          för de ungdomar som lämnar gymnasiet med ofullständiga betyg?
        </p>
      </div>
    </body>
  </text>
</TEI>
