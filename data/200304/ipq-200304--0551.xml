<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0551">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0551</head>
        <author who="i-C44sMEE9ocAndjedeN9fLp">Yvonne Ruwaida</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>rättssäkerheten för terroristanklagade</topic>
        <docDate when="2004-05-21">den 21 maj</docDate>
        <status when="unknown" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GR10551</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:551 av Yvonne Ruwaida (mp) till utrikesminister
          Laila Freivalds om rättssäkerheten för terroristanklagade
        </IPQ_title>
      </div>
      <div type="IPQuestionBody">
        <p xml:id="i-RZN8eGzvTU9L9uJo5JBND3">
          Justitieminister Thomas Bodström har medgett att han informerats
          om att amerikansk underrättelsetjänst var inblandad i avvisningen
          av de två egyptier som avvisades 2001. Samma sak ska enligt Bodström
          ha skett fler gånger.
        </p>
        <p xml:id="i-JjKheJVrK4yH17FQFcnssf">
          Dessa uppgifter är naturligtvis väldigt allvarliga då det kan
          diskuteras om relationen Säpo har med utländsk tjänst är förenlig
          med svensk alliansfrihet. Och det är allvarligt att regeringen
          har haft kännedom om Säpos agerande utan att diskutera frågan
          med alla riksdagens partier och utan att, vad vi vet, agera i
          frågan.
        </p>
        <p xml:id="i-CQtyErtseR6SoyxiCoXDR7">
          Efter den 11 september så har rättssäkerhet och användandet av
          tvångsmedel hamnat i en gråzon där man varken tillämpar vanlig
          brottslagstiftning eller internationell rätt. Det har blivit vanligt
          att man agerar i samarbete mellan länders säkerhetstjänst med
          full tillit till varandras uppgifter eller på grundval av indicier.
          I "kampen mot terrorism" har människor med muslimsk tro eller
          kulturbakgrund varit de som har blivit mest utsatta. Rättsstaten,
          folkrätten och mänskliga rättigheter har blivit urholkade av "kriget
          mot terrorism".
        </p>
        <p xml:id="i-XcxGq4zf7N9m119m9MQEYx">
          Några som befinner sig i denna rättslösa situation är 4 000 Muhajedinmedlemmar,
          varav nio är svenska medborgare, som sitter fängslade i Camp Ashraf
          i Irak. Fångarna som har varit aktiva i Mujahedin har hållits
          i fångläger i över sex månader utan att få sin sak prövad, vilket
          strider mot Genèvekonventionen. Dessa riskerar dessutom att lämnas
          över till Iran, där de hotas av tortyr och avrättning. Dessa människor
          borde ha rätt att få sin sak prövad och få juridiskt ombud.
        </p>
        <p xml:id="i-9bzSfwZc3vKX1qfrWeUmWV">
          Gör utrikesministern bedömningen att Säpos agerande är förenligt
          med svensk alliansfrihet?
        </p>
        <p xml:id="i-PXpepB2NjrwH1Rw1xsW63V">
          Gör utrikesministern bedömningen att regeringen borde ha informerat
          alla riksdagens partier i frågan om Säpos relation med utländsk
          tjänst?
        </p>
        <p xml:id="i-MUJCgYyrVPAmP5aynGKC9Q">
          Hur avser ministern att agera för att förbättra rättssäkerheten
          i användandet av tvångsmedel nationellt och internationellt?
        </p>
        <p xml:id="i-RyhLr5SpZqP4h4hNW56xLv">
          Hur avser ministern att agera för att de svenska medborgare som
          befinner sig i fångläger i Irak och hotas av förvisning till Iran
          ska få sin sak prövad?
        </p>
        <p xml:id="i-MkouUfUMBWsLWzd711AgzA">
          Hur avser ministern att agera för att de svenskar som sitter
          i fångläger Camp Ashraf ska få sin sak prövad?
        </p>
      </div>
    </body>
  </text>
</TEI>
