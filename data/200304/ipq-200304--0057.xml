<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0057">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0057</head>
        <author who="i-BUYvEhrSc9gnHcd6iS4eDJ">Allan Widman</author>
        <recipient who="i-CcdZckB2ErC625pmVtogZg">Leni Björklund</recipient>
        <topic>Försvarsmaktens grundorganisation</topic>
        <docDate when="2003-10-27">den 27 oktober</docDate>
        <status when="unknown" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GR1057</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:57 av Allan Widman (fp) till försvarsminister
          Leni Björklund om Försvarsmaktens grundorganisation
        </IPQ_title>
      </div>
      <div type="IPQuestionBody">
        <p xml:id="i-5L4F2KHEyWKeABMqFvZuv6">
          Vid regeringssammanträde den 28 augusti 2003 fattades beslut
          om tillsättande av en arbetsgrupp för att utarbeta underlag avseende
          en förändrad grundorganisation för Försvarsmakten inför nästa
          års försvarsbeslut. I samband med tillsättningen fattades också
          beslut om vilka riktlinjer som skulle gälla för gruppens arbete.
        </p>
        <p xml:id="i-5JvVmrWZBKgSVBvh25xWYZ">
          I en särskild bilaga till regeringsbeslutet angavs utgångspunkter,
          uppgifter och de aspekter som arbetsgruppen skulle anlägga på
          sina förslag. Särskilt de sistnämnda är av intresse eftersom de
          kommer att vägleda gruppen i valet av vilka förband som kommer
          att avvecklas, finnas kvar eller eventuellt flyttas.
        </p>
        <p xml:id="i-CZW4a2aLRTQxCEW3eGoFnV">
          De olika aspekterna, som synes sakna inbördes prioritering, redovisas
          under olika rubriker. Först nämns försvarspolitiska och ekonomiska
          aspekter, vilka i stor utsträckning hänger samman. Som en särskild,
          tredje punkt anges att regionalpolitiska aspekter ska vägas in
          vid utformningen av grundorganisationen. Berörda regioners sårbarhet
          ur regionalpolitiska och arbetsmarknadspolitiska synvinklar ska
          beaktas. Därutöver ska, enligt regeringen, särskild hänsyn tas
          till försvarsmaktsberoendet, det vill säga andelen sysselsatta
          i Försvarsmakten i förhållande till det totala antalet sysselsatta.
        </p>
        <p xml:id="i-PiaR8WFYjmopoXPFc7YqoU">
          Försvarsmakten har i dag fyra, välkända huvuduppgifter: att försvara
          landet mot väpnat angrepp, att skydda dess territoriella integritet,
          att bidra till fred och säkerhet i omvärlden och att stärka samhället
          vid svåra påfrestningar i fredstid. Även om vissa av dem är föremål
          för diskussion och snart kan komma att ändras, så utgör de nuvarande
          huvuduppgifterna i vart fall goda exempel på till vilka ändamål
          som myndighetens resurser kan och bör användas. Därmed bör de
          även vägas in i övervägandet om en framtida grundorganisation.
        </p>
        <p xml:id="i-3w3Q7RQ4jVa6p9nhCvNM5z">
          När det gäller de regional- och arbetsmarknadspolitiska aspekterna
          saknar dessa motsvarande koppling. I stället för att stärka myndighetens
          förutsättningar att lösa nuvarande och framtida uppgifter riskerar
          de att få en rakt motsatt effekt. Genom att väga in ovidkommande
          hänsyn kan inte en effektiv medelshantering garanteras. Vi får
          helt enkelt inte bästa möjliga försvar för de resurser som anslås.
        </p>
        <p xml:id="i-RhGAYLPm7iy8nw6H3TWtWL">
          Under 1990-talet färgades olika försvarsbeslut i stor utsträckning
          av regional- och arbetsmarknadspolitik. I åtminstone ett fall
          erkände regeringen öppet att regionalpolitiken fällde avgörandet
          för vilket förband som skulle behållas. Förmodligen är det ingen
          djärv gissning att sådana hänsyn, med motsvarande resultat, varit
          vägledande även i andra fall.
        </p>
        <p xml:id="i-GLJgzmDCGgL6aAXVcALD31">
          Över huvud taget så förefaller utformningen av vårt militära
          försvar påverkas av många olika faktorer som inte är direkt kopplade
          till vår förmåga och strävan att optimera denna med till buds
          stående medel.
        </p>
        <p xml:id="i-V2Vfxjp54tjvo8ym1W7fpZ">
          Är försvarsministern beredd att vidta några åtgärder för att
          garantera att den framtida grundorganisationen i större utsträckning
          styrs av de krav som fullgörandet av Försvarsmaktens huvuduppgifter
          ställer?
        </p>
      </div>
    </body>
  </text>
</TEI>
