<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0017">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0017</head>
        <author who="i-PRFN1BS8QWUhjjGAM8w3Fj">Maud Olofsson</author>
        <recipient who="i-3kVCtR7mCK6mW2F6oaBMR5">Göran Persson</recipient>
        <topic>långsiktig finanspolitisk stabilitet</topic>
        <docDate when="2003-10-02">den 2 oktober</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GR1017</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:17 av Maud Olofsson (c) till statsminister
          Göran Persson om långsiktig finanspolitisk stabilitet
        </IPQ_title>
      </div>
      <div type="IPQuestionBody">
        <p xml:id="i-CQ4RYQjtDvyqy2qyycFBtc">
          I augusti under folkomröstningskampanjen om euron firade Socialdemokraterna
          och LO med pukor och trumpeter den buffertuppgörelse som träffades.
          Buffertuppgörelsen innebar att ett ekonomiskt råd skulle inrättas,
          kommunernas ekonomi skulle bli buffert, mer AMS-politik, användandet
          av moms och arbetsgivaravgifter som konjunkturregulatorer och
          sist men inte minst ett höjt överskottsmål till 2,5 %. Det sistnämnda
          sades i uppgörelsen mellan LO och Socialdemokraterna gälla oavsett
          utgången i folkomröstningen.
        </p>
        <p xml:id="i-GYxRx1oU2mNkaYCWh5msQu">
          Så sent som i budgetdebatten på förmiddagen den 22 september
          2003 lät finansminister Ringholms retorik påskina att ett höjt
          överskottsmål från 2 till 2,5 % var på gång. Budgeten sade dock
          något helt annat. När måndagseftermiddagen kom så kunde vi alla
          höra finansministern på radio. Då var helt plötsligt uppgörelsen
          mellan LO och socialdemokratin noll och intet värd. Någon höjning
          av överskottsmålen var inte aktuell.
        </p>
        <p xml:id="i-GPxYhbsJczteWbCijFrZNC">
          Det är i allra högsta grad viktigt för medborgarna att få veta
          vad som gäller med tanke på att ett förändrat överskottsmål innebär
          skattehöjningar, alternativt neddragningar eller en kombination
          av båda. Då finansministern inte kunnat ge klart besked vore det
          bra om statsministern kunde göra det.
        </p>
        <p xml:id="i-Gq5Lc5cb8iwnzof3pKRdRE">
          Det är av största vikt att det är ordning och reda i statens
          finanser. Därför är det oroande att statens lånebehov enligt statsbudgeten
          beräknas uppgå till 41,5 miljarder kronor under 2004. Så byggs
          inte långsiktigt stabila och stadiga statsfinanser.
        </p>
        <p xml:id="i-FgjxQAgeLGzJeHajRKG1u5">
          Min fråga till statsministern är därför:
        </p>
        <p xml:id="i-JN1MLbfVQVNyboXG38rY8f">
          Vilka åtgärder avser statsministern att vidta för att uppnå långsiktig
          finanspolitisk stabilitet?
        </p>
      </div>
    </body>
  </text>
</TEI>
