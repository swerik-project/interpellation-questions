<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0074">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0074</head>
        <author who="i-HAhJoyMXKr6u13gLG6SszU">Hillevi Engström</author>
        <recipient who="i-CcdZckB2ErC625pmVtogZg">Leni Björklund</recipient>
        <topic>den nationella insatsstyrkan inom polisen</topic>
        <docDate when="2003-11-05">den 5 november</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR1074</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:74 av Hillevi Engström (m) till försvarsminister
          Leni Björklund om den nationella insatsstyrkan inom polisen
        </IPQ_title>
      </div>
      <div type="IPQuestionBody">
        <p xml:id="i-Dxa6RZ5kkW5vZQ1MFg2eb6">
          Den nationella insatsstyrkan (NI) inom polisen som numera, tack
          vare beslut i riksdagen, finns inom Rikskriminalpolisen har inneburit
          ett välbehövligt resurstillskott av mycket hög kvalitet. Tidigare
          fanns NI placerad inom Polismyndigheten i Stockholms län. NI är
          nu en gemensam resurs för hela landets polismyndigheter och besitter
          en mycket hög specialistkompetens inom olika specifika områden.
        </p>
        <p xml:id="i-WHP68Loh9ZoCtpyNrtpLyX">
          Huvuduppgiften är att bekämpa terrorangrepp mot Sverige i form
          av kapningssituationer, kidnappningar, gisslantagande, angrepp
          mot viktiga samhällsintressen och riskobjekt som kärnkraftverk.
          Utöver huvuduppgiften har styrkan särskilt förhandlingskompetens,
          kunskap i sprängning, inbrytning och fritagning samt kunskaper
          i bordning av fartyg, dykning och klättring. Styrkans särskilda
          kompetens finns inte inom den vanliga polisverksamheten.
        </p>
        <p xml:id="i-ECx8k996rz3F7JzSSnCHcv">
          Inte bara i brottsärenden som gisslandramat i Dalarna för en
          tid sedan, där styrkans förhandlingskompetens ledde till ett lyckosamt
          slut, utan ytterligare våldsanvändning, används personalen inom
          NI även för annan hjälp till olika myndigheter. Vid behov kan
          NI även användas i komplicerade räddningsuppdrag och vara en resurs
          för Räddningstjänsten.
        </p>
        <p xml:id="i-JZCXRq4qcxeX3LyWn7S3JY">
          Insatsstyrkan har ständig beredskap och är insatsberedd med åtta
          man inom en timmes tid räknat från Stockholm. Men, vid uppgifter
          i andra delar av landet är transportmöjligheterna mycket besvärliga.
          Biltransporter har tvingats ske så långt bort som till Umeå. Många
          timmar på väg i hög hastighet medför förutom risker även att personalen
          inte är i bästa form när insatsen ska genomföras. Tidsåtgången
          är också många gånger avgörande för resultatet.
        </p>
        <p xml:id="i-AYkXkfhgJtRPfc3SKjFswB">
          Tyvärr har inte polisens helikoptrar den kapacitet som behövs.
          De har endast möjlighet att transportera två till tre poliser
          med full packning. Ett annat transportalternativ kan vara att
          köpa in helikoptertjänster på den civila marknaden till mycket
          höga kostnader.
        </p>
        <p xml:id="i-WSdMK5JxTP1Y5jTQuZgPhe">
          Mot denna bakgrund vill jag ställa följande frågor:
        </p>
        <p xml:id="i-F3HGHfeCLK1pvjekLZ6wzd">
          1. Vilka åtgärder avser försvarsministern att vidta för att möjliggöra
          för den nationella insatsstyrkan att använda Försvarsmaktens resurser
          i form av personal och helikoptrar och i vissa fall båtar för
          det civila samhället?
        </p>
        <p xml:id="i-VRXdKVaVySh1f4Y3kBVyS">
          2. Avser ministern att i den mån det behövs initiera lagändringar
          för att denna möjlighet ska kunna öppnas?
        </p>
      </div>
    </body>
  </text>
</TEI>
