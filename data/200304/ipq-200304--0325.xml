<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0325">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0325</head>
        <author who="i-nX9ipUS8FhkbQHkWWytwf">Ulf Nilsson</author>
        <recipient who="i-HxcQkHC9fDSzkJWgvdhDEF">Lena Hallengren</recipient>
        <topic>antalet förskollärare</topic>
        <docDate when="2004-03-03">den 3 mars</docDate>
        <status when="unknown" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GR10325</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:325 av Ulf Nilsson (fp) till statsrådet
          Lena Hallengren om antalet förskollärare
        </IPQ_title>
      </div>
      <div type="IPQuestionBody">
        <p xml:id="i-UGkyLW7uyuc9DDAxsEkfoj">
          Folkpartiet har länge drivit att utbildade förskollärare ska
          vara ansvariga för den pedagogiska verksamheten i förskolan. Att
          begreppet "dagis" har ersatts av en pedagogisk förskola med egen
          läroplan måste självfallet innebära att huvuddelen av personalen
          har en pedagogisk utbildning.
        </p>
        <p xml:id="i-K3LYePRF1N621qMCREb8Jj">
          Regeringen har @ ibland @ framfört samma tankegångar. Men ibland
          svävar man på målet. Nu har regeringen infört en kort eftergymnasial
          utbildning för dem som arbetar i förskolan. Enligt min mening
          riskerar vi att åter hamna i det tänkande som fanns förr, när
          man kunde utbilda sig på gymnasiet eller gå i kortkurser för att
          "passa barn". Samtidigt finns en risk att den typen av kortutbildning
          mera tillfredsställer behovet av arbetsmarknadsåtgärder än behovet
          av utbildad personal i förskolan.
        </p>
        <p xml:id="i-Bj4poSxHoHNNvwGU8HCxuR">
          Den snabbutbildning som nu införs riskerar att ytterligare minska
          förskollärarrekryteringen, om den ger nästan samma lön och status
          som tre och ett halvt års utbildning. Risken är att statusen på
          förskolläraryrket sjunker och att bristen på förskollärarna förvärras.
          Färre förskollärare kan inte ersättas av fler barnskötare.
        </p>
        <p xml:id="i-4zz5syazV9vKNWiXRJFH7U">
          Folkpartiet anser att olika yrkesgrupper behövs i förskolan och
          att barnskötare gör en viktig insats, men det måste göras tydligt
          att förskollärarna har en annan roll och att de ska vara ansvariga
          för den pedagogiska verksamheten. Därför är det viktigt att underlätta
          för barnskötare att vidareutbilda sig till förskollärare.
        </p>
        <p xml:id="i-9gFegGGBVX9fjoCeLDcbUQ">
          Visst återfinns förskollärarutbildningen fortfarande på högskolenivå,
          men den har blivit anonym genom att den ingår som ett av många
          yrkesval i ett och samma block. Antalet personer som vill bli
          förskollärare har minskat sedan den nya lärarutbildningen infördes.
          Förskolan tar allt mindre plats i utbildningen och därmed även
          i studenternas diskussioner.
        </p>
        <p xml:id="i-NqLeopifTxZtzUQ3n4R68Y">
          Det är viktigt att förskollärarutbildningen ges en ordentlig
          plats i lärarutbildningen. Bland alla lärarstudenter i den nya
          lärarutbildningen är blivande förskollärare en liten grupp studenter.
          Detta innebär att frågor som rör förskolan lätt kommer bort under
          de terminer då alla lärarinriktningar läser gemensamt. Folkpartiet
          vill helst återinföra förskollärarutbildningen som en egen utbildning
          men skulle se positivt också på om regeringen ville ta åtminstone
          något steg i rätt riktning. Exempelvis borde man kunna överväga
          att göra förskolläraryrket till en tydlig ingång i lärarutbildningen
          eller att skapa en inriktning som är inriktad mot förskolan. Då
          görs valet tydligare för studenterna.
        </p>
        <p xml:id="i-CA2EziMgGdmpyPZ65Q7gpr">
          Jag vill därför fråga ministern vilka åtgärder hon ämnar vidta
          för att öka antalet förskollärare.
        </p>
      </div>
    </body>
  </text>
</TEI>
