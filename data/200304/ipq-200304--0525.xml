<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0525">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0525</head>
        <author who="i-MtQDAwnav9eHyeftxbQLvf">Inger René</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>förmögenhetsskatt</topic>
        <docDate when="2004-05-19">den 19 maj</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GR10525</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:525 av Inger René (m) till finansminister
          Bosse Ringholm om förmögenhetsskatt
        </IPQ_title>
      </div>
      <div type="IPQuestionBody">
        <p xml:id="i-BN5fQMzugUPYmWSMmfRAkc">
          Förmögenhetsskatt tas ut med 1,5 % på nettoförmögenheter som
          överstiger ett lågt satt fribelopp. Till detta finns det vissa
          begränsningar för dem med de allra lägsta inkomsterna, men bara
          om förmögenheten inte överskrider ett visst belopp. Riktigt förmögna
          personer, som storägare av aktier, ägare av onoterade tillgångar
          och andra typer av fastigheter exempelvis jord- och skogsfastigheter,
          slipper betala fastighetsskatt eller har betydande möjligheter
          att minska den. De som är förmögna på riktigt kan planera bort
          sin skatt men för vanligt folk, som bara är förmögna på papperet,
          står dessa möjligheter inte till buds.
        </p>
        <p xml:id="i-SDCJmgMBFJ7FLxRQSRzcqK">
          Förmögenhetsskatten diskuteras och ältas @ vanliga människor
          får gå från sina hus och hem @ samtidigt driver regeringens inaktivitet
          mer och mer kapital ut ur landet med de konsekvenser för tillväxt
          det för med sig.
        </p>
        <p xml:id="i-NRhyQtYhMfJa3TBGvyPAdn">
          I tidigare interpellationsdebatter kring förmögenhetsskatten
          har finansministern hänvisat till pågående förhandlingar med regeringens
          stödpartier.
        </p>
        <p xml:id="i-8UiWHcwJoCW8PneoCqku9x">
          Enligt en artikel i Aftonbladet i april säger statsminister Göran
          Persson att förmögenhetsskatten ska reformeras. Beslut ska fattas
          i samband med budgetpropositionen i höst. I samma artikel redogjorde
          statsministern också för sin syn på förmögenhetsskatten i framtiden
          och kraven från näringslivet om att slopa den. "Man skall ha skatter
          som fungerar. Det finns tyvärr ett inslag i förmögenhetsskatten
          som gör att den börjat bli frivillig. Det går att slippa den genom
          att planera sig runt den. Om då näringslivet vill ha bort den
          och erbjuder oss en annan skatt för att täcka hålet så tycker
          jag att det är värt att reflektera över."
        </p>
        <p xml:id="i-PvPfS8kvTs12Hwru1VKgyP">
          Eftersom förmögenhetsskatten för de personer som har mycket stora
          tillgångar antingen är "bortförhandlad" eller minskad genom skatteplanering
          blir det mest så kallat vanligt folk som står för innehållet i
          den skatt som betalas in till statskassan. För de allra flesta
          av dessa fungerar förmögenhetsskatten som en extra fastighetsskatt.
          Många är de vittnesmål om stora svårigheter för många som nu till
          sin häpnad ser sig som förmögna, något man inte i sin vildaste
          fantasi hade kunnat drömma om att vara.
        </p>
        <p xml:id="i-WCpicTdQjtN97jQaBrbbdq">
          Mina frågor till finansministern är:
        </p>
        <p xml:id="i-2AiLFEqTDyT9dHbFvP8SBV">
          1. Vilka initiativ kommer finansministern att vidta för att följa
          statsministerns uttalande om förmögenhetsskatten?
        </p>
        <p xml:id="i-BNcg3xfW3CM1mBAWFnCRNr">
          2. Vilka åtgärder kommer finansministern att vidta för att förmögenhetsskatten
          ska kunna avskaffas?
        </p>
      </div>
    </body>
  </text>
</TEI>
