<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0353">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0353</head>
        <author who="i-XSoE59R8vSeGm31iRSvpAz">Ulrik Lindgren</author>
        <recipient who="i-UPW2cbGnTUbMZaKTrot5Bh">Morgan Johansson</recipient>
        <topic>missbrukarvården</topic>
        <docDate when="2004-03-16">den 16 mars</docDate>
        <status when="unknown" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GR10353</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:353 av Ulrik Lindgren (kd) till statsrådet
          Morgan Johansson om missbrukarvården
        </IPQ_title>
      </div>
      <div type="IPQuestionBody">
        <p xml:id="i-7HhDrP5uPFqHwAAk664tXY">
          I Sverige finns omkring 30 000 missbrukare av tunga droger och
          antalet ökar. För att dessa människor ska upphöra med sitt missbruk
          är vård och behandling så gott som alltid nödvändig. Men allt
          färre missbrukare får vård.
        </p>
        <p xml:id="i-3DosMspaEB9uL6mG7Jg37J">
          I Socialstyrelsens senaste lägesrapport kring individ- och familjeomsorg
          (2004) ges en mycket illavarslande bild av missbrukarvården. I
          rapporten dras slutsatsen att det krävs "betydligt kraftfullare
          satsningar än de som görs i dag för att nå lagstiftningens intentioner
          och de nationella målen på missbruksområdet."
        </p>
        <p xml:id="i-4mPvgiGedvJqdUtpmrz2HB">
          Sedan 1995 har kostnaderna för socialtjänstens missbrukarvård
          skurits ned med över en miljard kronor. Det motsvarar en minskning
          med 20 % i pengar räknat. Både institutionsvård och öppenvårdsinsatser
          minskar. Det finns en brist på avgiftningsplatser, psykiatrisk
          vård, eftervård och samordning.
        </p>
        <p xml:id="i-75KnXsBZ1QbTRQarAAtbS6">
          År 2001 vårdades cirka 4 700 personer med narkotikarelaterade
          diagnoser på sjukhus, mer än dubbelt så många som 1990. Också
          dödligheten i narkotikarelaterade diagnoser har mer än fördubblats,
          från 143 avlidna 1990 till 336 år 2001.
        </p>
        <p xml:id="i-JXRV87UJpzGM6rVRv9yTbe">
          Enligt min uppfattning håller vi på att överge de mest utsatta
          människor som finns i vårt samhälle.
        </p>
        <p xml:id="i-Gn66yGvxvi9A78yzr5rJp3">
          Problemen inom missbrukarvården har varit kända under lång tid.
          Narkotikakommissionen, vars betänkande låg till grund för regeringens
          handlingsplan mot narkotika, påtalade brister i samtliga de delar
          som berör en tänkt vårdkedja, från uppsökande verksamhet över
          vård och behandling till eftervård och uppföljning.
        </p>
        <p xml:id="i-QX1KJwYi3rUWiR1hs7ohD4">
          Regeringen har tillsatt en särskild nationell narkotikasamordnare
          som genomför och följer upp handlingsplanen mot narkotika. Uppgiften
          är framför allt att försöka samordna insatserna på nationell nivå,
          men även att försöka bilda opinion kring narkotikafrågan. Narkotikasamordnaren
          har dock inte getts tillräckliga verktyg för att förändra situationen
          inom missbrukarvården. Regeringen kan inte förlita sig på insatser
          i projektform som sträcker sig fram till 2006. Det behövs kraftfulla,
          långsiktiga och mer allvarligt menade åtgärder för att stärka
          missbrukarvården.
        </p>
        <p xml:id="i-6yTieDgRXghqiE911KKCmk">
          I regeringsförklaringen från den 16 september 2003 utlovades
          en satsning på missbrukarvården @ "fler kommer att få vård, köerna
          till avgiftning kortas och eftervården förbättras". Regeringen
          har också i Sveriges handlingsplan mot fattigdom och social utestängning
          2003@2005 som mål att antalet kvinnor och män med missbruksproblem,
          oavsett etnisk bakgrund, som genomgår behandling ska öka. Det
          här är mål och löften som förpliktigar.
        </p>
        <p xml:id="i-GgnBG3aD3Le2oV1nQkNRms">
          Regeringen har dock, enligt min mening, så här långt lovat utan
          att prestera resultat och jag frågar därför:
        </p>
        <p xml:id="i-UJrNiCAVgAYBFgzoXCJ7hE">
          Avser statsrådet att vidta några nya konkreta åtgärder för att
          stärka missbrukarvården?
        </p>
      </div>
    </body>
  </text>
</TEI>
