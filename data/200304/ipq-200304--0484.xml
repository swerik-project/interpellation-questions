<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0484">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0484</head>
        <author who="i-D6V9ti7ETxin1WbJjDaShE">Nina Lundström</author>
        <recipient who="i-6qjD2tsSCtsrmXQjy7mtCJ">Lars-Erik Lövdén</recipient>
        <topic>hinder för ökat bostadsbyggande i Stockholm</topic>
        <docDate when="2004-05-11">den 11 maj</docDate>
        <status when="2004-06-01" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GR10484</external_id>
        <debate>
          <turn when="2004-06-01 14:22:17" duration="241">Lars-Erik Lövdén (S)</turn>
          <turn when="2004-06-01 14:26:14" duration="244">Nina Lundström (Fp)</turn>
          <turn when="2004-06-01 14:30:10" duration="181">Lars-Erik Lövdén (S)</turn>
          <turn when="2004-06-01 14:33:07" duration="251">Nina Lundström (Fp)</turn>
          <turn when="2004-06-01 14:37:09" duration="131">Lars-Erik Lövdén (S)</turn>
          <turn when="2004-06-01 14:39:17" duration="147">Nina Lundström (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:484 av Nina Lundström (fp) till statsrådet
          Lars-Erik Lövdén om hinder för ökat bostadsbyggande i Stockholm
        </IPQ_title>
      </div>
      <div type="IPQuestionBody">
        <p xml:id="i-7Zu6bkAEgWmqoWcKqDGpWL">
          Det är nu första gången sedan 1991 som det är fler kommuner i
          Sverige som har brist (107) än som har överskott (98) på bostäder.
          Bostadsmarknadsenkäten visar att antalet kommuner med bostadsbrist
          fortsätter att öka om än något långsammare än tidigare år.
        </p>
        <p xml:id="i-RhdhBYtij37WV6hNfVV1RK">
          Situationen på bostadsmarknaden i Stockholms län är allvarlig.
          Av kommunerna i Stockholms län uppger 24 av 26 kommuner att de
          har brist på bostäder.
        </p>
        <p xml:id="i-8E2gW3Sb6kRE7pjJ76vhbo">
          Kommun- och bostadsminister Lars-Erik Lövdén har vid flertalet
          tillfällen kritiserat Stockholms kommun samt övriga kommuner i
          Stockholms län för att det inte byggs tillräckligt med bostäder.
          Nu senast kritiseras Stockholm i ett pressmeddelande från Finansdepartementet
          den 4 maj 2004:
        </p>
        <p xml:id="i-MxA9XWGML79SWYvEQyLukn">
          "Det stora bekymret är Stockholms kommun. Byggandet minskade
          med 1 600 bostäder i kommunen förra året, medan byggandet i övriga
          Storstockholm ökade marginellt. Om det går att bygga bra bostäder
          till rimliga kostnader i övriga storstadsregioner och resten av
          landet är det också möjligt i Stockholm. Nu måste Stockholms kommun
          få fart på byggandet!"
        </p>
        <p xml:id="i-QQBbGVkhxy4f6gwsBiWerg">
          De lokala politikerna menar dock att staten sätter hinder i vägen
          och motarbetar på så sätt ett ökat bostadsbyggande i Stockholm.
        </p>
        <p xml:id="i-vdCSb9vsyNKUSBj9RQUnq">
          Det statliga agerandet återfinns inom flertalet områden och krånglande
          lagstiftning och regelverk måste ses över. Regeringen stoppade
          bostadsbyggandet i kvarteret Stuten vid Oxtorget med hänvisning
          till bullernormer. Bullernormerna har också stoppat fler möjligheter
          till nyproduktion. Trots att det med dagens teknik går att skapa
          mycket goda inomhusmiljöer. Normerna är inte anpassade efter behoven
          och möjligheterna i storstäder som Stockholm och hämmar flertalet
          möjligheter till nyproduktion.
        </p>
        <p xml:id="i-AVethdQCpp8SFmWKJHWWzY">
          Staten har klassat stora delar av Stockholms hamn som riksintresse.
          Länsstyrelsen, Vägverket, Banverket och Sjöfartsverket är myndigheter
          som har till uppgift att se längre än till enskilda kommuners
          intressen. Nu har de fyra myndigheterna kommit överens om att
          stora delar av hamnen är riksintresse. Riksintresset är helt och
          hållet en statlig fråga. Lokala politiska viljeyttringar tar aldrig
          över ett riksintresse förklarar Länsstyrelsen i Stockholms län
          och menar vidare att bostäder som störs av buller kan vara ett
          hot mot hamnfunktionen. Då kan det vara lättare att avslå sådana
          planer om hamnen är klassad som ett riksintresse.
        </p>
        <p xml:id="i-9fVf7SU25mLUcBhCnHPJVk">
          Bristen på infrastrukturinvesteringar har påtalats vid upprepade
          tillfällen och presenterades ingående i den rapport för ökat bostadsbyggande
          som landshövding Mats Hellström tidigare presenterat. Kommunerna
          i Stockholms län har höga ambitioner för ökat bostadsbyggande
          men där sätter bristen på infrastruktursatsningar från statens
          sida hinder i vägen. Detta gäller både vägnät och spårbunden trafik.
        </p>
        <p xml:id="i-XTgkXZn7o2SLg4gUBMXWK5">
          Konstruktionen på de statliga investeringsbidragen har inte stimulerat
          till ökat bostadsbyggande. Nyproduktion av hyresrätter är angelägen
          men bristen på reformer inom det hyresrättsliga området sätter
          hinder i vägen. Möjligheten att överklaga hyran leder till att
          kalkylen för att bygga riskerar att spricka och därför blir det
          ointressant att bygga.
        </p>
        <p xml:id="i-ECSRXRiM7fGaUUNWHoRDjo">
          Det statliga markinnehavet ligger till stor del i träda. Stora
          markinnehav återfinns i bolag som staten äger tillsammans med
          de två största byggföretagen på den svenska byggmarknaden. En
          konstruktion som effektivt sätter hinder för andra bolag att få
          tillgång till mark att bygga bostäder på.
        </p>
        <p xml:id="i-4hpDc5fLg1gNay63DP7hqM">
          Inkomst- och utjämningssystemet tär hårt på många kommuners ekonomi
          i Stockholms län och hårda besparingar väntar. Incitamentet för
          att bygga fler bostäder med ökad befolkning som resultat har minimerats.
          Tillväxt kostar pengar i form av ökad kommunal service och investeringar
          vilket hindrar bostadsbyggandet.
        </p>
        <p xml:id="i-TYjWbt337ZJNJsUF4AYo7X">
          Exemplen på hur staten hindrar bostadsbyggandet är många. Kommun-
          och bostadsministern är ansvarig för hur situationen utvecklats
          samt för att vidta åtgärder för att möjliggöra ökat bostadsbyggande
          i Stockholms kommun @ och län.
        </p>
        <p xml:id="i-9tk8cFnfSJYSRc2rcJHmNu">
          Därför vill jag fråga kommun- och bostadsminister Lars-Erik Lövdén
          följande:
        </p>
        <p xml:id="i-L97nd6wWwyheHj5HD21uYF">
          Vilka åtgärder avser statsrådet att vidta för att hindren för
          bostadsbyggandet i Stockholms kommun och län ska lösas?
        </p>
      </div>
    </body>
  </text>
</TEI>
