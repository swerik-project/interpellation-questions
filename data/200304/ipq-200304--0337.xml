<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0337">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0337</head>
        <author who="i-5jLvgtZLz4tn3NhaKToY29">Holger Gustafsson</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>Djurskyddsmyndigheten</topic>
        <docDate when="2004-03-10">den 10 mars</docDate>
        <status when="2004-04-13" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GR10337</external_id>
        <debate>
          <turn when="2004-04-13 19:10:51" duration="243">Ann-Christin Nykvist (S)</turn>
          <turn when="2004-04-13 19:14:50" duration="157">Holger Gustafsson (Kd)</turn>
          <turn when="2004-04-13 19:17:23" duration="262">Jeppe Johnsson (M)</turn>
          <turn when="2004-04-13 19:21:42" duration="222">Ann-Christin Nykvist (S)</turn>
          <turn when="2004-04-13 19:25:20" duration="185">Holger Gustafsson (Kd)</turn>
          <turn when="2004-04-13 19:28:21" duration="131">Jeppe Johnsson (M)</turn>
          <turn when="2004-04-13 19:30:28" duration="276">Ann-Christin Nykvist (S)</turn>
          <turn when="2004-04-13 19:35:01" duration="78">Holger Gustafsson (Kd)</turn>
          <turn when="2004-04-13 19:36:16" duration="86">Ann-Christin Nykvist (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:337 av Holger Gustafsson (kd) till jordbruksminister
          Ann-Christin Nykvist om Djurskyddsmyndigheten
        </IPQ_title>
      </div>
      <div type="IPQuestionBody">
        <p xml:id="i-W3vsxLNn44qmfy2V5FksxJ">
          Den 1 januari i år fick Sverige en ny Djurskyddsmyndighet. Detta
          som ett resultat av en lång diskussion om hur djurskyddet bäst
          ska organiseras. Resultatet blev inte riktigt vad många av oss
          som deltagit i debatten förväntat oss. Det blev en uppgörelse
          mellan regeringen och Miljöpartiet som också fick generaldirektörsposten
          i den nya myndigheten.
        </p>
        <p xml:id="i-9TZM6a3wo7T1jDC9uVb6bd">
          När myndigheten nu har startat upp sin verksamhet visar det sig
          att den ser helt annorlunda på sin uppgift än vad statliga myndigheter
          normalt gör. I stället för att strikt följa lagar och regler och
          förvalta de beslut som riksdag och regering fattar har man tagit
          som sin uppgift att bedriva aktiv opinionsbildning. Därmed skapar
          man stark osäkerhet ute bland tusentals lantbruksföretag. I stället
          borde man söka samverkan och bygga upp ett förtroende hos de intressenter
          som man har att samarbeta med. Därtill har man agerat synnerligen
          tvivelaktigt i fråga om remissyttrande över en statlig utredning.
        </p>
        <p xml:id="i-SpHt1L72aDMkux6URKwTVs">
          Några exempel:
        </p>
        <p xml:id="i-PGQQUNzdZ82Bpr7i2jZ8WS">
          En vecka efter myndighetens bildande krävde en tjänsteman att
          lantbrukarna ska betala höjda tillsynsavgifter. Detta utan att
          veta hur verkligheten ser ut, vilken tillsyn lantbrukarna får
          och hur denna ska genomföras. Att som första förslag lansera en
          form av ökad beskattning på svenska lantbrukare som redan har
          en snedvriden skattekonkurrens gentemot omvärlden är inte ett
          bra sätt att få förståelse för djurskyddsarbetet. Det finns inga
          garantier för ett förbättrat djurskydd enbart genom att man belastar
          företagarna med högre avgifter.
        </p>
        <p xml:id="i-VbmyNaQEp6v9Eum2Hr7PDC">
          Förbud mot spaltgolv inom nötköttsproduktionen är ett annat förslag
          som luftats av en tjänsteman på myndigheten. Ett förslag som innebär
          miljardkostnader i investeringar utan föregående utredning eller
          angivna djurskyddsskäl.
        </p>
        <p xml:id="i-GYGb7nBCkS6ynSLLFPr1f">
          I gd:s uttalande, i Riksdag &amp; Departement nr 3 år 2004, framgår
          hans syn att uppgiften för honom nu är att "omsätta frågor jag
          arbetat med politiskt i myndighetsutövning, att göra praktik av
          politiken". Det är illavarslande om gd inte kan hålla isär sin
          tidigare politiska roll med den oförvitlige myndighetsutövarens
          roll. Detta kan inte gå annat än fel.
        </p>
        <p xml:id="i-EczYZ9LgK7WeZws4Kxoc8M">
          Uttalanden från myndigheten, om minknäringen och kommande föreskrifter
          som går längre än vad regering och riksdag uttalat och dessutom
          ska införas innan regeringen berett frågan om minknäringens framtid,
          är oacceptabla.
        </p>
        <p xml:id="i-LeFFU28wf7UmZ8Mq7CFAKS">
          De förslag som myndigheten antyder saknar grund i vetenskaplig
          forskning. Man hänvisar till en utredning från Jordbruksverket
          och EU:s vetenskapliga kommitté vars resultat på den punkt Djurskyddsmyndigheten
          tar upp ifrågasatts av expertisen på området. Generaldirektören
          talar till och med om ett förbud trots att en statlig utredning
          nyss visat att det skulle strida mot grundlagen.
        </p>
        <p xml:id="i-F4LqWyMBLzFSfVxvm6b8hU">
          En dålig förankring hos djurskyddsinspektörerna är uppenbar då
          man från inspektörernas håll uttalar att den nya myndigheten riskerar
          att rasera det andra myndigheter och lantbrukare i samverkan under
          lång tid byggt upp till en djuromsorg som ligger i världsklass.
          Man uttalar till och med farhågor om att den nya myndigheten vill
          slå ut svenska branscher genom nya regler.
        </p>
        <p xml:id="i-AFBjEk8Cqp2uPf3vF9cD71">
          Myndigheterna kör över kommunerna genom uttalande om hur dessa
          ska ta ut sina avgifter. Detta utan förståelse för att Sveriges
          kommuner ser väldigt olika ut och att den lokala och demokratin
          måste få ha betydelse.
        </p>
        <p xml:id="i-JMzwhc29dVnoQ3eM7skRNd">
          Svårighet att nå kontakt med myndigheten och få en dialog har
          redan omvittnats från flera håll. Det verkar som att myndigheten
          bestämt sig för att köra ett eget spår utan att bry sig om omgivningen
          och verkligheten.
        </p>
        <p xml:id="i-E5QPE5s1tMGmP3Lgfi5CG9">
          Remissvaret på Pälsdjursutredningen som Djurskyddsmyndigheten
          avlämnat är till sin karaktär likalydande med det som Jordbruksverket
          avgivit. Undertecknare är samma person som varit föredragande
          i båda fallen men som bytt tjänst mellan myndigheterna under tiden.
          Att formulera Djurskyddsmyndighetens remissvar så att man instämmer
          med Jordbruksverkets dito visar osedvanlig oförmåga att hålla
          isär yrkesroll med påverkansroll. Det är rimligt att låta förvaltningsrättslig
          expertis granska detta förfarande.
        </p>
        <p xml:id="i-5447JHfp4HQNGBjofxTDNY">
          Jag ställer den här interpellationen mot bakgrund av den starka
          oro som Djurskyddsmyndigheten på bara två månader lyckats skapa
          inom sitt verksamhetsområde, hos dem som myndigheten i stället
          bör söka samarbete med. Fortsätter Djurskyddsmyndigheten på den
          inslagna vägen är det synnerligen olyckligt för hela Sveriges
          jordbruksnäring.
        </p>
        <p xml:id="i-MWbJvKGiqz7GyUnwUBgBMJ">
          Mina frågor till jordbruksministern är:
        </p>
        <p xml:id="i-Fbz6R1yQDceDWfRDVWoggr">
          1. Vilka åtgärder avser ministern att vidta för att hos lantbruksföretag,
          kommuner och djurskyddsinspektörer skapa förtroende för Djurskyddsmyndigheten?
        </p>
        <p xml:id="i-82TTkubJWMZoKyqc8tT4sE">
          2. Vilka åtgärder avser ministern att vidta med anledning av
          vad som ovan anförts om tjänstemannaagerande på Djurskyddsmyndigheten?
        </p>
        <p xml:id="i-279Nt1qExqkpu3p8RrzgEa">
          3. Vilka åtgärder avser ministern att vidta för att se till att
          Djurskyddsmyndighetens beslut är i överensstämmelse med regerings-
          och riksdagsbeslut?
        </p>
      </div>
    </body>
  </text>
</TEI>
