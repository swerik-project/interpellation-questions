<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0162">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0162</head>
        <author who="i-HAhJoyMXKr6u13gLG6SszU">Hillevi Engström</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>polisens brottsutredande verksamhet</topic>
        <docDate when="2003-11-27">den 27 november</docDate>
        <status when="2004-01-20" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10162</external_id>
        <debate>
          <turn when="2004-01-20 14:30:26" duration="91">Thomas Bodström (S)</turn>
          <turn when="2004-01-20 14:31:53" duration="211">Hillevi Engström (M)</turn>
          <turn when="2004-01-20 14:35:20" duration="259">Ragnwi Marcelind (Kd)</turn>
          <turn when="2004-01-20 14:39:31" duration="251">Thomas Bodström (S)</turn>
          <turn when="2004-01-20 14:43:38" duration="191">Hillevi Engström (M)</turn>
          <turn when="2004-01-20 14:46:45" duration="153">Ragnwi Marcelind (Kd)</turn>
          <turn when="2004-01-20 14:49:14" duration="121">Thomas Bodström (S)</turn>
          <turn when="2004-01-20 14:51:05" duration="166">Hillevi Engström (M)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:162 av Hillevi Engström (m) till justitieminister
          Thomas Bodström om polisens brottsutredande verksamhet
        </IPQ_title>
      </div>
      <div type="IPQuestionBody">
        <p xml:id="i-4HiC12cYQUEPB53vCcMzMe">
          Enligt rykten i medierna överväger ledningen för Rikspolisstyrelsen
          att lägga ned en av polisens mest erfarna enheter, riksmordkommissionen
          (RMK). Den bakomliggande orsaken är, enligt vad som erfarits,
          att resurserna bör omfördelas på olika distrikt i landet. "Mer
          pang för pengarna" är ett av de mer färgstarka citaten som märkts
          i diskussionen.
        </p>
        <p xml:id="i-64jvTGLKxjFfqZUpmKhrXz">
          Det finns olika typer av resurser, dels de rent ekonomiska och
          dels de personella, vilka är knutna till enskilda poliser och
          beroende av erfarenhet och utbildning. Den viktiga frågan är vilken
          typ av resurser man nu förväntar sig ska utlokaliseras i landet.
          Att en splittring av RMK skulle lösa budgetära problem för lokala
          polisdistrikt är osannolikt. Det är också tveksamt vilket mervärde
          en utlokalisering av personella resurser skulle få.
        </p>
        <p xml:id="i-81Jh6ZrgbzKJPVntKyY9ws">
          Det är tveksamt om det finns avsättning för denna typ av specialistgrupp
          i alla delar av landet. Risken är att bristande ärendeunderlag
          skulle luckra upp den befintliga kompetensen och leda till att
          olika landsändar fick olika kvalitet i den brottsutredande verksamheten.
          Den ärendetyp som riksmordkommissionen hanterar är fortfarande
          relativt sällsynt. Förhoppningsvis ändras inte detta, men som
          våldsutvecklingen i samhället ser ut så kommer kommissionens kompetens
          även fortsättningsvis att behövas @ och vidareutvecklas.
        </p>
        <p xml:id="i-4zEXkNrTi9pyUGHiTrnxPg">
          En enhetlig kommission borgar för en sammanhållen kunskap och
          kompetens. Den är väl samkörd och har gedigen erfarenhet som riskerar
          att gå förlorad om den splittras. Tanken om en nationell polis
          talar emot en splittring av den nationella kompetens som finns
          uppbyggd i form av olika specialistenheter. Det vore tragiskt
          om budgetära krav fick sätta agendan för hur en fungerande polis
          ska utformas.
        </p>
        <p xml:id="i-VuLJTLUjfFFTuYj8U8ux85">
          Befintlig kompetens måste tas tillvara på bästa sätt, och den
          brottsutredande verksamheten prioriteras inom polisväsendet. Detta
          gäller såväl den generella verksamheten i länen, som den mer specialiserade
          verksamheten i (relativt) sällsynta och ofta svårlösta fall.
        </p>
        <p xml:id="i-FUhPWAgmjEdCMqo6ssD8PT">
          Vilka åtgärder ämnar justitieministern vidta för att säkerställa
          att så sker?
        </p>
      </div>
    </body>
  </text>
</TEI>
