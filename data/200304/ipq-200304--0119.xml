<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0119">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0119</head>
        <author who="i-Q6T8pKy9pERdSQEuTcARyR">Lotta N Hedström</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>polisinstruktioner för hämtning av asylsökande och rutiner för avvisning</topic>
        <docDate when="2003-11-18">den 18 november</docDate>
        <status when="2003-12-12" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GR10119</external_id>
        <debate>
          <turn when="2003-12-12 12:25:23" duration="332">Barbro Holmberg (S)</turn>
          <turn when="2003-12-12 12:30:51" duration="237">Lotta N Hedström (Mp)</turn>
          <turn when="2003-12-12 12:34:44" duration="230">Barbro Holmberg (S)</turn>
          <turn when="2003-12-12 12:38:31" duration="166">Lotta N Hedström (Mp)</turn>
          <turn when="2003-12-12 12:41:14" duration="233">Barbro Holmberg (S)</turn>
          <turn when="2003-12-12 12:45:03" duration="131">Lotta N Hedström (Mp)</turn>
          <turn when="2003-12-12 12:47:10" duration="164">Barbro Holmberg (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:119 av Lotta N Hedström (mp) till statsrådet
          Barbro Holmberg om polisinstruktioner för hämtning av asylsökande
          och rutiner för avvisning
        </IPQ_title>
      </div>
      <div type="IPQuestionBody">
        <p xml:id="i-Wuq6VVccQz8udKPPi7rENK">
          Den 23 oktober i år vid halvåttatiden på morgonen kommer en grupp
          om fem poliser från Sandviken in i en lägenhet. Där inne finns
          en ensam, syrisk, fembarnsmor. Hon är asylsökande analfabet och
          bor i Sverige sedan tre år.
        </p>
        <p xml:id="i-5py3ZE97CSMNXenZjs9C9V">
          Hon och hennes man, som varit politiskt aktiv på "fel sida" i
          sitt hemland, flydde till Sverige, efter att familjen trakasserats
          och misshandlats både av grannar och av syrisk polis. Ett långt
          fängelsestraff väntar honom där.
        </p>
        <p xml:id="i-TNkrD2PK9XjGHBVTF8qHfm">
          De har enligt uppgift fått avslag tre gånger på ansökan för att
          stanna i Sverige. Deras materiella tillgångar och status här är
          under alla vettiga nivåer; tills i våras bodde familjen i en rivningslägenhet
          nästan utan möbler. Kvinnan fick då ett psykiskt sammanbrott och
          barnen togs om hand. De har gått i skolan i Sandviken och har
          haft gott stöd av kamrater, lärare och rektor.
        </p>
        <p xml:id="i-GKo7511G17vocVKK9dN65h">
          Vid det här tillfället i oktober är fyra av barnen på okänd ort,
          mamman vet inte var de är, men den minsta på fyra år, är omhändertagen
          av sociala myndigheterna i Sandviken. Inga vittnen finns, mer
          än kvinnan själv, till vad som skedde den här morgonen.
        </p>
        <p xml:id="i-GQmtECB4VEVGJt6Sow4Att">
          Efteråt kan lägenhetsinnehavaren emellertid konstatera att oordning
          råder i lägenheten, saker är nedvräkta och dörren till sovrummet
          uppsparkad. Det är också lätt att konstatera att poliserna har
          använt ett avsevärt våld mot denna ca 37-åriga, försvarslösa,
          fullständigt ofarliga, fredliga, men ytterst bedrövade, pressade,
          utsatta och livrädda medmänniska.
        </p>
        <p xml:id="i-XaVWWXNrCDEKShBvDDmyMS">
          I dag, tre veckor senare, sitter hon fortfarande i rullstol,
          för knäna gick sönder då hon knuffades framåt. Hon har ryggsmärtor
          efter att i liggande ställning ha blivit knäad där. Hon har värk
          i handlederna efter att polisen brutit hennes handleder bakåt
          och värk i huvudet efter att de dunkade det i flera gånger mot
          golvet. Hon magrar nu påtagligt och kan inte äta.
        </p>
        <p xml:id="i-Q1tqit3jNyw19Wr1asJJrc">
          Man ger henne lugnande medicin mot det livstrauma det innebär
          att bli misshandlad av myndigheterna i det land där man sökte
          tryggheten, att vara utan sina små barn sedan över ett halvt år,
          att inte veta var maken är samt att vänta på att transporteras
          tillbaka till det gamla helvetet så snart barnen hittas.
        </p>
        <p xml:id="i-4u2cCWUcQsDxwqg3qwBYpC">
          Denna kvinna känner jag som en mycket både oskyldig och till
          och med naiv person, som inte håller reda på politik, sina eller
          andras rättigheter, eller har kunskaper nog att försvara sig juridiskt.
          Hon har inte uppfostran eller mentalitet för att någonsin kunna
          komma på tanken att ta till våld själv.
        </p>
        <p xml:id="i-JveUCRTBxh9N4RqJNt9tj1">
          Efter polisingripandet har hon skeppats runt mellan olika förläggningar,
          sjukhus och polisstationer på ett märkligt sätt. Polisen i Gävle
          försöker aktivt och högprioriterat att få bort hennes advokat
          Tryggve Elmstedt, och talar också om det för henne, vilket ytterligare
          spär på hennes otrygghet.
        </p>
        <p xml:id="i-HzvVb5gqoHkJE1UV7tuf3o">
          Det var efter att han anmält dem för misshandeln som polisen
          intervenerade. Man vill få honom misstänkliggjord och fälld för
          "urkundsförfalskning", men att poliser begär en advokat avförd
          förefaller ytterst märkligt.
        </p>
        <p xml:id="i-W3ozo6apvEGEQhZuTfX8pM">
          Mina frågor är följande:
        </p>
        <p xml:id="i-BdvU9SDddvx5hyYF5rNAsv">
          Är statsrådet beredd att allmänt skärpa efterlevnaden av instruktioner
          om "värdigt ingripande" vid polistillslag i asylärenden?
        </p>
        <p xml:id="i-E5bLrGWHyZ45wd7hh3APwf">
          Har statsrådet gjort bedömningar att det finns anledning att
          skärpa rutiner för informationsöverföring om den avvisningshotades
          ålder, kynne och våldsbenägenhet, för att minska risken att poliser
          reflexmässigt utgår från att alla flyktingar är kriminella och
          våldsbenägna?
        </p>
        <p xml:id="i-LA9RD1fK3BXjfvA3bKtUnv">
          Är statsrådet beredd att införa förändringar i instruktioner,
          rutiner och föreskrifter för att stärka familjesammanhållning
          vid avvisningar?
        </p>
        <p xml:id="i-6BXLbsbNvPmvawxqX1VKiY">
          Hur har statsrådet gjort bedömningar att barnkonventionen tillgodoses
          när fem små barn tillåts hållas åtskilda från sin mor i över ett
          halvår för att hon är avvisningsbeslutad?
        </p>
        <p xml:id="i-7AMGUvsXEWoK1M8FhkFbas">
          Är statsrådet beredd att stärka möjligheten för Migrationsverket
          att aktivt arbeta med de sökande och utvisningshotades psykiska
          och fysiska hälsa?
        </p>
      </div>
    </body>
  </text>
</TEI>
