<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0301">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0301</head>
        <author who="i-ASHgRusN9GoHAH8eioxicP">Marie Wahlgren</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>seniorforskare vid Sveriges Lantbruksuniversitet</topic>
        <docDate when="2004-02-16">den 16 februari</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GR10301</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:301 av Marie Wahlgren (fp) till jordbruksminister
          Ann-Christin Nykvist om seniorforskare vid Sveriges Lantbruksuniversitet
        </IPQ_title>
      </div>
      <div type="IPQuestionBody">
        <p xml:id="i-N31jnNzYntuSS19u6idL5Z">
          Alltfler signaler finns på att bristen på långsiktig finansiering
          av seniorforskartjänster på ett negativt sätt påverkar forskning
          och utbildning vid bland annat Sveriges Lantbruksuniversitet (SLU).
          I skogspropositionen sägs angående möjligheten att deltaga i ansökan
          för större projekt till exempel Formas, MISTRA eller EU-projekt:
        </p>
        <p xml:id="i-LJ6wg7zTivsS3wDqco432p">
          "Eftersom forskarnas löner i allt högre grad också finansieras
          med projektanslag och inte med långsiktiga tjänster blir det ett
          problem att avsätta resurser för att förbereda större ansökningar."
        </p>
        <p xml:id="i-APLtjq6LqziqroqT9bH33P">
          Än tydligare blir problemet när man ser på möjligheten att behålla
          forskare på högskolan. Under förra året sades, enligt tidningen
          Universitetsläraren, 22 anställda akademiker upp inom SLU. I huvudsak
          var det lärare och forskare som fick sluta på grund av resursbrist.
          Framför allt var det forskare inom veterinärvetenskap, naturvetenskap
          och teknik.
        </p>
        <p xml:id="i-QnFyAbqaFqNrMpFwdmU5cS">
          Bakgrunden är att alltfler seniora forskare är beroende av korta
          anslag för sin försörjning och därmed innebär det att när fokus,
          ofta tillfälligt, flyttas från ett forskningsområde till ett annat
          kan inte försörjningen tryggas ens för etablerade seniora forskare.
          SLU är långt ifrån den enda högskolan som drabbats av uppsägningar
          men är den av högskolorna som under fjolåret hade flest uppsagda
          forskare.
        </p>
        <p xml:id="i-MqeStLpX4pHeWiGnwHG6TM">
          Uppsägningarna drabbar naturligtvis inte bara dem som förlorar
          sina jobb utan skapar också en hög grad av osäkerhet hos den personal
          som blir kvar. Otryggheten i den egna försörjningen leder till
          ekonomisk stress för alla på arbetsplatsen och kanske i längden
          en större följsamhet gentemot politiska nycker inom forskningen.
          Risken blir alltmer uppenbar att man i huvudsak bedriver den forskning
          som beställs, snarare än den forskning som samhället verkligen
          behöver. Den fria nyfikenhetsbaserade forskningen får stå tillbaka
          för ganska kortsiktig planering för att maximera forskningsmedlen.
        </p>
        <p xml:id="i-9KqLPMf3Z7FL7txoTJ1jUM">
          Uppsägningarna och den allmänt tunga ekonomiska situationen blir
          svårförståelig för många när regeringen samtidigt signalerar att
          man lägger stor vikt vid forskning och utbildning. Det är uppenbart
          när man talar med forskare och lärare från bland annat SLU att
          man upplever att de politiska högtidstalen inte stämmer överens
          med den ganska krassa verkligheten.
        </p>
        <p xml:id="i-LmsR6CZYGumaArnkHK1wUA">
          Flera verksamma forskare har till och med vid tillfällen sagt
          att man i dagsläget inte skulle rekommendera yngre personer att
          starta en akademisk karriär eftersom förhållandena är så osäkra
          som de är. Med tanke på ofta uttalade politiska ambitioner om
          att Sverige ska vara en ledande kunskaps- och forskningsnation
          är detta en mycket oroande utveckling.
        </p>
        <p xml:id="i-C85r6RGD5JgN2UrWRJ8hoW">
          Med anledning av dessa förhållanden har jag ett antal frågor
          till ministern:
        </p>
        <p xml:id="i-JLmNETfHKoj9pezKu64Q1">
          Vad tänker ministern göra för att göra finansieringen av verksamheten
          för seniorforskare inom SLU:s verksamhetsområde mer långsiktig?
        </p>
        <p xml:id="i-Gmyhut87cpGthRqjxgSmDv">
          Vad tänker ministern göra för att uppfylla deklarationen i regeringsförklaringen
          om att fördubbla antalet doktorander, också inom SLU:s forskningsområden?
        </p>
        <p xml:id="i-Dqq31rxybi7b2onXG4i6yc">
          Vad tänker ministern göra för att säkra tillgången på handledare
          och seniorforskare inom SLU:s verksamhet?
        </p>
      </div>
    </body>
  </text>
</TEI>
