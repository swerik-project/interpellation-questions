<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0049">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0049</head>
        <author who="i-LzYBGnvuhNHdQ7LQKPA6UJ">Gudrun Schyman</author>
        <recipient who="i-3kVCtR7mCK6mW2F6oaBMR5">Göran Persson</recipient>
        <topic>fördelningen av ekonomiska resurser mellan kvinnor och män</topic>
        <docDate when="2003-10-23">den 23 oktober</docDate>
        <status when="unknown" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GR1049</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:49 av Gudrun Schyman (v) till statsminister
          Göran Persson om fördelningen av ekonomiska resurser mellan kvinnor
          och män
        </IPQ_title>
      </div>
      <div type="IPQuestionBody">
        <p xml:id="i-3i8psnkwsAmd9JUNBiNWWt">
          Till regeringens budgetproposition för år 2004 finns ett särtryck
          med titeln Fördelningen av ekonomiska resurser mellan kvinnor
          och män. Häftet ger en utmärkt redogörelse för tid och sysselsättning,
          lön och inkomst samt utfallet av socialförsäkringsersättningarna,
          allt uppdelat utifrån kön.
        </p>
        <p xml:id="i-SJmJER9b4TN5jB4DM5Htx1">
          Där kan man bland annat läsa:
        </p>
        <p xml:id="i-HbCuVNsWDKHkSk5KUjd2SZ">
          "Enligt Arbetskraftsundersökning (AKU) år 2002 utförde kvinnor
          och män i åldern 20@64 år 126 miljoner timmar förvärvsarbete per
          vecka på marknaden. Av dessa timmar svarade kvinnor för 42 % och
          män för 58 %.
        </p>
        <p xml:id="i-X3NT1TAhyK1i6hqg7u18Ln">
          Tiden för hemarbete beräknas uppgå till 126 miljoner timmar per
          vecka, det vill säga, det är samma omfattning som det betalda
          arbetet. Fördelningen mellan kvinnor och män är emellertid den
          omvända @ kvinnor utför 58 % och män 42 % av det obetalda arbetet.
        </p>
        <p xml:id="i-NJMde3mNrfLBzRTqSdaUS8">
          Det betalda arbetet har således samma omfattning som det obetalda.
          Tiden mäts dock på lite olika sätt. Förvärvsarbete räknas som
          bruttotid, det vill säga pauser ingår, medan hushållsarbete räknas
          som nettotid, det vill säga, inga pauser ingår. Därmed görs en
          viss överskattning av det betalda förvärvsarbetet i tid räknat,
          vilket innebär att särskilt kvinnors andel av tid (obetalda arbetet)
          underskattas.
        </p>
        <p xml:id="i-kbQ7rJG73ST6dCR3gM9GQ">
          Arbetstidens förläggning skiljer sig åt. Mäns arbete (betalt
          och obetalt sammantaget) sker i högre utsträckning på vardagar
          under dagtid. Kvinnors arbete fördelas över dag- och kvällstid
          samt helger. På så sätt har män en tydligare åtskillnad mellan
          arbete och fri tid.
        </p>
        <p xml:id="i-BZLyP8Ho21NZaCeFmtFQuc">
          "Kvinnor arbetar deltid i betydligt större omfattning än män.
          Kvinnor har främst lång deltid @ nästan 30 % av kvinnorna arbetar
          20@34 timmar i veckan medan motsvarande andel för män är 6 %.
        </p>
        <p xml:id="i-T825yZCZVAmkqS94epDbZ4">
          De bakomliggande orsakerna till deltidsarbete skiljer sig. Män
          arbetar deltid för att de studerar, är sjukskrivna eller har delpension.
          Kvinnor arbetar huvudsakligen deltid därför att fördelningen av
          ansvar och arbete med hem och familj är ojämn. Tidsanvändningen
          visar en skev fördelning av det obetalda arbetet mellan kvinnor
          och män. Genomgående ägnar män kortare tid åt obetalt arbete i
          hemmet än kvinnor.
        </p>
        <p xml:id="i-eq3UBg76Uys4vW2gxQeJN">
          Livscykelindelningen visar också stora variationer i användningen
          av tiden för kvinnor, en variation som inte gäller i samma utsträckning
          för män. Sammanboende kvinnor med barn arbetar mer obetalt än
          ensamstående kvinnor med barn. Att ha små barn får också mycket
          större konsekvenser för kvinnors förvärvsarbete än för mäns förvärvsarbete,
          vilket är ett exempel på ömsesidig påverkan mellan betalt och
          obetalt arbete. En hög grad av obetalt arbete minskar utrymmet
          för betalt arbete. Detta får konsekvenser för kvinnors ekonomiska
          situation: på kort sikt minskar inkomsten från lönearbete vilket
          på lång sikt har negativ inverkan på pensionen såväl som på andra
          inkomstrelaterade ersättningar."
        </p>
        <p xml:id="i-Jz4kXB4vHT5z2YXFTyYJWy">
          "Löneskillnader mellan kvinnor och män kan till del förklaras
          med skillnader i yrke, sektor, befattning, yrkeslivserfarenhet
          och ålder. Det finns emellertid löneskillnader mellan kvinnor
          och män som är svåra att mäta statistiskt och som inte går att
          förklara på detta sätt utan kan antas bero på kön, s.k. osakliga
          löneskillnader. Att kvinnor generellt har högre utbildning än
          män och en större andel kvinnor än män har minst 3-årig eftergymnasial
          utbildning ger inget utfall i de överenskomna månadslönerna. Ur
          detta perspektiv lönar sig utbildning sämre för kvinnor än män.
        </p>
        <p xml:id="i-PiAkEKruFWh32ZtmXZDdtL">
          Löneskillnaderna är minst i den kommunala sektorn och störst
          i den privata sektorn. I genomsnitt över hela arbetsmarknaden
          är kvinnors månadslön 92 % av mäns månadslön när hänsyn tagits
          till skillnader i olika yrkesval och sektor.
        </p>
        <p xml:id="i-QvraKCrjA23GypLGTmhFgS">
          Den största (inkomst)skillnaden finns mellan ensamstående och
          sammanboende. Inkomstskillnaderna är större mellan sammanboende
          kvinnor och män än mellan ensamstående kvinnor och män.
        </p>
        <p xml:id="i-27SDrcmNeTDRwsfxkRkeDy">
          En orsak är att sammanboende kvinnor arbetar deltid i större
          utsträckning än ensamstående kvinnor, vare sig de har barn eller
          inte. Detta mönster gäller inte för män."
        </p>
        <p xml:id="i-P1PgKbQZUDNTZHxSZdJCzQ">
          Ur ovanstående citat framträder ett mönster. Kvinnor har genomgående
          lägre lön än män. Utbildning lönar sig inte för kvinnor. Oavsett
          barn, innebär sammanboende, för kvinnor, att det obetalda hemarbetet
          ökar och att löneinkomsten minskar. Vilket i sin tur får effekter
          för samtliga socialförsäkringsersättningar.
        </p>
        <p xml:id="i-4JXwxF4HUKq2aJMw38RNqJ">
          "Genomgången visar tydligt att kvinnors lägre inkomst av marknadsarbete,
          i form av löne- och företagarinkomst, reproduceras i socialförsäkrings-,
          arbetslöshets- och pensionssystemet, eftersom individens marknadsinkomst
          ligger till grund för ersättning i de olika systemen. Den ekonomiska
          ojämlikhet som i dag råder mellan kvinnor och män i förvärvsaktiv
          ålder, kommer således sannolikt att kvarstå bland framtida pensionärer."
        </p>
        <p xml:id="i-L3zmNobCEjZN3KXnMRg7ou">
          Vi kan alltså utläsa en (makt)ordning som genomgående särskiljer
          könen och som konsekvent ser kvinnors erfarenheter och arbete
          som mindre värda än männens. En patriarkal maktordning som får
          sin skärningspunkt i obalansen mellan betalt och obetalt arbete,
          mellan arbetsmarknads-, social- och socialförsäkringsministrarna.
          En komplex och departementsöverskridande fråga alltså.
        </p>
        <p xml:id="i-GrN99p72T7HegAm4R3XCRK">
          Jag vill ställa följande frågor till statsministern:
        </p>
        <p xml:id="i-6N2TmbxVxJMS6VFDmwfa6Z">
          1. Delar statsministern beskrivningen ovan?
        </p>
        <p xml:id="i-MmqVPpwDBvTC3m1LTz874y">
          2. Om svaret är "ja", innebär det att statsministern gjort bedömningen
          att det är acceptabelt med ett sådant system?
        </p>
        <p xml:id="i-VGD8EZyS4DwoMx5QTpuUnS">
          3. Om svaret på den frågan är "nej", vilka initiativ är statsministern
          beredd att vidta?
        </p>
      </div>
    </body>
  </text>
</TEI>
