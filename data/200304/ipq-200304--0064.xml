<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0064">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0064</head>
        <author who="i-4SAiMdwrEthd2M8z2yjtkv">Ana Maria Narti</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>kurdernas situation i Irak</topic>
        <docDate when="2003-10-31">den 31 oktober</docDate>
        <status when="unknown" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GR1064</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:64 av Ana Maria Narti (fp) till utrikesminister
          Laila Freivalds om kurdernas situation i Irak
        </IPQ_title>
      </div>
      <div type="IPQuestionBody">
        <p xml:id="i-26YjLgBLEP2QgrVTkMGyG3">
          Det område i nordiska Irak där ett kurdiskt självstyre för länge
          sedan infördes har varit det mest stabila i landet efter Saddam
          Husseins fall. Det lugn som där råder skulle kunna verka positivt
          över hela regionen om dess stabilitet garanteras och förstärks.
          Just detta mycket givande tillstånd hotas dock just nu av planerna
          om en turkisk militär närvaro i Irak.
        </p>
        <p xml:id="i-6keNsStWCG1TE99vE6NWEV">
          Det är självklart lätt att förstå strävan efter en ersättning
          av de trupper från nuvarande koalition med en internationell styrka
          i vilken soldater från många muslimska länder skulle ingå. Det
          finns dock särskilda omständigheter som kräver en djupare analys
          när det gäller planeringen och genomförande av inmarschen av en
          ny fredsbevarande styrka i det sargade samhälle som diktaturen
          lämnade efter sig. Det arv som sekler av erövringar och förtryck
          har fött skapar misstänksamhet och aggressivitet mellan olika
          befolkningsgrupper. Just kurderna bär på ytterst grymma minnen,
          eftersom flera nationella stater som hyser stora kurdiska minoriteter
          länge har bedrivit en politik byggd på förnekande av kurdernas
          identitet och kultur, tvångsassimilering av olika minoriteter
          och som bekant även försök till utrotning.
        </p>
        <p xml:id="i-M5i2NcHmWd3v4g1sDiJdbT">
          Om ersättningen av amerikanska och brittiska trupper med en multinationell
          styrka ska bidra till en fredlig utveckling i området, måste alla
          dessa omständigheter tas med i förberedelsen för en ny ordning.
          Kurderna kräver i dag att militära enheter som får agera på det
          irakiska territoriet helt undviker deltagande av soldater från
          något grannland till Irak. Kravet är enligt min mening helt berättigat.
          Ett samhälle i svår kris som det irakiska ter sig som svagt och
          lätt att angripa för militaristiska, extremnationalistiska och
          fanatiska religiösa grupperingar från närliggande stater. Som
          bekant finns det ingen riktig demokratisk ordning i stånd att
          inge förtroende i något av de länder som gränsar till Irak. Varken
          Iran, Syrien eller Turkiet kan betraktas som pålitliga samarbetspartner
          i en process avsedd att leda till fred och demokratisering.
        </p>
        <p xml:id="i-7ahJ2mkPtvbRqxJeepu3jG">
          Dessutom finns det betydande kurdiska grupperingar i hela området
          och strävan att förneka deras mänskliga rättigheter ger sig fortfarande
          till känna på olika sätt i de närliggande staterna. Till det bör
          vi lägga oljerikedomarna i det irakiska Kurdistan @ ett byte som
          olika politiska grupperingar antagligen finner som mycket frestande.
          Alla dessa fakta motiverar kurdernas krav: den multinationella
          fredsarmé som bör ersätta de amerikanska och brittiska trupperna
          kan inge betydligt större förtroende och agera utan tanke på egna
          territoriella eller ekonomiska vinster om den består av soldater
          från muslimska länder utan direkt gräns till Irak.
        </p>
        <p xml:id="i-LVpMfP2DFMFoVhnRuqwTBh">
          En annan viktig fråga som bör uppmärksammas i det internationella
          fredsarbetet är frågan om en verksamhet som systematiskt bidrar
          till etnisk försoning. I Irak lever många olika grupper som under
          decennierna av förtryck och våld inte har kunnat bygga fram fungerande
          modeller för en fredlig samvaro: sunnimuslimer, shiamuslimer och
          olika kristna samfund, kurder, syrianer och turkmener har levt
          bredvid varandra i en atmosfär fyllt av misstänksamhet, rädsla,
          hat och våld. Som det brukar hända under terrorregimer har traditionella
          eller konstgjorda konflikter utnyttjats av landets ledning för
          att förhindra en utveckling som kunde hota diktaturen. En kontinuerlig
          dialog och en samverkan i anda av respekt och ömsesidig förståelse
          är inte lätt att etablera nu mellan alla dessa grupper. Det internationella
          utvecklingsarbetet i Irak bör därför särskilt inrikta sina ansträngningar
          mot detta överordnade mål: etnisk försoning, religiös och kulturell
          och samverkan.
        </p>
        <p xml:id="i-N2SgwT5ACRZVrM3dxm9KtM">
          Med hänsyn till de redovisade fakta vänder jag mig till utrikesministern
          och frågar:
        </p>
      </div>
    </body>
  </text>
</TEI>
