<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0503">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0503</head>
        <author who="i-839FvTzHpvrdX4J7ckfWSt">Sven Brus</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>åtgärder mot "ålderism"</topic>
        <docDate when="2004-05-19">den 19 maj</docDate>
        <status when="2004-06-14" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GR10503</external_id>
        <debate>
          <turn when="2004-06-14 14:35:47" duration="168">Lars Engqvist (S)</turn>
          <turn when="2004-06-14 14:38:26" duration="248">Sven Brus (Kd)</turn>
          <turn when="2004-06-14 14:42:30" duration="179">Lars-Ivar Ericson (C)</turn>
          <turn when="2004-06-14 14:45:25" duration="233">Lars Engqvist (S)</turn>
          <turn when="2004-06-14 14:49:14" duration="214">Sven Brus (Kd)</turn>
          <turn when="2004-06-14 14:52:45" duration="102">Lars-Ivar Ericson (C)</turn>
          <turn when="2004-06-14 14:54:18" duration="152">Lars Engqvist (S)</turn>
          <turn when="2004-06-14 14:56:39" duration="104">Sven Brus (Kd)</turn>
          <turn when="2004-06-14 14:58:13" duration="74">Lars Engqvist (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:503 av Sven Brus (kd) till socialminister
          Lars Engqvist om åtgärder mot "ålderism"
        </IPQ_title>
      </div>
      <div type="IPQuestionBody">
        <p xml:id="i-VrxgnzQjox6S7UeLsNWGb5">
          I den forskning som belyser åldersnormer har begreppet "ålderism"
          börjat användas. En definition av begreppet lyder "stereotypa
          föreställningar eller diskriminering som utgår från en människas
          ålder". Ålder spelar självfallet en viktig roll när det handlar
          om indelningen av livet i olika faser. Att livet levs i kronologisk
          ordning tillhör naturens gång. Det handlar om skolgång, arbete
          och livet efter pensioneringen.
        </p>
        <p xml:id="i-VN49GCGXY2tscLo56RR6EW">
          Samtidigt finns många tecken på att människor lägger större vikt
          vid andra förhållanden och roller när man ser på livsutvecklingen.
          Detta återspeglas också i viss åldersforskning under begreppet
          "livsloppet". Med livsloppsperspektivet öppnas möjligheter till
          nya inriktningar och karriärer. Möjligheter att dröja kvar, backa
          eller börja om. Livsloppsperspektivet genomsyrar slutbetänkandet
          från äldreberedningen Senior 2005 som nu förutsätts ligga till
          grund för regeringens äldrepolitik.
        </p>
        <p xml:id="i-R7heVArLSk8Zz2iw1YMDAV">
          Attityderna till åldrande och äldre människor måste ständigt
          granskas utifrån en etisk grundsyn. Bilden av äldre människor
          bestäms i hög grad av samhällets strukturer och maktförhållanden.
          I det svenska samhället är bilderna övervägande negativa. Bilden
          av äldre människor är i hög grad konsumentens och inte producentens.
          Maktutövandet i Sverige är också i hög grad åldersuppdelat. Begreppet
          "ålderism" handlar i hög grad om attityder och dessa måste påverkas
          på många olika arenor. Men även regelverk och lagstiftning behöver
          ständigt ses över på detta område.
        </p>
        <p xml:id="i-44CLNZgGtMNuQ4UCvtcW1L">
          Inom arbetslivet är diskrimineringen av äldre påtaglig. Äldre
          personer har stora svårigheter att behålla sin plats eller komma
          tillbaka till arbetslivet efter till exempel sjukskrivning. Det
          finns forskning som visar att ålder inte avgör människors kapacitet.
          Äldres erfarenhet och kompetens gör dem i själva verket ofta till
          skickliga och konkurrenskraftiga yrkesutövare.
        </p>
        <p xml:id="i-MX2q1q8pYCRgUHjnUU1HKc">
          Den svenska lagstiftningen tar fortfarande inte upp diskriminering
          på grund av ålder. Inom EU har åldersdiskrimineringen dock satts
          på dagordningen. I den stadga som antogs i Nice redan i december
          2000 anges att diskriminering på grund av ålder ska vara förbjuden.
          Där sägs att unionen ska erkänna och respektera de äldres rätt
          till ett värdigt och oberoende liv och till att delta i det sociala
          och kulturella livet.
        </p>
        <p xml:id="i-Egr9gWYPVZhhtqgraLc3dV">
          Mina frågor till statsrådet blir därför:
        </p>
      </div>
    </body>
  </text>
</TEI>
