<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0376">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0376</head>
        <author who="i-A1WkfiAbmndDMThhAvrWEm">Hans Backman</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>kostnader för sjukförsäkringen</topic>
        <docDate when="2004-03-19">den 19 mars</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GR10376</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:376 av Hans Backman (fp) till socialminister
          Lars Engqvist om kostnader för sjukförsäkringen
        </IPQ_title>
      </div>
      <div type="IPQuestionBody">
        <p xml:id="i-74iiyDZdSN1WSgbRCNY73W">
          En av de viktigaste frågorna när det gäller att få fart på tillväxten
          i Sverige är att få ned sjukfrånvaron. Den har nått en omfattning
          som utöver personligt lidande medför oerhört stora kostnader både
          för det offentliga och för samhället i stort. Det gäller de direkta
          kostnaderna för både företag och stat men framför allt de långsiktiga
          konsekvenserna oroar. Företagen tappar i kompetens och staten
          måste finansiera långtidssjukskrivningar. Den höga sjukfrånvaron
          drabbar inte bara enskilda människor utan utgör ett hot mot många
          företag. De allra flesta företag erbjuder en bra arbetsmiljö och
          jobbar medvetet för att medarbetarna ska utvecklas, trivas och
          må bra på jobbet. Vi har också en bra arbetsmiljölag i landet.
          Vi har få arbetsskador. Ändå har vi bland de högsta sjukskrivningstalen
          i Europa. 11,4 % av alla människor mellan 16 och 64 år har varit
          sjukskrivna över ett år. Väldigt många blir också förtidspensionerade.
          Antalet förtidspensionerade och motsvarande kostnader stiger lavinartat.
        </p>
        <p xml:id="i-YTJkZ6Zx6q4PgYLBhS5Je5">
          Sjukfrånvaron påverkas alltså sannolikt av andra orsaker än arbetsmiljön.
          Många företagare känner därför en djup oro inför ett sjukförsäkringssystem
          där de tvingas ta ett ökat ekonomiskt ansvar utan att i grunden
          kunna påverka frånvaron.
        </p>
        <p xml:id="i-K4jHbzNb9SqK1anCZWntKj">
          Sjukfrånvaroutvecklingen har också lett till att många företag
          är rädda för att dra på sig ökade kostnader om man nyanställer.
          Detta är extra allvarligt eftersom ungdomsarbetslösheten i Sverige
          har börjat nå rekordnivåer. I mitt hemlän Gävleborg är situationen
          akut och ytterst oroande. I Gävleborg har vi i dag störst andel
          öppet arbetslösa i åldern 18@24 år i landet. I genomsnitt är 15,1
          % av befolkningen i den åldersgruppen i länet öppet arbetslösa
          eller deltar i något program. Det finns kommuner där hela 20 %
          av de unga mellan 18 och 24 år är arbetslösa.
        </p>
        <p xml:id="i-ERPsZzQsBGsBbmfcAtcFqt">
          Detta redan allvarliga läge riskerar förvärras vid ytterligare
          kostnadsövervältringar på arbetsplatserna. Det krävs därför en
          mängd olika åtgärder för att vända utvecklingen. På kort sikt
          innebär också de oklarheter som råder just nu beträffande kostnaderna
          för sjukförsäkringen stora problem i den pågående lönerörelsen.
          Den avsiktsförklaring som regeringen tillsammans med Vänsterpartiet
          och Miljöpartiet presenterade före jul 2003 har inte skapat full
          klarhet. Detta är besvärande för vårt lands företagare. För att
          det ska bli möjligt att sluta de långsiktiga avtal som alla vill
          se måste därför regeringen ge företagen svar på ett antal centrala
          frågor.
        </p>
        <p xml:id="i-9yeimYfvGA2JA5ZoVx2Wfk">
          Mot bakgrund av ovanstående vill jag ställa följande frågor till
          ministern:
        </p>
        <p xml:id="i-Tvu5Rcgv77Ngs5X33PVHWg">
          Har ministern tagit ställning till hur den så kallade 15-procentaren
          kommer att vara konstruerad?
        </p>
        <p xml:id="i-DRkxQ4vjxysTNURnxrNwGH">
          Har ministern tagit ställning till hur högkostnadsskyddet kommer
          att vara utformat?
        </p>
        <p xml:id="i-HHTcB2Draeupa8ncjTB6AH">
          Har ministern tagit ställning till hur stor arbetsgivaravgiftssänkningen
          blir?
        </p>
      </div>
    </body>
  </text>
</TEI>
