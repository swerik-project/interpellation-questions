<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0042">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0042</head>
        <author who="i-WBsZfhYB4L6D3cVQWLdu18">Leif Björnlod</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>sponsring till damfotboll</topic>
        <docDate when="2003-10-22">den 22 oktober</docDate>
        <status when="2003-11-24" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GR1042</external_id>
        <debate>
          <turn when="2003-11-24 12:04:27" duration="208">Leif Björnlod (Mp)</turn>
          <turn when="2003-11-24 12:07:55" duration="121">Gunnar Andrén (Fp)</turn>
          <turn when="2003-11-24 12:09:48" duration="158">Bosse Ringholm (S)</turn>
          <turn when="2003-11-24 12:12:23" duration="110">Leif Björnlod (Mp)</turn>
          <turn when="2003-11-24 12:14:12" duration="62">Bosse Ringholm (S)</turn>
          <turn when="2003-11-24 12:15:10" duration="51">Leif Björnlod (Mp)</turn>
          <turn when="2003-11-24 12:15:55" duration="83">Bosse Ringholm (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:42 av Leif Björnlod (mp) till finansminister
          Bosse Ringholm om sponsring till damfotboll
        </IPQ_title>
      </div>
      <div type="IPQuestionBody">
        <p xml:id="i-YbJ73UPdL4qRToUya5EVep">
          Det svenska damlandslaget i fotboll gjorde en fantastisk spelinsats
          när de vann silver i VM. De skapade historia!
        </p>
        <p xml:id="i-TKEbAtExwrWLpGCq6pJ1uW">
          Men verkligheten för spelarna i dam- respektive herrlandslaget
          ser mycket olika ut. Sverige har i dag endast ett damfotbollsproffs,
          Hannah Ljungberg, resten av laget arbetar eller studerar vid sidan
          om sitt fotbollsuppdrag. Hon får in 100 000 kr om året på sin
          fotboll enligt en artikel i DN. Helsingborgs forward Hans Eklund
          är bäst betald av herrarna. Han hade drygt 143 000 kr i månaden
          förra året. Och på det viset är det.
        </p>
        <p xml:id="i-925FcEtGAr9kW61GKUtb1">
          För att damfotbollsspelarna ska ha lika möjligheter som herrfotbollsspelarna
          måste en del omfördelningar ske inom Svenska Fotbollförbundet.
          Till exempel får Svenska Fotbollförbundet i det TV-avtal, som
          nu föreligger, 110 miljoner kronor om året från ISPR. Av dessa
          pengar går 70 % till allsvenskan och Superettan för herrar. Övriga
          30 % delas mellan distrikten, fotboll för damer och herrlandslaget.
          Förbundet får dessutom 75 miljoner kronor från Svenska Spel. 70@72
          miljoner kronor av den summan går till herrfotboll.
        </p>
        <p xml:id="i-31mNWkbJnBEoY2y4PaXDb2">
          I intervjuer uttrycker Sune Hellströmer, generalsekreterare i
          Svenska Fotbollförbundet, att damfotbollen än så länge är en kostnad
          och att de själva måste börja dra in pengar. Fotbollförbundet
          kommer inte i dagsläget att göra några omfördelningar så att damlagen
          får mer. Inte heller uttalas att de lokala klubbarna ska satsa
          mer, utan det är upp till varje klubb. Men om det inte finns några
          pengar kan inte damlagen annonsera, ha en biljettorganisation
          med mera och därmed kommer det färre publik och mindre sponsring.
          Ett moment 22!
        </p>
        <p xml:id="i-SpHAyg5s49guS2S39MaXUs">
          Svenska Spel ägs av svenska staten och delar av överskottet från
          verksamheten går tillbaka till svenska folket. Företaget är huvudsponsor
          för Svenska Fotbollförbundet med sammanlagt 107 miljoner kronor
          per år. Av det går 22,6 miljoner kronor till landslagen. Dessutom
          finns en grupp på 14 företag, kallad topp 2 000, som bidrar med
          ett antal miljoner. Då regeringen arbetar aktivt med jämställdheten
          på många olika plan borde även detta omfatta Svenska Spels verksamhet
          och sponsring. För att damfotbollen ska kunna utvecklas måste
          mer pengar satsas utan att, såsom Fotbollförbundet uttrycker det,
          tjejerna själva måste dra in pengarna. Genom Svenska spels sponsring
          har regeringen en möjlighet att styra över pengar till damidrotten.
        </p>
        <p xml:id="i-Dn9eejjCJp6TK6FwBbyvfa">
          Damfotbollen och flickfotbollen är på frammarsch men för att
          den ska få ett ordentligt fäste krävs det att det finns utvecklings-
          och karriärmöjligheter för tjejerna. Det krävs att Fotbollförbundet
          satsar på att få fram bra ledare och tränare, att tjejerna ges
          möjlighet att spela i större ligor och att bli proffs. Dagens
          unga fotbollstjejer behöver ha positiva förebilder och morötter
          för att våga och kunna satsa på fotbollen.
        </p>
        <p xml:id="i-B1YoChkPWEjhVZE54w5bY2">
          Med anledning av ovanstående vill jag fråga finansministern:
        </p>
        <p xml:id="i-U85WHPhEkpDPUK963vjN4r">
          Avser ministern att verka för att det tas fram riktlinjer, policyn
          med mera så att det blir en mer jämn fördelning av sponsring mellan
          dam- och herridrotten från Svenska Spels sida?
        </p>
      </div>
    </body>
  </text>
</TEI>
