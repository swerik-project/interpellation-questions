<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0080">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0080</head>
        <author who="i-9Kt7koTgzUZUA9ovNXYdWj">Marietta de Pourbaix-Lundin</author>
        <recipient who="i-JchxQfU1zc3XVbvadFgBSn">Marita Ulvskog</recipient>
        <topic>kultur för dövblinda</topic>
        <docDate when="2003-11-05">den 5 november</docDate>
        <status when="2003-11-25" byWhom="Marita Ulvskog" byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GR1080</external_id>
        <debate>
          <turn when="2003-11-25 14:18:37" duration="261">Marita Ulvskog (S)</turn>
          <turn when="2003-11-25 14:22:58" duration="234">Marietta de Pourbaix-Lun (M)</turn>
          <turn when="2003-11-25 14:26:49" duration="186">Lars-Ivar Ericson (C)</turn>
          <turn when="2003-11-25 14:29:47" duration="239">Marita Ulvskog (S)</turn>
          <turn when="2003-11-25 14:33:42" duration="150">Marietta de Pourbaix-Lun (M)</turn>
          <turn when="2003-11-25 14:36:13" duration="90">Lars-Ivar Ericson (C)</turn>
          <turn when="2003-11-25 14:37:40" duration="128">Marita Ulvskog (S)</turn>
          <turn when="2003-11-25 14:39:44" duration="100">Marietta de Pourbaix-Lun (M)</turn>
          <turn when="2003-11-25 14:41:16" duration="61">Marita Ulvskog (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:80 av Marietta de Pourbaix-Lundin (m)
          till kulturminister Marita Ulvskog om kultur för dövblinda
        </IPQ_title>
      </div>
      <div type="IPQuestionBody">
        <p xml:id="i-WmrWaLyLn4FALMae9VGBcN">
          "Staterna bör se till att människor med funktionsnedsättning
          har möjlighet att använda sin kreativitet och sina konstnärliga
          och intellektuella färdigheter. Detta oavsett om de bor i en stad
          eller på landsbygden. De skall få möjligheten inte bara för sin
          egen skull, utan också för att berika omgivningen med dans, musik,
          litteratur, teater, målning och skulptur." (FN:s standardregler
          nummer 10.)
        </p>
        <p xml:id="i-P5QjCegFTfqYoDGeWXepeQ">
          Dövblindfödda personer har, trots sitt funktionshinder, precis
          samma behov av livsinnehåll som andra. Dövblindhet är i första
          hand ett kommunikationshandikapp. Personer som är födda dövblinda,
          eller som har fått grava syn- och hörselskador i tidig ålder,
          har därför svårt att ta del av andras erfarenheter och att dela
          med sig av sina egna. Konstnärligt skapande är ett sätt att utveckla
          ett eget språk och att kommunicera med andra. Kulturella aktiviteter
          kan därför för personer som är dövblinda vara ännu viktigare än
          för andra. Samhällets kulturella utbud är emellertid inte särskilt
          anpassat till dövblinda personers möjligheter och behov.
        </p>
        <p xml:id="i-DMLE6VduoLy1e6N5PtXjuV">
          Nordisk samverkan är viktig inom dövblindverksamheten. Gruppen
          dövblinda är liten och antalet kända vuxna dövblindfödda personer
          i Norden kan uppskattas till högst 500 personer. Det totala antalet
          dövblinda personer är dock större. Gruppen är mycket heterogen,
          vilket innebär olika förutsättningar för kulturellt arbete. För
          att kunna utveckla dövblindverksamhet och hålla den på en acceptabel
          kvalitativ nivå behövs det därför ett nordiskt samarbete. Detta
          insåg Nordiskt Ministerråd redan i början av 1980-talet när man
          startade en försöksverksamhet med gemensam utbildning av dövblindpersonal.
        </p>
        <p xml:id="i-RBBeEea4jijnsETREJUCsm">
          Sommaren 1998 bildade Danske Dövblindfödtes Forening, Föräldraföreningen
          för Dövblinde i Norge och Föreningen Sveriges Dövblindas Föräldraråd
          gemensamt Nordiskt Kulturförbund för Dövblindfödda för att gemensamt
          erbjuda kulturverksamhet. Verksamhet av liknande art hade då bedrivits
          sedan 1996. Den nya organisationen gav möjlighet till att samordna
          och utveckla verksamheten. Förbundet är öppet också för andra
          nordiska föreningar. Förbundet vill skapa och erbjuda möjligheter
          till kulturell verksamhet för vuxna personer som är födda dövblinda
          eller tidigt fått grava syn- och hörselskador. Detta görs i första
          hand genom kurser i skulptur, drama, dans och inom andra områden.
          Verksamheten har skett i samverkan med bland annat Gotlands konstskola
          och Nordiska folkhögskolan i Kungälv. Ett antal kurser har också
          genomförts i anslutning till gruppbostäder och institutioner för
          dövblinda, vilket har gett möjlighet för samtliga boenden och
          hela personalgrupper att delta. Verksamheten planeras och leds
          av en arbetsgrupp med representanter för föräldraföreningarna
          i Danmark, Norge och Sverige och ett par av de konstnärer som
          fungerar som lärare.
        </p>
        <p xml:id="i-Ksv2pVKNZ2kpPquYgD7XrT">
          Kurserna har varit uppskattade. Flera bevis finns på hur enskilda
          individers vilja och förmåga att kommunicera med omvärlden dramatiskt
          har förbättrats. Hur stor verksamheten ska tillåtas bli är omöjligt
          att säga. Det är viktigt att deltagarna kan återkomma under flera
          år så att de har möjlighet till en fördjupning och utveckling.
          Efterfrågan på kurserna ökar också alltmer, eftersom verksamheten
          blir känd. Det som i första hand begränsar verksamheten är svårigheterna
          att finansiera arbetet.
        </p>
        <p xml:id="i-KTpcqsE4snJkVwJucRAHa7">
          Hittills har den kulturella verksamheten finansierats genom bidrag
          från fonder och stiftelser samt anslag från Nordisk Kulturfond.
          Under tre års tid har de svenska kostnaderna bekostats av ett
          bidrag från Allmänna arvsfonden i Sverige. Man har också fått
          bidrag från ministerrådet, från Stiftelsen Framtidens Kultur i
          Sverige samt från en rad andra fonder i samtliga länder. För att
          kurserna ska kunna utvecklas och över huvud taget överleva behövs
          dock en mer permanent finansieringsform.
        </p>
        <p xml:id="i-PiX2LE9itT7mFzkr8qKKJf">
          Riksdagens handikappforum, där samtliga partier är representerade,
          har träffat representanter för Föreningen Sveriges Dövblinda.
          Vi har alla insett betydelsen av kultur för dövblinda som, förutom
          kulturupplevelsen i sig, är ett sätt att kommunicera och att nå
          fram.
        </p>
        <p xml:id="i-Mz7FKApz3GpWRZom7HcDE4">
          Med hänvisning till ovanstående vill jag ställa följande frågor
          till kulturministern.
        </p>
        <p xml:id="i-4gVZcXd34ZoC1rWWmk6uuT">
          Vilka åtgärder avser kulturministern att vidta för att dövblindas
          möjlighet att ta del av kultur ska förbättras?
        </p>
        <p xml:id="i-F57sVfi5Km5TcCEGj4shY5">
          Vilka åtgärder avser kulturministern att vidta för att de dövblindas
          ovan beskrivna verksamhet ska kunna få en mer permanent finansieringsform?
        </p>
      </div>
    </body>
  </text>
</TEI>
