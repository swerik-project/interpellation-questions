<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0177">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0177</head>
        <author who="i-Ybw8JnrmHGCsqpipBke8a7">Mikael Oscarsson</author>
        <recipient who="i-CcdZckB2ErC625pmVtogZg">Leni Björklund</recipient>
        <topic>omprövning av etablering av flygskolan</topic>
        <docDate when="2003-12-02">den 2 december</docDate>
        <status when="2003-12-12" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GR10177</external_id>
        <debate>
          <turn when="2003-12-12 12:00:52" duration="245">Leni Björklund (S)</turn>
          <turn when="2003-12-12 12:04:53" duration="203">Mikael Oscarsson (Kd)</turn>
          <turn when="2003-12-12 12:08:12" duration="220">Lennart Hedquist (M)</turn>
          <turn when="2003-12-12 12:11:49" duration="127">Leni Björklund (S)</turn>
          <turn when="2003-12-12 12:13:52" duration="237">Mikael Oscarsson (Kd)</turn>
          <turn when="2003-12-12 12:17:45" duration="123">Lennart Hedquist (M)</turn>
          <turn when="2003-12-12 12:19:44" duration="173">Leni Björklund (S)</turn>
          <turn when="2003-12-12 12:22:33" duration="76">Mikael Oscarsson (Kd)</turn>
          <turn when="2003-12-12 12:23:46" duration="101">Leni Björklund (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:177 av Mikael Oscarsson (kd) till försvarsminister
          Leni Björklund om omprövning av etablering av flygskolan
        </IPQ_title>
      </div>
      <div type="IPQuestionBody">
        <p xml:id="i-AgXsXMkiayKspj28uzHmUu">
          I regeringens försvarspolitiska proposition våren 2001 fanns
          det ett välunderbyggt förslag om lokalisering av flygskolan till
          Uppsala. Genom ett taktikspel i försvarsutskottet avslogs propositionen.
          F 16, som försvarsministern och ÖB varit överens om skulle vara
          navet i flygvapnet, skulle helt plötsligt läggas ned. Majoriteten
          snickrade i stället ihop ett i mitt tycke, dåligt underbyggt förslag
          som sedan var ogenomförbart. Det gick nämligen inte att förlägga
          flygskolan till någon av de kvarvarande flottiljerna. Till sist
          beslutade regeringen att flygskolan skulle flyttas till Linköping.
        </p>
        <p xml:id="i-838pLkYVzMHnbebob9SaLB">
          Det finns i dag goda skäl att ompröva flygskolans flytt till
          Malmen. Ett viktigt skäl är ekonomin. Vad kommer det att kosta
          skattebetalarna? Svaret är att kostnaderna för att etablera flygskolan
          på Malmen och delföljdkostnader som det medför för övriga organisationer
          är på över 500 miljoner kronor. Vad kostar alternativet Uppsala?
          Kostnaden för att behålla flygskolan i Uppsala är ca 20 miljoner
          kronor i investeringar och 20 miljoner kronor i underhållsåtgärder,
          det vill säga mindre än en tiondel av kostnaden för en flytt till
          Malmen.
        </p>
        <p xml:id="i-MMtiKTtRzC2YycXCTJQ8cD">
          Förutom ekonomiska aspekter är också Malmen ett sämre alternativ
          eftersom det blir väldigt trångt med start och landningar på Malmen.
          Jag vill också påminna om att vi nästa höst har ett nytt försvarsbeslut
          att ta ställning till i riksdagen. De ekonomiska ramarna bör inte
          inrymma de helt onödiga kostnader som Malmenalternativet innebär.
          Dessutom är det ju så, att regeringen den 18 september 2002 beslutade
          om att gå in i ett europeiskt samarbete för en gemensam flygskola.
          Målet är att 2010 ha tre till fyra gemensamma flygskolor i Europa.
          Den 24 oktober 2002 tog regeringen beslutet som innebär att "Regeringen
          ska aktivt verka för att en av dessa platser ska lokaliseras till
          vårt land".
        </p>
        <p xml:id="i-5f5fg7RUcbapzz3NTGqjHi">
          Närmaste konkurrent är Finland som i likhet med vårt land kan
          erbjuda stora flygövningsområden. Om vi i Sverige menar allvar
          med att få hit en så avancerad flygskola som det här är frågan
          om bör vi naturligtvis positionerna oss så att inte också denna
          möjlighet går oss förbi. Sveriges möjlighet ligger i att erbjuda
          F 20 i Uppsala.
        </p>
        <p xml:id="i-EWsxhtw7xPPT5qf7apfgM3">
          Uppsala kan erbjuda de efterfrågade flygövningsområdena norrut
          och närliggande satellitflygbaser i norra Uppland. Dessutom finns
          närheten till huvudstaden och Arlanda. Arlanda är inte minst viktigt
          med tanke på att elever ska flygas in från Europa.
        </p>
        <p xml:id="i-UevjGfWYEZSjGbyna5waJc">
          Det finns alltså en rad skäl till att ompröva beslutet om en
          etablering av flygskolan på Malmen. Jag vill understryka att det
          inte är en omprövning av beslutet att lägga ner F 16 som jag vill
          åstadkomma. Mitt förslag är att man använder den kvarvarande flygvapenorganisationen
          på F 20 som fortfarande finns kvar i Uppsala.
        </p>
        <p xml:id="i-16ysx8QvrRRcimCmvLGQ8A">
          Det är ännu inte för sent att låta förnuftet segra. Finansministern
          har satt stopp för alla investeringar tills tillståndsprövningen
          är klar. Jag vädjar till försvarsministern att pröva om det finns
          en majoritet i riksdagen för att förlägga flygskolan till Uppsala.
        </p>
        <p xml:id="i-3uT2caU9mwrUHDWKkyh8DE">
          Med tanke på att vi i dag vet prislappen för Malmenalternativet
          borde det gå att finna en ny majoritet.
        </p>
        <p xml:id="i-JAEDcVXwfUbnBG9HoigE5m">
          Mina frågor till försvarsministern är:
        </p>
        <p xml:id="i-FvRXxWyyXqzJxdBy5PkvpU">
          Avser försvarsministern att etablera flygskolan på Malmen i Linköping
          trots att kostnaden är oacceptabel?
        </p>
        <p xml:id="i-JWZ1hsKNurVgbzgPHiq4ma">
          Avser försvarsministern att ompröva beslutet att förlägga flygskolan
          på Malmen till förmån för F 20 i Uppsala?
        </p>
      </div>
    </body>
  </text>
</TEI>
