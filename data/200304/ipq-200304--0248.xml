<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0248">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0248</head>
        <author who="i-NRb4HpaQ87qUwhLNcKt7Gz">Annika Qarlsson</author>
        <recipient who="i-LdbVtbdPx3MQxR6GEgCqax">Berit Andnor</recipient>
        <topic>om åtgärder riktade mot familjen för att förebygga brott och förstärkning av samhällets värdegrund</topic>
        <docDate when="2004-01-26">den 26 januari</docDate>
        <status when="unknown" byWhom="Berit Andnor" byWhomId="i-LdbVtbdPx3MQxR6GEgCqax" status="answered">besvarad</status>
        <external_id source="rdwebb">GR10248</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:248 av Annika Qarlsson (c) till statsrådet
          Berit Andnor om åtgärder riktade mot familjen för att förebygga
          brott och förstärkning av samhällets värdegrund
        </IPQ_title>
      </div>
      <div type="IPQuestionBody">
        <p xml:id="i-Uyg8JSkVceaegdrQWJYivt">
          Den senaste tiden har en mängd förfärliga brott fäst vår uppmärksamhet
          på problemen för det svenska samhället att förebygga och förhindra
          att ungdomar fastnar i kriminalitet och våldsamhet. Mord och dråp
          är de mest spektakulära uttrycken för våld i stort, i form av
          misshandel, kvinnofridsbrott och rån.
        </p>
        <p xml:id="i-6abXv4MwTNfEnMwEyvYFm3">
          Gemensamt för många av de lösningar som presenterats är att de
          handlat om strängare straff för vissa brott och fler poliser för
          att klara upp brotten. Det är givetvis en angelägen åtgärd som
          Centerpartiet länge har förordat. Emellertid löser det inte det
          grundläggande problemet: att så pass många saknar normala spärrar
          mot att använda våld.
        </p>
        <p xml:id="i-3TVnb4vj4c4FVn4V4H6ZxM">
          En strategi för att på sikt minska brottsligheten måste gå till
          roten med det onda och redan tidigt identifiera ungdomar som riskerar
          att hamna snett senare i livet för att kunna sätta in insatser
          och behandling. Samhället måste också hos våra ungdomar ge tydliga
          signaler om rätt och fel samt värna vår gemensamma värdegrund
          om respekt för andras liv, deras egendom och integritet. Beskedet
          från samhället måste vara tydligt: Den småskaliga brottslighet
          som finns i vandalisering, kränkning av flickor i skolan och småstölder
          kommer inte att tolereras.
        </p>
        <p xml:id="i-Bpmzir4MQHwxmhAYGGhJxD">
          Det är uppenbart att det krävs mer än insatser för att stärka
          polis och rättsväsende. Att förändra normer och värderingar hos
          ungdomar förutsätter breda insatser på många områden. Hela samhället
          måste engageras i ett sådant arbete, där engagemanget för våra
          unga görs till en gemensam angelägenhet för familjen och flera
          offentliga aktörer och där arbetet överskrider traditionella gränser
          mellan polis, rättsväsende, skola, socialtjänst och familjepolitik.
        </p>
        <p xml:id="i-FW7WSo5d8mWJsHN2xrV3qC">
          Oaktat insatser från alla offentliga aktörer spelar givetvis
          familjens möjlighet att ge barn en god och trygg uppväxt en avgörande
          roll. Otrygga hemförhållanden försvårar för barnen i kontakten
          med förskola och skola. Det försvårar insatser från sociala myndigheter
          och rättsväsende. Otrygga hem skapar otrygga barn och, alltför
          ofta, farliga barn och unga vuxna. En familjepolitik för trygga
          hemförhållanden måste syfta till att stärka alla familjer, oavsett
          hur de ser ut, och ge goda möjligheter för alla föräldrar att
          ge sina barn en trygg uppväxt och en god uppfostran.
        </p>
        <p xml:id="i-HyDvbPZJHYbj6MLsUZoqf">
          Jag vill därför fråga statsrådet:
        </p>
        <p xml:id="i-312p2Pm8PQRaMTYykfRKV3">
          1. Vilka åtgärder avser statsrådet att vidta för att främja en
          gemensam värdegrund om respekt för andras liv, egendom och integritet
          i alla barns uppfostran?
        </p>
        <p xml:id="i-3yBBTsxGMu433KWmHTiCuY">
          2. Vilka åtgärder avser statsrådet att vidta för att stärka familjers
          möjlighet att ge alla barn en trygg uppväxt och god uppfostran?
        </p>
      </div>
    </body>
  </text>
</TEI>
