<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0466">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0466</head>
        <author who="i-DMGKRcZKJjLDnd1Mozdje8">Camilla Sköld Jansson</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>EU:s tjänstedirektiv</topic>
        <docDate when="2004-05-05">den 5  maj</docDate>
        <status when="2004-05-19" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GR10466</external_id>
        <debate>
          <turn when="2004-05-19 13:10:24" duration="174">Leif Pagrotsky (S)</turn>
          <turn when="2004-05-19 13:13:15" duration="207">Camilla Sköld Jansson (V)</turn>
          <turn when="2004-05-19 13:16:33" duration="261">Gunnar Andrén (Fp)</turn>
          <turn when="2004-05-19 13:20:50" duration="258">Leif Pagrotsky (S)</turn>
          <turn when="2004-05-19 13:25:04" duration="186">Camilla Sköld Jansson (V)</turn>
          <turn when="2004-05-19 13:28:01" duration="134">Gunnar Andrén (Fp)</turn>
          <turn when="2004-05-19 13:30:06" duration="280">Leif Pagrotsky (S)</turn>
          <turn when="2004-05-19 13:34:43" duration="106">Camilla Sköld Jansson (V)</turn>
          <turn when="2004-05-19 13:36:23" duration="109">Leif Pagrotsky (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:466 av Camilla Sköld Jansson (v) till
          näringsminister Leif Pagrotsky om EU:s tjänstedirektiv
        </IPQ_title>
      </div>
      <div type="IPQuestionBody">
        <p xml:id="i-Q2dNvQbqpXqHzjauDZsNSa">
          På toppmötet i Lissabon våren 2000 startades en strategi med
          målet att EU ska bli "världens mest konkurrenskraftiga och dynamiska
          kunskapsbaserade ekonomi, med möjlighet till en hållbar ekonomisk
          tillväxt med fler och bättre arbetstillfällen och en högre grad
          av social sammanhållning". Kärnan i strategin handlar om att avreglera
          och liberalisera tjänste- och kapitalmarknaderna. Bland annat
          pekades el, gas, post, transporter och finansiella tjänster ut
          som verksamheter som möjliga för avreglering.
        </p>
        <p xml:id="i-Ery9UjuXP6cBUQePPu14YP">
          Stats- och regeringscheferna, inklusive statsminister Göran Persson,
          uppmanade också EU-kommissionen att utarbeta en strategi för att
          undanröja hinder för tjänster över gränserna, vilket nu har lett
          fram till det omdiskuterade förslaget till tjänstedirektiv.
        </p>
        <p xml:id="i-FgXeKVrZFXJXgf5HKHayf9">
          När bland annat Europafacket och LO på senare tid framfört kritik
          mot direktivet, har regeringen på olika sätt distanserat sig från
          direktivet. Men faktum är att regeringen, såvitt går att bedöma
          från ställningstaganden i olika EU-dokument, under flera år har
          ställt sig bakom en avreglering av tjänstemarknaden, inklusive
          framtagandet av ett direktiv byggt på de principer som nu finns
          i det gällande förslaget från kommissionen.
        </p>
        <p xml:id="i-139dkekFysoyDV8XpvfUgR">
          Det mest kontroversiella i förslaget till tjänstedirektiv är
          att principen om ursprungsland och ömsesidigt erkännande införs
          för tjänsteverksamhet över gränserna. Det innebär att tjänsteföretag
          från ett annat land ska kunna vara verksamma i Sverige utan att
          behöva följa den svenska lagstiftningen, utan bara vara bundna
          av hemlandets lagstiftning. Jag kan inte finna att regeringen
          vid något tillfälle har haft någon avgörande invändning mot denna
          princip.
        </p>
        <p xml:id="i-3v2Fy5FrvBLBLA5BFkpGzm">
          Den 14 november 2002 poängterade Rådet för konkurrenskraft med
          Leif Pagrotsky att "mycket hög politisk prioritet bör ges undanröjandet
          av såväl rättsliga som icke-rättsliga hinder för tjänster på den
          inre marknaden.". Rådet uppmanade "kommissionen att, i de fall
          då hinder inte kan undanröjas genom icke-rättsliga åtgärder eller
          genom tillämpning av principen om ömsesidigt erkännande, vid behov
          föreslå en harmonisering av relevant lagstiftning".
        </p>
        <p xml:id="i-34HwCxMNTkna6EBWSVkCjF">
          Den 11 mars 2004 framhöll Rådet för konkurrenskraft med Thomas
          Östros "att det föreslagna ramdirektivet för tjänster på den inre
          marknaden är ett viktigt led i strävan att öka den företagsrelaterade
          tjänsteverksamhetens konkurrenskraft och förbinder sig att prioritera
          behandlingen av förslaget".
        </p>
        <p xml:id="i-879wPtqdXdEKZM3FKido8N">
          Regeringen har också på toppmötesnivå vid ett flertal tillfällen
          ställt sig bakom kommissionens strategi för avreglering av tjänstemarknaden,
          inklusive de grundläggande principerna i tjänstedirektivet.
        </p>
        <p xml:id="i-4zZiEKtRDXP7vAs2yz98Zu">
          I Barcelona den 15-16 mars 2002 fastslog stats- och regeringscheferna
          att "uppnåendet av en verklig inre marknad kräver snabbare framsteg
          när det gäller integreringen av marknaderna för tjänsterna, ytterligare
          öppnande av offentlig upphandling, en vidare tillämpning av principen
          om ömsesidigt erkännande.". Vidare att "konkurrensmöjligheterna
          bör förstärkas inom tjänstesektorerna genom att undanröja hindren
          för gränsöverskridande handel och marknadstillträde. Rådet uppmanar
          därför kommissionen att så snart som möjligt lägga fram den utlovade
          uppföljningen av sitt meddelande om en strategi för tjänster på
          den inre marknaden.".
        </p>
        <p xml:id="i-KrZv2ab9rm1ENPraBxRvdd">
          Den 25-26 mars 2004 konstaterade stats- och regeringscheferna
          att "inom tjänstesektorn, som fortfarande är mycket splittrad,
          fordras mer konkurrens för att öka effektiviteten, produktionen
          och sysselsättningen och gynna konsumenterna. Behandlingen av
          utkastet till direktiv om tjänster måste prioriteras i enlighet
          med tidsplanen".
        </p>
        <p xml:id="i-2bamSFdDCMnkKnATJytJdw">
          Här ser man att regeringen via statsminister Göran Persson för
          bara drygt en månad sedan, gav stöd för den fortsatta avregleringen
          av tjänstemarknaden och att behandlingen av tjänstedirektivet
          ska prioriteras.
        </p>
        <p xml:id="i-KNZCS4RoL5czdo8dhGELJp">
          Via uppgifter i media och från riksdagens frågestund har det
          framkommit att regeringen möjligen har ändrat uppfattning om tjänstedirektivet
          på senare tid. Men det har i så fall inte satt några officiella
          avtryck i EU. Därför är det av synnerlig vikt med ett klargörande
          från regeringen om hur den verkligen förhåller sig till kommissionens
          förslag till tjänstedirektiv.
        </p>
        <p xml:id="i-WBm9D5YTEXAtoYDCGgXXiC">
          Med hänvisning till ovanstående vill jag fråga statsrådet:
        </p>
        <p xml:id="i-85qd5yy7GSfAbJ9GUwiKqm">
          1. Kommer ministern fortsättningsvis att agera för att stoppa
          ett tjänstedirektiv som utgår från ursprungslandsprincipen och
          ömsesidigt erkännande?
        </p>
        <p xml:id="i-VQ2NYo7QeKEbaVyzwvKVwi">
          2. Kommer ministern att acceptera principen om ursprungsland
          och ömsesidigt erkännande och enbart agera för att få igenom undantag?
        </p>
      </div>
    </body>
  </text>
</TEI>
