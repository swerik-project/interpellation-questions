<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0010">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0010</head>
        <author who="i-Ha5uZXGHudhTidCuW8UjXN">Ragnwi Marcelind</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>rättspsykiatrin</topic>
        <docDate when="2003-09-29">den 29 september</docDate>
        <status when="2003-11-11" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR1010</external_id>
        <debate>
          <turn when="2003-11-11 18:19:57" duration="188">Thomas Bodström (S)</turn>
          <turn when="2003-11-11 18:23:02" duration="258">Ragnwi Marcelind (Kd)</turn>
          <turn when="2003-11-11 18:27:17" duration="234">Johan Linander (C)</turn>
          <turn when="2003-11-11 18:31:08" duration="170">Carl-Axel Johansson (M)</turn>
          <turn when="2003-11-11 18:33:54" duration="114">Thomas Bodström (S)</turn>
          <turn when="2003-11-11 18:35:45" duration="227">Ragnwi Marcelind (Kd)</turn>
          <turn when="2003-11-11 18:39:28" duration="108">Johan Linander (C)</turn>
          <turn when="2003-11-11 18:41:12" duration="88">Carl-Axel Johansson (M)</turn>
          <turn when="2003-11-11 18:42:37" duration="70">Thomas Bodström (S)</turn>
          <turn when="2003-11-11 18:43:44" duration="126">Ragnwi Marcelind (Kd)</turn>
          <turn when="2003-11-11 18:45:46" duration="77">Thomas Bodström (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:10 av Ragnwi Marcelind (kd) till justitieminister
          Thomas Bodström om rättspsykiatrin
        </IPQ_title>
      </div>
      <div type="IPQuestionBody">
        <p xml:id="i-K5imMWHcitrahiL67qhUeH">
          Alltfler överlämnas till rättspsykiatrisk vård och rehabiliteringen
          tar allt längre tid. För många landsting leder det till platsbrist
          vilket i sin tur leder till att psykiskt sjuka kriminella tränger
          undan andra patienter som behöver vård. Detta är en oroande trend.
          Landstingen ansvarar i dag både för vården och för finansieringen
          av rättspsykiatrin. Från mitten av 1990-talet ökade landstingens
          kostnader för den rättspsykiatriska vården från 850 miljoner kronor
          till 1,3 miljarder år 2000. Huvudproblemet är att landstingen
          inte kan styra tillströmningen och inte planera för den.
        </p>
        <p xml:id="i-RETGaZWLZCuSTg8SkYTrur">
          I exempelvis Västra Götaland har antalet dömda till vård ökat
          med 40 % mellan 1998 och 2001. Staten utfärdar domarna, men landstingen
          har vårdansvaret. Landstingen har ingen möjlighet att säga nej
          till att ta emot dömda för vård. Följden blir att andra som behöver
          psykiatrin inte får plats. Enligt uppgift från Västra Götaland
          kan man direkt peka ut ett trettiotal fall i regionen som inte
          fått plats då de som dömts till vård fått förtur. På universitetssjukhuset
          i Umeå har rättspsykiatrin en låst avdelning med tio vårdplatser.
          Den är ständigt fullbelagd. Avdelningen tar emot dömda från Umeå,
          men också från övriga länet och Norrland. Patienter som begått
          svåra våldsbrott dominerar och har ofta allvarliga psykiska sjukdomar,
          till exempel schizofreni. Förutom att antalet personer som överlämnas
          till rättspsykiatrisk vård har ökat har även vårdtiderna blivit
          längre och de dömda har alltmer komplexa psykiska problem.
        </p>
        <p xml:id="i-9g1bARphZ1X99MRqiDJaC">
          En undersökning på Rättsmedicinalverket visar att mellan 60 och
          70 % av de åtalade i Stockholm som genomgått rättspsykiatrisk
          undersökning sökt vård en kort tid, som mest ett halvår, innan
          brottet. Det är en ökning på mellan 10 och 20 % sedan 1990-talet.
        </p>
        <p xml:id="i-F2ZnwnnjVx3eYW7e34ufu7">
          Enligt Sten Levander, professor i rättspsykiatri, har 80 % av
          psykvårdsplatserna i Sverige försvunnit sedan före 1960. Bara
          sedan 1985 har drygt 15 000 vårdplatser försvunnit. Budgeten har
          dragits ned till motsvarande nivå. De kraftiga reduceringarna
          av antalet vårdplatser har gjorts utan att nya former för vård
          utvecklats i tillräcklig omfattning. De vårdplatser som finns
          i dag är på korttidsnivå. Sjuka patienter skrivs ut innan de är
          färdigbehandlade @ till en öppenvård som inte fungerar. Därmed
          ökar risken för att dessa personer begår brott på grund av sin
          sjukdom.
        </p>
        <p xml:id="i-KecGvzcwaVz8LHtm4LktFs">
          För att psykiatrivården ska kunna utvecklas och ge de behövande
          hjälp i tid måste kraftfulla insatser och förändringsarbeten vidtas.
          Om ansvaret för dem som överlämnats till rättspsykiatrisk vård
          läggs under kriminalvården blir staten kostnadsansvarig. Detta
          skulle ge möjligheter för landstingen att satsa mer på psykvården
          på hemmaplan. Modellen skulle garantera rättspsykiatrisk vård
          för dem som ska överlämnas till sådan och ge mer resurser till
          övrig psykiatrisk vård.
        </p>
        <p xml:id="i-UsGwx2FgkaKGApzgfqsc1">
          Vilka åtgärder har ministern för avsikt att vidta för att förhindra
          att alltfler psykiskt sjuka på grund av utebliven vård begår grova
          brott?
        </p>
      </div>
    </body>
  </text>
</TEI>
