<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0480">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0480</head>
        <author who="i-Ct7W83fwgMLpB48uiYaBqi">Mia Franzén</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>låssystem för äldreboenden</topic>
        <docDate when="2004-05-07">den 7 maj</docDate>
        <status when="unknown" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GR10480</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:480 av Mia Franzén (fp) till socialminister
          Lars Engqvist om låssystem för äldreboenden
        </IPQ_title>
      </div>
      <div type="IPQuestionBody">
        <p xml:id="i-NcgKZ1axMUXpEBKMzAcVvk">
          "Inlåsning får inte ske. Boendeenhetens ytterdörr kan vara låst,
          så som det är brukligt i de flesta hem. Låset måste vara av sådan
          beskaffenhet att de boende själva kan låsa upp. Att använda alltför
          komplicerade lås som förhindrar den äldre att öppna dörren och
          gå ut är att betrakta som inlåsning. Däremot kan dörren ha ett
          lås som det tar viss tid att öppna. Om låset är kombinerat med
          larm uppnås en större säkerhet." Så står det i SOSFS 1997:16 om
          skyddsåtgärder för personer med åldersdemens i särskilda boendeformer
          för service och omvårdnad.
        </p>
        <p xml:id="i-JakdC6yaZJcoxmfFcUbNEx">
          Många äldreboenden har i dag olika typer av lås. De boende hålls
          i praktiken inlåsta, för sin egen säkerhets skull. Alltför få
          boenden har larm i stället för lås, något som Socialstyrelsen
          rekommenderar. Ingen boende som vill gå ut ska nekas detta, personalen
          får då följa med den demente ut i stället. Skyddet för individen
          mot frihetsberövande är grundlagsstadgat, men verkar inte gälla
          för dementa.
        </p>
        <p xml:id="i-8synqpdLt4uBpiNyGS7FMH">
          De flesta boenden är dock underbemannade. När personalen tar
          hand om den som vill gå ut och lämnar boendet, lämnas de andra
          boende med än mindre personalstyrka, något som kan äventyra säkerheten
          för de dementa.
        </p>
        <p xml:id="i-6YXKWu7ectgT7tE1Wx4ZVw">
          Den fria viljan måste alltid vägas mot skyddet av liv och hälsa
          för en unik människa. I dag lämnas inget utrymme för vårdpersonalen
          att följa lagen och samtidigt utföra sin syssla med omtanke och
          ansvar om den svårt sjuke och förvirrade.
        </p>
        <p xml:id="i-2vZ66V8d1weENxjPmrojon">
          Den lagstiftning vi har är omfattande och detaljerad på hälso-
          och sjukvårdsområdet. När man ser hur omvårdnaden fungerar ute
          i verkligheten kan man befara att vår lagstiftning lämnar litet
          utrymme för medmänsklighet och bondförnuft, därav glappet mellan
          Socialstyrelsens rekommendationer och efterlevnaden av lagen ute
          på äldreboendena.
        </p>
        <p xml:id="i-8wpSg7fvcDuNvtJMymPiyv">
          Med anledning av ovanstående vill jag fråga socialministern:
        </p>
        <p xml:id="i-5r8GV7ULB7XJr1e9uQ11vd">
          Vad avser socialministern att göra för att nå en lösning för
          de äldreboenden runtom i landet som vill följa lagen och samtidigt
          skapa en trygg situation för anhöriga och boende?
        </p>
        <p xml:id="i-HXSBNCHknqDmUK5SBXt4D1">
          Vad avser socialministern att göra för att bringa klarhet i vilka
          låsanordningar, kodkortssystem, kodsystem, nycklar med mera som
          finns de på olika äldreboenden och om dessa är lagvidriga eller
          ej?
        </p>
        <p xml:id="i-DVBcoLzFeVBSC1Vc2MwdDj">
          Avser socialministern att vidta några åtgärder för att se över
          situationen i ovanstående avseende för de dementa boende, deras
          anhöriga och personalen?
        </p>
      </div>
    </body>
  </text>
</TEI>
