<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0256">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0256</head>
        <author who="i-PsSysCdjrkuVBAo163T4KM">Johnny Gylling</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>Sveriges transporter till de nya EU-länderna runt Östersjön</topic>
        <docDate when="2004-01-28">den 28 januari</docDate>
        <status when="2004-02-10" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GR10256</external_id>
        <debate>
          <turn when="2004-02-10 14:01:27" duration="219">Ulrica Messing (S)</turn>
          <turn when="2004-02-10 14:05:02" duration="247">Johnny Gylling (Kd)</turn>
          <turn when="2004-02-10 14:09:05" duration="241">Gunnar Andrén (Fp)</turn>
          <turn when="2004-02-10 14:13:02" duration="209">Ulrica Messing (S)</turn>
          <turn when="2004-02-10 14:16:27" duration="239">Johnny Gylling (Kd)</turn>
          <turn when="2004-02-10 14:20:22" duration="129">Gunnar Andrén (Fp)</turn>
          <turn when="2004-02-10 14:22:24" duration="137">Ulrica Messing (S)</turn>
          <turn when="2004-02-10 14:24:38" duration="130">Johnny Gylling (Kd)</turn>
          <turn when="2004-02-10 14:26:41" duration="60">Ulrica Messing (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:256 av Johnny Gylling (kd) till statsrådet
          Ulrica Messing om Sveriges transporter till de nya EU-länderna
          runt Östersjön
        </IPQ_title>
      </div>
      <div type="IPQuestionBody">
        <p xml:id="i-3FSARzt45mpATKmgLGpMDS">
          Den 1 maj 2004 får EU tio nya medlemsstater. Några av dessa är
          våra grannar kring Östersjön @ Estland, Lettland, Litauen och
          Polen med en sammanlagd folkmängd på närmare 50 miljoner människor.
        </p>
        <p xml:id="i-4JGLfNwKLUjYYa5pyj5ady">
          En viktig del i det utvecklade integrationsarbete som behövs,
          är förbättrade kommunikationsleder och transportmöjligheter. Sverige
          behöver, på samma sätt som de baltiska staterna, en förbättrad
          infrastruktur för att minska avståndshandikappet till övriga Europa.
          Detta är i många fall en förutsättning för att våra nordliga företag
          ska vara konkurrenskraftiga i ett europeiskt perspektiv. De gemensamma
          intressena att förbättra vägarna och järnvägarna mellan Östersjöländerna
          och mot kontinenten är alltså betydande.
        </p>
        <p xml:id="i-GWBonxgyx3Su9GMF3MRnU9">
          I den regeringsförklaring statsministern avgav i september 2003
          framhölls de nya tillväxtmöjligheter i Östersjöregionen som Polens
          och de baltiska staternas inträde i EU medför. Tyvärr har regeringen
          hittills inte agerat på infrastruktursområdet för att förbättra
          transportmöjligheterna till de delar av Sverige som vetter mot
          den nya delen av EU.
        </p>
        <p xml:id="i-HrmhLUyHYaHwrR2xwb6G7d">
          Regeringen har inte behövt sakna information om utvecklingen.
          Ett antal projekt finns som kartlägger problem och möjligheter.
          Ett sådant projekt är SEB Trans Link (South East Transport Baltic
          Link) som engagerar fem länder för att förbättra transportkorridorer.
          Exempelvis kan nämnas stråket Oslo@Göteborg@Borås@Växjö@Karlskrona/Karlshamn
          över till Polen, Litauen samt Kaliningrad. I Polen läggs stor
          kraft på att bygga ut motorväg A 1 mellan Gdynia och Lodz medan
          anslutningen i Sverige är minst sagt lågt prioriterad.
        </p>
        <p xml:id="i-Mx2ESKCGcx6pnsT4yB4zN1">
          En självklar del i den svenska väg- och järnvägsutbyggnaden borde
          därför vara att infrastrukturen i sydöstra Sverige, i synnerhet
          E 22, förbättras med sikte på att skapa bättre transportförutsättningar
          gentemot övriga Östersjöregionen.
        </p>
        <p xml:id="i-LPwxdV7BqYPrvJqCczPwAS">
          Den 12 september 2001 lade Europeiska kommissionen fram vitboken
          om den gemensamma transportpolitiken fram till 2010: Vägval inför
          framtiden.
        </p>
        <p xml:id="i-T3VXDZ1GRw2oTjo3hddis3">
          Vid riksdagsbehandlingen av vitboken betonade trafikutskottet
          i sitt yttrande till EU-nämnden, 2001/02:TU2y, vikten av att de
          dåvarande kandidatländerna, nu inom kort fullvärdiga medlemmar
          i EU, snarast kan anslutas till Sveriges och övriga EU-länders
          infrastruktur.
        </p>
        <p xml:id="i-KnaZQwjZXCqPfcw6ve74GQ">
          Utskottet betonade det angelägna i att EU:s transportpolitik
          innehåller en nordlig dimension, eftersom Barents- och Östersjöområdena
          förväntas få en ökad betydelse i transporthänseende. Utskottet
          framhöll de behov som finns av godsstråk i öst@västlig riktning
          och förbättrade möjligheter till effektiva transporter @ till
          exempel i form av tågfärjor och anslutande järnvägsförbindelser.
        </p>
        <p xml:id="i-HUfror4Lxrg6Q2gsHYZjsD">
          Vilka åtgärder avser statsrådet att vidta i Sverige för att infrastrukturellt
          ansluta Sverige till de nya EU-länderna kring Östersjön?
        </p>
        <p xml:id="i-AHusFysAWaxY3XB4k5GdmM">
          Vilka åtgärder avser statsrådet att vidta för att tillgodose
          behovet av förbättrade transportkorridorer i öst@västlig riktning?
        </p>
      </div>
    </body>
  </text>
</TEI>
