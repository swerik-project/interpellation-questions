<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0108">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0108</head>
        <author who="i-WJM6edqhGfBK1ijhNxfgoj">Chatrine Pålsson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>vissa sexualbrottsfrågor</topic>
        <docDate when="2003-11-14">den 14 november</docDate>
        <status when="2003-12-05" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10108</external_id>
        <debate>
          <turn when="2003-12-05 12:33:59" duration="251">Thomas Bodström (S)</turn>
          <turn when="2003-12-05 12:42:28" duration="152">Thomas Bodström (S)</turn>
          <turn when="2003-12-05 12:44:57" duration="145">Chatrine Pålsson (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:108 av Chatrine Pålsson (kd) till justitieminister
          Thomas Bodström om vissa sexualbrottsfrågor
        </IPQ_title>
      </div>
      <div type="IPQuestionBody">
        <p xml:id="i-EzqHZpX2SLpxLiZxQaMaoX">
          Enligt nuvarande lagstiftning är det brottsligt att ha sexuellt
          umgänge med någon annan genom att otillbörligt utnyttja att denna
          person befinner sig i vanmakt eller annat hjälplöst tillstånd
          eller lider av en psykisk störning. För att utnyttjandet ska anses
          vara otillbörligt krävs att förövaren ska ha insett att offret
          befunnit sig i ett sådant hjälplöst tillstånd.
        </p>
        <p xml:id="i-SD8E7BPzeUystuN1LvGEfp">
          Det räcker således inte med att rätten slagit fast att offret
          i fråga befunnit sig i ett hjälplöst tillstånd och att förövaren
          har haft sexuellt umgänge med honom eller henne. Den uppmärksammade
          så kallade Tumbadomen är ett av många exempel på att vår nuvarande
          lagstiftning inte kan skydda dem som utnyttjats sexuellt. Där
          friades männen eftersom de inte hade kunnat inse att kvinnan befunnit
          sig i ett hjälplöst tillstånd. Kvinnan hade vid övergreppen en
          alkoholkoncentration motsvarande två promille i blodet och hon
          hade även rökt cannabis.
        </p>
        <p xml:id="i-QMcFaBu4Snosb9n6xwdnqq">
          Samhället måste kunna skydda och stödja offer för sexuella övergrepp.
          Några av de åtgärder som måste vidtas i arbetet med att förbättra
          brottsoffrens situation är utbildning och fortbildning för de
          grupper som i sitt dagliga arbete kommer i kontakt med brottsoffer.
          Dessa måste erhålla relevant kunskap om brottsoffers situation
          och behov. Vidare ska ingen som vågat anmäla att de utsatts för
          sexuella övergrepp behöva svara på frågor om de burit utmanande
          kläder eller agerat inbjudande när brotten begicks. Det är fruktansvärt
          att de som vågat anmäla sexuella övergrepp och våldtäkter är de
          som i själva verket ställs till svars. Offren måste kunna lita
          på att förövarna straffas. Justitieminister Bodström måste vidta
          åtgärder och visa att han står på de utnyttjades sida.
        </p>
        <p xml:id="i-ENmYmqpZgWmVqqGiLgYgHt">
          Vilka lagstiftningsåtgärder avser justitieministern att verka
          för för att bättre skydda personer som utnyttjats sexuellt?
        </p>
        <p xml:id="i-8vhGUTGpwHpvVZMQ11ut3k">
          Vilka åtgärder avser justitieministern att vidta för att garantera
          att de som i sitt arbete kommer i kontakt med brottsoffer som
          utsatts för sexuella övergrepp ska få den utbildning och fortbildning
          som behövs?
        </p>
      </div>
    </body>
  </text>
</TEI>
