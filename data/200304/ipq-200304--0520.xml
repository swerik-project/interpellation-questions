<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0520">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0520</head>
        <author who="i-5QNmudGpnjjRJCTYzakn9H">Karin Svensson Smith</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>syftet med att anslå medel till järnvägsinvesteringar </topic>
        <docDate when="2004-05-19">den 19 maj</docDate>
        <status when="2004-06-15" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GR10520</external_id>
        <debate>
          <turn when="2004-06-15 13:39:24" duration="148">Ulrica Messing (S)</turn>
          <turn when="2004-06-15 13:41:49" duration="226">Karin Svensson Smith (V)</turn>
          <turn when="2004-06-15 13:45:32" duration="130">Mona Jönsson (Mp)</turn>
          <turn when="2004-06-15 13:47:35" duration="267">Ulrica Messing (S)</turn>
          <turn when="2004-06-15 13:51:52" duration="244">Karin Svensson Smith (V)</turn>
          <turn when="2004-06-15 13:55:52" duration="110">Mona Jönsson (Mp)</turn>
          <turn when="2004-06-15 13:57:33" duration="183">Ulrica Messing (S)</turn>
          <turn when="2004-06-15 14:00:26" duration="134">Karin Svensson Smith (V)</turn>
          <turn when="2004-06-15 14:02:36" duration="57">Ulrica Messing (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:520 av Karin Svensson Smith (v) till statsrådet
          Ulrica Messing om syftet med att anslå medel till järnvägsinvesteringar
        </IPQ_title>
      </div>
      <div type="IPQuestionBody">
        <p xml:id="i-8rxxguQBoJawEmptJfLcNF">
          I december 2003 blev Vänsterpartiet, Miljöpartiet och regeringen
          överens om en stor satsning på järnvägar och vägar i Västra Götaland.
          I regeringens proposition är fördelningen mellan de nationella
          investeringsanslagen till järnväg respektive väg två till ett.
          Växthuseffekten och flera andra miljöeffekter talar för att volymen
          vägtrafik måste minska i omfång. Vägtrafiken drivs till 99 % med
          ändliga bränslen och därför måste varje acceptabel definition
          av hållbarhetsbegreppet leda till att förutsättningar för trafik
          baserad på förnybara bränslen förbättras. Såsom ett enigt trafikutskott
          i riksdagen har uttalat är en överflyttning av trafik från personbil
          till kollektivtrafik mycket positiv ur trafiksäkerhetssynpunkt.
          Med tanke på kvinnors klara överrepresentation bland de billösa
          hushållen är en prioritering av järnväg framför väg ett medel
          för att bättre tillgodose kvinnors behov av infrastruktur. Ett
          ökat utbud av fungerande järnvägsspår är därför en naturlig följd
          av såväl strävan att nå de transportpolitiska målen som den överordnade
          målsättningen om att ställa om transportsystemet till långsiktig
          hållbarhet.
        </p>
        <p xml:id="i-7z9dNax6tDm8CWyEzjRi6q">
          Nuvarande och potentiella tågresenärer låter sig emellertid inte
          nöja med ett spår om det inte bedrivs järnvägstrafik på det. Medborgarna
          i allmänhet efterfrågar en fungerande trafik snarare än någon
          särskild infrastruktur. Därför finns det en bristande logik mellan
          regeringens förslag på en spårinvesteringsvolym, som i relation
          till Sveriges befolkningstäthet gissningsvis är störst i världen,
          samtidigt som Rikstrafiken aviserar ett minskat anslag till tågtrafikdrift.
          Region, landsting och kommuner har inte budgetmässigt utrymme
          för att kompensera bortfallet av anslag från Rikstrafiken. Ägarens
          ensidiga krav på ekonomisk avkastning maximerar inte det utbud
          av tågtrafik som bedrivs i SJ:s regi.
        </p>
        <p xml:id="i-chbA5e4NqwpAiRQ83xMsD">
          Kort efter decemberuppgörelsen föreslog Vägverket att Bohusbanan
          norr om Munkedal ska rivas upp för att spara en kvarts miljard
          kronor vid utbyggnaden av E 6. Eftersom avsikten med investeringsanslagen
          till ny järnväg i Västra Götaland rimligen är att öka spårkapaciteten
          skulle det vara mycket motsägelsefullt att samtidigt riva upp
          den befintliga Bohusbanan.
        </p>
        <p xml:id="i-HKMrQEXUmLK9GaXY4XKc5r">
          Enligt förordningen om statens spåranläggningar 1996:734 är det
          otillåtet att riva upp ett järnvägsspår innan minst tre år förflutit
          sedan tågtrafik har upphört. Så var det när järnvägsnätet var
          uppdelat i länsjärnvägar och stomjärnvägar, men ingenting i detta
          avseende ändrades när Banverket 2002 tog över länsjärnvägarna.
          Med tanke hur mycket exempelvis Malmö kommun ångrade att de rivit
          upp sitt spårvagnssystemet när de stora oljeprishöjningarna kom
          år 1973 är det klokt att i förordningen legalt skydda befintliga
          spårsystem. Bohusbanan trafikeras i dag av tågtrafik som gäller
          enligt avtal till år 2007 med option på förlängning till 2010.
          Trots detta tycks Banverket ha ställt sig positivt till Vägverkets
          önskan att riva upp spåren för att förbilliga motorvägsbygget
          i norra Bohuslän.
        </p>
        <p xml:id="i-33YAPYqTvvzBoJb7wUF9Rp">
          Jag vill fråga statsrådet Ulrica Messing följande:
        </p>
        <p xml:id="i-8x7hLbK4GFeA9WbyPHPyv9">
          1. Vilket är enligt statsrådets bedömning motivet till Rikstrafikens
          aviserade minskning av tågtrafikuppköp som tidsmässigt sammanfaller
          med den kraftiga utbyggnaden av järnvägsnätet?
        </p>
        <p xml:id="i-Wo5Tk2gt4PfGMaqg8BZUxZ">
          2. Har statsrådet för avsikt att förändra förordningen om statens
          spåranläggningar?
        </p>
        <p xml:id="i-Pb1yAZGGS4WTG2q87GBHfh">
          3. Om svaret är nej @ vad avser statsrådet att göra för att förhindra
          nedläggning av de spår som det i dag går tågtrafik på?
        </p>
      </div>
    </body>
  </text>
</TEI>
