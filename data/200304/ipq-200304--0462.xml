<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0462">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0462</head>
        <author who="i-NRb4HpaQ87qUwhLNcKt7Gz">Annika Qarlsson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>ökning av antalet våldtäkter</topic>
        <docDate when="2004-04-29">den 29 april</docDate>
        <status when="2004-06-14" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10462</external_id>
        <debate>
          <turn when="2004-06-14 17:27:01" duration="173">Thomas Bodström (S)</turn>
          <turn when="2004-06-14 17:29:46" duration="261">Annika Qarlsson (C)</turn>
          <turn when="2004-06-14 17:34:03" duration="204">Lars-Ivar Ericson (C)</turn>
          <turn when="2004-06-14 17:37:19" duration="199">Hillevi Engström (M)</turn>
          <turn when="2004-06-14 17:40:35" duration="174">Thomas Bodström (S)</turn>
          <turn when="2004-06-14 17:43:25" duration="229">Annika Qarlsson (C)</turn>
          <turn when="2004-06-14 17:47:06" duration="109">Lars-Ivar Ericson (C)</turn>
          <turn when="2004-06-14 17:48:51" duration="103">Hillevi Engström (M)</turn>
          <turn when="2004-06-14 17:50:24" duration="130">Thomas Bodström (S)</turn>
          <turn when="2004-06-14 17:52:31" duration="138">Annika Qarlsson (C)</turn>
          <turn when="2004-06-14 17:54:41" duration="69">Thomas Bodström (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:462 av Annika Qarlsson (c) till justitieminister
          Thomas Bodström om ökning av antalet våldtäkter
        </IPQ_title>
      </div>
      <div type="IPQuestionBody">
        <p xml:id="i-RX1djQggTzqx11rHgDzyNi">
          Våldtäkterna, fler och råare @ det var en av helgens tidningsrubriker
          som beskriver utvecklingen de senaste åren. Vi kan se en tredubbling
          de senaste 20 åren. När det gäller utomhusvåldtäkter så är viljan
          att anmäla hög. Men av de anmälda våldtäkterna som begås utomhus
          leder endast 7@8 % till åtal, anledningen till det anges vara
          att gärningsmannen ofta är okänd. Skulle samma resonemang användas
          på alla övriga våldtäkter så skulle antalet som leder till åtal
          vara mycket högt eftersom det nästan alltid finns en känd gärningsman
          då. Men så är inte fallet. I de fall där våldtäkten begåtts inomhus
          och av känd förövare finns inte samma "vilja" på att anmäla. Kvinnor
          vet att det är svårt, näst intill omöjligt att få sin sak prövad
          på ett rättssäkert sätt.
        </p>
        <p xml:id="i-GNARS2jaxgvGquRjyw8G8P">
          Den utveckling vi ser med ett ökat antal våldtäkter tvingar oss
          att fundera på bakomliggande orsaker. Det finns många områden
          som har betydelse för utvecklingen, både familjernas fostrande
          roll, skolan med mera. Vi har ett offentligt rum som är så sexualiserat
          och pornofierat att vi för bara tio år sedan skulle rodnat framför
          dagens reklam. Den gradvisa förskjutningen av hur kvinnor skildras
          i både ord och bild har del i utvecklingen där kvinnor alltmer
          objektifieras. Att kvinnor så ofta skildras som "passiva objekt"
          och män som "profitören på väg" i det offentliga rummet innebär
          att fördomar förstärks och attityder gradvis förskjuts åt helt
          fel håll. Den bilden bekräftas och förstärks av att det fortfarande,
          i dag 2004, är så att det är kvinnan som ska bevisa sitt nej i
          stället för att mannen ska bevisa att hon sagt ja. Det är en mycket
          avgörande del för samhällets attityd till sexualbrotten.
        </p>
        <p xml:id="i-6BVQBKQVduFw6oxQZQVz5p">
          Men till syvende och sist är det på justitieministerns ansvar.
          Undersökningar och statistik över hur dessa brott hanteras i polis-
          och rättsväsendet ger fel signaler. Det är fortfarande bara ett
          fåtal våldtäkter som leder till åtal och ytterst få som leder
          till fällande domar. Det sänder signaler att det är tämligen riskfritt
          att kränka kvinnor.
        </p>
        <p xml:id="i-7KmvKmwW7di22131PW1MEr">
          Det krävs mycket för att vända denna negativa utveckling med
          ökat antal våldtäkter. Bland kvinnor finns en stor frustration
          över utvecklingen. Risken är stor att denna frustration över att
          "inget händer", att inte kunna påverka, gör att kravet på rätten
          att beväpna sig kommer. Beväpna sig med pepparsprej, tårgas eller
          andra vapen. Därför måste det ske saker som får kvinnorna att
          känna att man tar problemen på allvar, att det vidtas åtgärder.
          Många av frågorna brukar besvaras med @ att det är på gång och
          att det tar tid för att bli bra. Kvinnor begränsas av en allt
          större otrygghet där man ser till att inte gå själv hem, eller
          man räknar ut i förväg vilken väg man ska gå hem eller så funderar
          man till och med på om man ska gå ut över huvud taget. Det är
          en helt oacceptabel utveckling.
        </p>
        <p xml:id="i-BS9onQmm1LQKcce2cpKkqU">
          1. Vilka åtgärder ämnar justitieministern vidta för att få stopp
          på och vända utvecklingen att alltfler våldtäkter begås?
        </p>
        <p xml:id="i-4Gma8amUsnCUFApoEWqNZC">
          2. Vilka åtgärder vidtar justitieministern för att ändra bevisbördan
          vid våldtäkter?
        </p>
        <p xml:id="i-KuEPFQkBoGyg4G7Pm22xEK">
          3. Vad är justitieministerns åtgärder med anledning av alla kvinnor
          som känner otrygghet på grund av utvecklingen med alltfler våldtäkter?
        </p>
      </div>
    </body>
  </text>
</TEI>
