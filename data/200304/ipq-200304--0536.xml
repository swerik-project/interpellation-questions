<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0536">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0536</head>
        <author who="i-6NzqsXjPzSi4BTz8BKo1Rg">Christer Winbäck</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>vårdhem för anorexiapatienter</topic>
        <docDate when="2004-05-19">den 19 maj</docDate>
        <status when="2004-06-18" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GR10536</external_id>
        <debate>
          <turn when="2004-06-18 13:08:41" duration="298">Lars Engqvist (S)</turn>
          <turn when="2004-06-18 13:13:36" duration="138">Christer Winbäck (Fp)</turn>
          <turn when="2004-06-18 13:15:50" duration="192">Lars Engqvist (S)</turn>
          <turn when="2004-06-18 13:18:47" duration="295">Christer Winbäck (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:536 av Christer Winbäck (fp) till socialminister
          Lars Engqvist om vårdhem för anorexipatienter
        </IPQ_title>
      </div>
      <div type="IPQuestionBody">
        <p xml:id="i-CT1cVQgC48UgV7TTXzmrss">
          Anorexia nervosa är en sjukdom som drabbar alltfler i vårt samhälle.
          Den är mycket vanligare hos flickor än hos pojkar och man räknar
          i dag med att närmare 1 % av alla tonårsflickor har sjukdomen.
          Det är en långdragen och plågsam sjukdom för den drabbade med
          svält som på sikt kan leda till många kroppsliga åkommor och resttillstånd.
          10 % av de drabbade dör av sjukdomen, följdtillstånd av den eller
          genom suicid. Orsaken till varför så många drabbas av anorexia
          nervosa är inte klarlagd, men att det är ett samspel mellan både
          kropp och själ framgår av de olika förklaringsmodellerna. Detta
          samspel präglar även behandlingsmetoderna.
        </p>
        <p xml:id="i-Ca4aEHWaFoivxKehhS3eRJ">
          Det står helt klart att vården för dessa patienter i många fall
          sträcker sig över en långvarig tidsperiod. För dem som är allra
          sjukast handlar det om alltifrån det akuta skedet där de kan behöva
          medicinskt livsviktig vård för att överleva till att placeras
          inom dagvården där de behandlas under flera månader eller år.
          På dagvårdsinrättningar ges vård och stöd med inriktningen att
          lära in alternativa beteenden för att må bra.
        </p>
        <p xml:id="i-6jQCzhYcyQvEZjtYXZUcoK">
          En vårdform som också är mycket angelägen är den som behövs mellan
          det akuta skedet och dagvården, nämligen dygnet runt-vården. Den
          tillsynen är ofta nödvändig för att förhindra smusslande vid måltider,
          provocerande kräkningar efter måltid eller överdrivet motionerande.
          Tiden för vistelsen varierar, men är ofta flera månader. Denna
          vårdform ger även möjlighet för patienterna att genomgå någon
          form av programverksamhet, till exempel en terapi som syftar till
          att normalisera sina beteenden samt umgås med personal och kamrater
          under en regim som inte tillåter alltför stora avvikelser från
          det överenskomna behandlingsprogrammet.
        </p>
        <p xml:id="i-LQxXPSoao6wjrKQnv98V1t">
          På många sjukhus får inte anorektikern ligga kvar på BUP/barnmedicin
          när det akuta skedet är över. Detta trots att det finns ett vårdbehov
          med tillsyn och hjälp dygnets alla timmar under flera månader
          eller år. Det finns ett fåtal vårdinstitutioner i Sverige med
          lite olika vårdmodeller som kan ta emot patienter för denna typ
          av vård. De är dock alldeles för få för det behov som föreligger.
          Vid en sådan komplex sjukdom som anorexia nervosa, där inte enighet
          råder om orsaker och behandlingsmetoder, är det också angeläget
          att patienter har möjlighet att ta del av olika alternativ som
          kan prövas under behandlingens gång. Det är av stor vikt att vården
          fungerar för vårdtagaren!
        </p>
        <p xml:id="i-V2Y6KKmWmAMisDKnLGcLw4">
          En stark koppling mellan olika vårdformer är naturligtvis en
          hörnsten i behandlingsarbetet och svarar för en god kunskap om
          patienten och dess behov. Och behandlingshems modeller och regimer
          skiljer sig åt. Det som fungerar för en patient, behöver inte
          fungera för en annan. De varierande regimerna gör att olika krav
          kan ställas på den intagne och beroende på var i processen patienten
          befinner sig kan således en för sträng eller för lössläppt regim
          uppfattas som mer eller mindre negativt. Personkemin mellan patienten
          och vårdpersonalen är avgörande för behandlingsresultatet. Därför
          måste möjlighet till byte av behandlingshem finnas vid behov.
        </p>
        <p xml:id="i-HuwoLFhXugagHT4bBUJAec">
          Med anledning av detta undrar jag vad ministern avser att vidta
          för åtgärder för att öka möjligheten att skapa fler vårdhem och
          att vårdtagarna får en reell chans att kunna byta mellan dem om
          behov föreligger.
        </p>
      </div>
    </body>
  </text>
</TEI>
