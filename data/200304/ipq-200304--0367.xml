<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0367">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0367</head>
        <author who="i-HAhJoyMXKr6u13gLG6SszU">Hillevi Engström</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>utlandsregistrerade fordon och trängelskatter</topic>
        <docDate when="2004-03-17">den 17 mars</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GR10367</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:367 av Hillevi Engström (m) till finansminister
          Bosse Ringholm om utlandsregistrerade fordon och trängelskatter
        </IPQ_title>
      </div>
      <div type="IPQuestionBody">
        <p xml:id="i-CfdE4L4wCKiPUoHBM1CiWz">
          I lagförslaget om trängselskatter framgår att utlandsregistrerade
          fordon ska undantas helt från betalningsskyldighet. Det finns
          ingen tydlig motivering till detta i förslaget, men troligtvis
          skulle det tekniska systemet bli alltför komplicerat om även utländska
          registreringsskyltar måste registreras och analyseras. Icke desto
          mindre utgör ett sådant undantag problem, inte minst gällande
          konkurrensfördelar.
        </p>
        <p xml:id="i-AWFb1HChUrq4sEpEfxuRax">
          Stockholm har redan i dag problem med tillväxten och lider hårt
          av den hemmagjorda lågkonjunkturen som bygger på stora skattehöjningar.
          Det har den senaste tiden kommit siffror som visar att arbetslösheten
          stiger, nyföretagandet minskar och konkurserna ökar i Stockholmsregionen.
          Till detta ska kopplas att färre och färre väljer att flytta till
          Stockholm.
        </p>
        <p xml:id="i-YEzxCgkyjc9Jm1msAFZ2dE">
          Mycket av långtradartrafiken i Sverige passerar på ett eller
          annat sätt Stockholm. För de som kommer med båt till Värtahamnen
          och Frihamnen finns inga alternativ till att passera den tullzon
          nu Sveriges riksdag ska fatta beslut om. Om utlandsregistrerade
          fordon undantas från biltullar/trängselskatter innebär detta en
          klar konkurrensfördel gentemot svenska åkeriföretag.
        </p>
        <p xml:id="i-MqpMVXD2Ks49FjawMhVZxr">
          Att undanta utlandsregistrerade fordon medför också konsekvenser
          i ett system som av företrädare betecknas som miljövänligt. I
          enlighet med det lagförslag som nu presenterats kommer svenska
          bilar av miljöklass 1 att betala "miljöavgift" medan utlandsregistrerade
          bussar och långtradare helt undantas.
        </p>
        <p xml:id="i-QN8qxKf7HkJtpLT1enMCni">
          Mot bakgrund av ovanstående vill jag ställa följande frågor:
        </p>
        <p xml:id="i-7F8hBSK6wntiwkx8ApKGSb">
          1. Vilka åtgärder avser finansministern att vidta för att säkerställa
          att svenska åkerier inte drabbas negativt när utlandsregistrerade
          fordon undantas från trängselskatt?
        </p>
        <p xml:id="i-NdT3vg2fAo6164TdrCbWop">
          2. Vilka åtgärder avser finansministern att vidta för att lagen
          om trängselskatter inte ska strida mot EU:s konkurrensregler?
        </p>
        <p xml:id="i-FaPRip2fi99qxEMGPctYCg">
          3. Har finansministern gjort den bedömningen att den eftersträvade
          miljöprofilen uppnås genom att undanta utlandsregistrerade fordon
          från att betala "miljöavgift"?
        </p>
      </div>
    </body>
  </text>
</TEI>
