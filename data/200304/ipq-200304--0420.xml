<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0420">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0420</head>
        <author who="i-QqgpadBP4SAf6uA8SRtTMY">Runar Patriksson</author>
        <recipient who="i-LdbVtbdPx3MQxR6GEgCqax">Berit Andnor</recipient>
        <topic>arbetsskadade som bor i Sverige och arbetar i annat nordiskt land</topic>
        <docDate when="2004-04-06">den 6 april</docDate>
        <status when="2004-04-27" byWhom="Berit Andnor" byWhomId="i-LdbVtbdPx3MQxR6GEgCqax" status="answered">besvarad</status>
        <external_id source="rdwebb">GR10420</external_id>
        <debate>
          <turn when="2004-04-27 14:49:46" duration="223">Berit Andnor (S)</turn>
          <turn when="2004-04-27 14:53:21" duration="263">Runar Patriksson (Fp)</turn>
          <turn when="2004-04-27 14:57:40" duration="235">Viviann Gerdin (C)</turn>
          <turn when="2004-04-27 15:01:31" duration="118">Ann-Kristine Johansson (S)</turn>
          <turn when="2004-04-27 15:03:26" duration="254">Berit Andnor (S)</turn>
          <turn when="2004-04-27 15:07:34" duration="255">Runar Patriksson (Fp)</turn>
          <turn when="2004-04-27 15:11:46" duration="132">Viviann Gerdin (C)</turn>
          <turn when="2004-04-27 15:13:50" duration="65">Ann-Kristine Johansson (S)</turn>
          <turn when="2004-04-27 15:14:51" duration="251">Berit Andnor (S)</turn>
          <turn when="2004-04-27 15:18:54" duration="143">Runar Patriksson (Fp)</turn>
          <turn when="2004-04-27 15:21:11" duration="94">Berit Andnor (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:420 av Runar Patriksson (fp) till statsrådet
          Berit Andnor om arbetsskadade som bor i Sverige och arbetar i
          annat nordiskt land
        </IPQ_title>
      </div>
      <div type="IPQuestionBody">
        <p xml:id="i-BGBS7wA4Xq13Z2A4HqYRPX">
          Vårt nordiska samarbete bygger på en genuin gemenskap. Det nordiska
          samarbetet är unikt i världen genom sin stabilitet, folkliga förankring
          och legitimitet. Nordiska rådet, som firade sitt 50-årsjubileum
          för två år sedan, står i centrum för det nordiska samarbetet.
          En av det nordiska samarbetets ledstjärnor under de femtio år
          som gått sedan rådets tillkomst har varit den fria rörligheten
          för nordiska medborgare inom Norden.
        </p>
        <p xml:id="i-6Ki5ds5gFxJhdrBTtXgjL1">
          Det är många nordiska medborgare som bor, arbetar och studerar
          i ett annat nordiskt land. Det är också en stor grupp som i sitt
          dagliga liv rör sig över gränsen till ett annat nordiskt land.
          Det är till exempel ungefär 40 000 svenskar som arbetar i Norge
          men är bosatta i Sverige. En smidigt fungerande gränstrafik underlättar
          enskilda människors vardag och upprätthåller mellanfolkligt samarbete
          i gränsregionerna. I Nordiska rådet har problemen för dem som
          bor på ena sidan om en nordisk gräns och arbetar på den andra
          varit som en följetong i mer än 20 år. Oftast har det gällt skatteproblem
          för dem som har haft sin inkomst på ena sidan gränsen och varit
          folkbokförd på den andra.
        </p>
        <p xml:id="i-PNKL5vrkCy6o3YQCAJ663v">
          Ett stort problem som uppmärksammats är också situationen för
          arbetsskadade som jobbar i ett nordiskt land och bor i ett annat.
          De har en oerhört utsatt situation eftersom de hamnar mellan ländernas
          regelverk. Bekymren började 1994 genom EES-avtalet. Efter det
          har personer som arbetar i Norge och blivit arbetsskadade där,
          men är bosatta i Sverige, inte fått någon hjälp när de återvänt
          till Sverige. Då får de inte längre pengar från Norge, de får
          inte stämpla i Sverige och är inte arbetsföra. Alltså står de
          på bar backe. Det måste finnas en väg ut för dessa människor!
          Fortfarande, trots ett långt nordiskt samarbete, har vi inte enats
          om hur vi ska ta hand om människor som arbetsskadats på andra
          sidan gränsen. Det är inte rimligt att det är den enskilde medborgaren
          och inte Sverige eller Norge som tar ansvar när svenskar skadas
          i sitt arbete i Norge.
        </p>
        <p xml:id="i-PAKfYhJP9dX4sMGYbEgVwM">
          Med anledning av ovanstående vill jag fråga Nordenministern följande:
        </p>
        <p xml:id="i-5eqZbDtnqsWbGxnz7x664G">
          Avser ministern att vidta några åtgärder för att hjälpa personer
          som arbetsskadats i ett annat nordiskt land men är bosatta i Sverige?
        </p>
      </div>
    </body>
  </text>
</TEI>
