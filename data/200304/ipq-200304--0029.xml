<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0029">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0029</head>
        <author who="i-N9Pi9YpD4nvtCEsVp2CGcX">Staffan Danielsson</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>frikopplingsreformen</topic>
        <docDate when="2003-10-16">den 16 oktober</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GR1029</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:29 av Staffan Danielsson (c) till jordbruksminister
          Ann-Christin Nykvist om frikopplingsreformen
        </IPQ_title>
      </div>
      <div type="IPQuestionBody">
        <p xml:id="i-U38piP23SFbqxQdTkoXbsM">
          Det svenska jordbruket hotades efter 1990 års riksdagsbeslut
          av en stor utslagning. Genom EU-inträdet förhindrades detta. EU:s
          nya jordbruksreform skärper åter kraven på en hög konkurrenskraft
          för att kunna bibehålla och helst öka produktionen av den svenskproducerade
          maten, en mat i världsklass som tar vara på Sveriges naturgivna
          resurser för matproduktion.
        </p>
        <p xml:id="i-EVSJPmdj3bjikrnU9d8nBd">
          Jordbruksnäringen har satt ned foten, den vill göra allt för
          att hävda sig i konkurrensen och öka sin produktion. Ändå har
          utvecklingen sedan EU-inträdet stått och stampat och till och
          med backat på grund av en hård och ökande konkurrens inom EU.
          Mot den svenska matens kvalitetsfördelar i bred mening står betydande
          kostnadsnackdelar i form av höga miljö- och djurskyddskrav, ett
          nordligt klimat, en hög svensk kostnadsnivå och tunga ensidiga
          produktionsskatter.
        </p>
        <p xml:id="i-H4j4EPeTLQTFsdLhPWpZRw">
          Nu reformeras EU:s jordbrukspolitiska ersättningar så att de
          frikopplas från kravet på produktion. Avsikten är bland annat
          att anpassa produktionen till marknadsutrymmet. Lyckligt vore
          om den högkvalitativa svenska livsmedelsproduktionen kunde expandera,
          den är skonsammare mot miljö och djur än den mat vi importerar,
          den ger svenska jobb och använda åkrar.
        </p>
        <p xml:id="i-7XoVUP2nDQYr8dtd65GRnP">
          Detta kräver i så fall, utöver storverk av bönder och livsmedelsindustri,
          en väsentligt starkare uppbackning än i dag från Sveriges sida.
          Åtminstone upp till nivån i de EU-länder som vi konkurrerar med.
          En uppbackning som totalt sett är mycket lönsam för landet. Utan
          en rad åtgärder är risken uppenbart stor att den svenska matproduktionen
          i stället för att växa drabbas av en stor krympning, med stora
          negativa effekter för landsbygden, sysselsättningen, miljön, djurskyddet
          och landskapet.
        </p>
        <p xml:id="i-QtsMHgux6KUA8mJLcoE6zA">
          Utan svenska råvaror stannar livsmedelsindustrin. De svenska
          böndernas ekonomiska marginaler är i dag bland de lägsta inom
          EU. Frikopplingsreformen kommer att leda till en extensiv eller
          ingen matproduktion i de odlingsbygder inom EU där lönsamheten
          är lägst och inget investeringsutrymme finns. Utan skyndsamma
          åtgärder kommer därför risken att vara uppenbar att mängder av
          just svenska åkrar med långt lägre miljöpåverkan än i andra länder
          läggs i malpåse, att svenska kor, grisar eller höns med bättre
          levnadsförutsättningar får stryka på foten för sina kolleger på
          kontinenten eller på andra kontinenter. Denna hotande utveckling
          måste med kraft motverkas. Vem i Sverige vill försvara att produktionen
          och importen i stället ökar där redan näringsläckagen är högre
          och djurens villkor lite sämre?
        </p>
        <p xml:id="i-Vm5zBaMdWWEckAxBFAsbGJ">
          Mot bakgrund av denna verklighet frågar jag jordbruksministern:
        </p>
        <p xml:id="i-5rXX3fnjfeduFLyQLQ3saY">
          Vilka åtgärder avser jordbruksministern att vidta för att förhindra
          denna hotande utveckling?
        </p>
      </div>
    </body>
  </text>
</TEI>
