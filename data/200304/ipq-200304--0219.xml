<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0219">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0219</head>
        <author who="i-AyN7HRP1y38PeQoLunJifb">Jörgen Johansson</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>lodjursjakt utanför renskötselområdena</topic>
        <docDate when="2004-01-08">den 8 januari</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GR10219</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:219 av Jörgen Johansson (c) till jordbruksminister
          Ann-Christin Nykvist om lodjursjakt utanför renskötselområdena
        </IPQ_title>
      </div>
      <div type="IPQuestionBody">
        <p xml:id="i-98ZmGAxXVBWfbEr6Ku7fta">
          Naturvårdsverket beslutade, i mitten av december, om jakt på
          rovdjur som varg och lo. Beslutet beträffande lo innebar att ingen
          jakt tillåts utanför renskötselområdena. Beslutet har upprört
          många och ses, mer eller mindre, som en provokation gentemot såväl
          regionala beslutsfattare som jägarkåren. Beslutet uppfattas dessutom
          ha tagits på osaklig grund samtidigt som det saknar förankring
          i riksdagens beslut om rovdjursförvaltningen.
        </p>
        <p xml:id="i-TRYwd1p9YUMKvkZBaBJLSw">
          Naturvårdsverket hävdar, i sitt beslut, att lodjursstammen inte
          följer den beräknade föryngringsplanen. Som skäl för detta hänvisas
          till analyser som, enligt inventerarna, vilar på en bristfällig
          grund. Dessutom har Naturvårdsverket tidigare år haft en generös
          tilldelning, beträffande avskjutning av lo, inom renskötselområden.
          Andelen föryngringar har därmed hämmats i dessa områden medan
          den enligt forskare och inventerare inte, på saklig grund, kan
          sägas minska utanför dessa områden.
        </p>
        <p xml:id="i-XteabpBA7JpAh784Xci5Fy">
          Regeringens rovdjursutredare påtalade i sin framställan vikten
          av att stor hänsyn måste tas till lokalbefolkningen i rovdjursförvaltningen.
          Detta framhåller dessutom Naturvårdsverket i sitt beslut där man
          anför "för att de av riksdagen fastställda förvaltningsmålen för
          rovdjursstammen skall kunna uppnås krävs såväl delaktighet, förtroende
          som acceptans hos jägare och befolkning i berörda områden". Trots
          detta avfärdar man synpunkter från såväl viltvårdsnämnden, LRF,
          Svenska Jägareförbundet som länsstyrelsen i de framställningar
          som dessa gjort. I stället anklagar Naturvårdsverket jägarkåren
          för tjuvjakt och kräver tillskott till polisen, om 15 miljoner
          kronor, för att jaga tjuvjägare. Bakgrunden till Naturvårdsverket
          agerande sägs vara att de bedömer att var fjärde rovdjur dödats
          illegalt. Den framtoning ett sådant påstående får är häpnadsväckande
          då svensk polis i dag inte klarar sina åligganden inom områden
          som stöld, misshandel som övriga våldsbrott. En prioritering av
          detta slag, till förmån för några lodjur på bekostnad av andra
          brott, gör att Naturvårdsverkets agerande saknar trovärdighet.
        </p>
        <p xml:id="i-L1GuvwrHr6evdoBAdWYdwx">
          En varaktig och stabil rovdjursstam kan inte byggas upp genom
          centrala diktat. Här krävs, helt i enlighet med riksdagens beslut,
          en djup dialog mellan de intressenter som finns. Att genom centrala
          beslut, utan hörande av övriga instanser i samhället, tro att
          man bygger upp en stabil rovdjursstam är något av önsketänkande.
          I stället läggs grunden för motsättningar där risken är uppenbar
          att rättsstaten sargas vilket är än mer allvarligt för såväl rovdjursstammen
          som för synen på rättsstaten i övrigt.
        </p>
        <p xml:id="i-25jkFz5MkMf48AjpVWe7zt">
          Naturvårdsverkets bedömning att lodjuret ska ges ett mer stabilt
          fotfäste söder om Mälardalen@Vänern kan ifrågasättas. I län som
          Västmanland, Örebro och Värmland ses en tydlig tendens att arten
          börjar stanna upp i sin utveckling. Detta beroende på att tillgången
          på matvilt tryter. Resultatet genom denna överrepresentation av
          lodjur har i många bygder resulterat i viltdöda skogar. En art
          har alltså ohämmat fått utbreda sig på andra arters bekostnad.
          Detta är knappast en utveckling som är förenligt med en biologisk
          mångfald. Med rätta har därför jägarkåren och naturvårdsvännerna
          reagerat kraftigt mot den släpphänthet som finns på det här området.
        </p>
        <p xml:id="i-TZVuew5RPHRHtdpTco7Cwa">
          Naturvårdsverkets agerande i den här frågan ter sig något märkligt.
          Utifrån en framtoning av lyssnande och dialog tas beslut som upprör
          hela naturvårds- och jägarsverige. Enligt min uppfattning måste
          beslut av den här arten fattas på saklig grund, för att kunna
          uppnå ett förtroendefullt utbyte. Dialogen mellan berörda parter
          där lokala och regionala aktörer ges ett reellt inflytande är
          direkt nödvändig för att uppnå såväl förståelse som acceptans.
          De "diktat" som nu Naturvårdsverkets agerande uppfattas som är
          direkt skadliga för en aktiv rovdjurspolitik i Sverige och bör
          därför omprövas.
        </p>
        <p xml:id="i-9sBfbe99qdDF3B3UPiWz2q">
          Mina frågor till miljöministern är:
        </p>
        <p xml:id="i-RExEd6j2ceVrMLJEnCrAxY">
          1. Vilka åtgärder avser jordbruksministern att vidta för att
          svensk rovdjurspolitik ska få acceptans hos berörda aktörer i
          samhället?
        </p>
        <p xml:id="i-MSYx1HxtDpCm9RWwqZBLbQ">
          2. Vilka åtgärder avser jordbruksministern att vidta för att
          enskilda arter inte ska ges rätten att ohämmat öka på bekostnad
          av andra arter inom särskilda områden i landet?
        </p>
      </div>
    </body>
  </text>
</TEI>
