<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0290">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0290</head>
        <author who="i-4SAiMdwrEthd2M8z2yjtkv">Ana Maria Narti</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>åtgärder för integration på högskola och universitet</topic>
        <docDate when="2004-02-09">den 9 februari</docDate>
        <status when="unknown" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GR10290</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:290 av Ana Maria Narti (fp) till utbildningsminister
          Thomas Östros om åtgärder för integration på högskola och universitet
        </IPQ_title>
      </div>
      <div type="IPQuestionBody">
        <p xml:id="i-Pj7KkP7LT3mce7HGabMSwK">
          I sitt anförande under partiledardebatten den 21 januari talade
          statsminister Göran Persson om den växande arbetslösheten och
          om en ökning av volymerna i arbetsmarknadsåtgärder. Statsministern
          sade att uppgången i den öppna arbetslösheten överraskade regeringen
          som tidigare hade gjort en annan konjunkturbedömning: Med en bättre
          konjunktur skulle en låsning av arbetskraften i omfattande arbetsmarknadspolitiska
          program ha varit ett misstag.
        </p>
        <p xml:id="i-DEuPsH8ZcJPLFozk4BiLkA">
          "Konjunkturuppgången har låtit vänta på sig. I takt med att den
          har väntat på att komma har arbetslösheten stigit. Detta kan vi
          inte acceptera. Därför lägger vi tillsammans med våra samarbetspartier
          fram en satsning på 2 miljarder kronor som innebär 15 000 nya
          platser i arbetsmarknadspolitiken, i huvudsak riktad mot kommuner
          och landsting. Där vet vi nämligen att en för tidig nedgång i
          arbetskraften snart kommer att mötas av ett växande behov av nyrekrytering."
        </p>
        <p xml:id="i-Ji3xVWyA7UfvSduPv8Rnva">
          Med dessa ord signalerade Göran Persson en kursändring i arbetsmarknadspolitiken:
          från ett läge då man hade stramat åt de olika utbildningsinsatserna
          till en fas med intensifierade program avsedda att förbättra de
          arbetslösas kompetens.
        </p>
        <p xml:id="i-QTDH4YFhoBMat7hms4gHcv">
          Det är alltså lämpligt att ompröva vissa ställningstaganden inom
          Arbetsmarknadsverket och på nytt analysera de insatser som väsentligt
          skulle förbättra de långtidsarbetslösas chanser att få inträde
          i arbetslivet. En sådan insats är den aspirantutbildning för utländska
          akademiker som sedan tre terminer bedrivs vid Linköpings universitet
          och Malmö högskola. En del av studenterna som följer denna utbildning
          riskerar att inte kunna fullfölja sina studier därför att de tidigare
          beräknade arbetsmarknadsåtgärderna @ mest aktivitetsstöd @ som
          finansierar deras vardag under studietiden inte omfattar hela
          perioden de behöver ägna åt studier och praktik innan de får behörighet
          till exempel som lärare, eller tar en annan yrkesexamen.
        </p>
        <p xml:id="i-T8N1CdSpXwtot1WTfHLj9q">
          Aspirantutbildningen lovar ge mycket goda resultat. Akademiker
          som har varit arbetslösa eller arbetat med mycket lågt kvalificerade
          uppgifter har fått en chans att komplettera sina kunskaper från
          hemlandet samtidigt som de praktiserar på många arbetsplatser
          och skaffar sig nätverk inom sina yrken. Reaktioner och omdöme
          från både lärare och arbetskamrater vid praktikplatserna är positiva.
          Många av dessa studenter arbetar mera intensivt och tar flera
          poäng per termin än vanliga studenter. Men många av dem behöver
          en längre studietid än ett år @ för att helt övervinna svårigheter
          orsakade av den långa arbetslösheten och av den isolering som
          vardagen utanför yrkeslivet gav upphov till.
        </p>
        <p xml:id="i-AkkfqLWUwRvuX74ZZ2mbxi">
          Många aspiranter har få möjligheter att kommande terminer finansiera
          fortsatta studier via CSN. En del av dem har passerat 50-års gränsen
          men kan självklart arbeta 10 eller 15 år efter avslutad utbildning.
          Andra betalar i dag ur sitt blygsamma aktivitetsstöd skulder från
          tidigare försök att etablera sig i arbetslivet (hemutrustningslån,
          studielån för fördjupade kurser i svenska, andra lån tagna för
          att finansiera AMS-utbildningar som kommunerna inte betalade för).
          Att försöka få banklån i en sådan situation är orealistiskt, bankerna
          granskar de blivande låntagarnas inkomst innan de beviljar lån
          och de personer det gäller saknar egen inkomst sedan flera år.
        </p>
        <p xml:id="i-5ndaJA5Y8CJfVPYV8wuAtE">
          Det är viktigt att arbetet med aspirantutbildningar vid Malmö
          högskola och Linköpings universitet får fortsätta @ inte bara
          därför att varje invandrad akademiker som får inträde i det svenska
          yrkeslivet är en direkt social, ekonomisk och politisk vinst för
          hela samhället, utan också därför att dessa kurser utgör en förebild,
          en symbol för lyckad integration i yrkeslivet av människor som
          bär med sig kultur från hela världen. I Malmö har högskolan fått
          löfte från länsarbetsnämnden om finansiering av 80 studieveckor
          men aspiranterna i Linköping vet fortfarande inte hur de ska få
          ekonomi för höstterminen 2004. Liknande oklarhet drabbar också
          de studerande samlade kring de mycket positiva erfarenheterna
          från Invandrarakademien vid Borås högskola.
        </p>
        <p xml:id="i-McuyWE6y9UAQ66DK8XkvKL">
          Det gäller människor som efter många motgångar håller på att
          få tillbaka tron på det svenska samhället. Att ta ifrån dem möjligheten
          att fullfölja sina studier och börja arbeta inom sina yrken betyder
          en enorm social och psykologisk förlust för alla @ samtidigt som
          detta innebär att Utbildningsdepartementet förgäves satsade tiotals
          miljoner på kurserna.
        </p>
        <p xml:id="i-SH9cmkVBTH7ac9cirBzayV">
          Därför vänder jag mig till utbildningsministern med följande
          frågor:
        </p>
        <p xml:id="i-2H6HWPv24XyKtQGA7MD82C">
          Tänker utbildningsministern inom regeringen ta upp problemet
          för att garantera en lyckad fortsättning på detta viktiga initiativ
          som kan bli förebild för många högskolor och universitet i framtiden?
        </p>
        <p xml:id="i-pAK1EhWrSe7FJyPtp9jrE">
          Vad avser ministern att göra för samverkan mellan Utbildningsdepartementet,
          Näringsdepartementet och Justitiedepartementet intensifieras och
          effektiviseras så att onödiga hinder för integrationen en gång
          för alla undanröjs?
        </p>
      </div>
    </body>
  </text>
</TEI>
