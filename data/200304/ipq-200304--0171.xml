<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0171">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0171</head>
        <author who="i-PRFN1BS8QWUhjjGAM8w3Fj">Maud Olofsson</author>
        <recipient who="i-3kVCtR7mCK6mW2F6oaBMR5">Göran Persson</recipient>
        <topic>politik för tillväxt i hela landet.</topic>
        <docDate when="2003-11-28">den 28 november</docDate>
        <status when="2003-12-16" byWhom="Göran Persson" byWhomId="i-3kVCtR7mCK6mW2F6oaBMR5" status="answered">besvarad</status>
        <external_id source="rdwebb">GR10171</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:171 av Maud Olofsson (c) till statsminister
          Göran Persson om politik för tillväxt i hela landet.
        </IPQ_title>
      </div>
      <div type="IPQuestionBody">
        <p xml:id="i-4rk3o3Dvo4S8rsMuqPeb6R">
          Det är nödvändigt att regering och riksdag för en politik för
          tillväxt och utveckling i hela landet. Tyvärr måste jag konstatera
          att den socialdemokratiska regeringen har misslyckats med detta.
          Med regeringens politik blir alla förlorare. Följden blir att
          olika människor ställs mot varandra, kommuner mot kommuner och
          regioner mot regioner. Det är en djupt oroande utveckling.
        </p>
        <p xml:id="i-AXVZ8bHj3pSQY8A89qJSkz">
          Statsministern har varit osynlig i frågor som rör en positiv
          utveckling för alla delar av landet. Detta trots ett nyligen yrvaket
          konstaterande att de regionala klyftorna är en av de viktigaste
          frågorna. Centerpartiet har länge och enträget påpekat att den
          socialdemokratiska politiken leder till både regionala och sociala
          klyftor. Klyftor som enligt mitt menande måste överbryggas för
          att Sverige ska bli ett land med en miljöriktig tillväxt i världsklass.
          Alla delar av landet och alla människor måste få möjlighet att
          bidra till att få en socialt och ekologiskt hållbar tillväxt som
          utvecklar Sverige.
        </p>
        <p xml:id="i-JUNaVDJM7mkHXXah1or8N7">
          Det socialdemokratiska misslyckandet får stora negativa konsekvenser
          för vårt land. I vissa delar försvinner olika former av samhällsservice,
          vägunderhållet är eftersatt, enstaka poliser ansvarar för områden
          stora som hela länder, människor flyttar och skattebördan blir
          orimligt hög för dem med låga och normala inkomster. Andra delar
          av landet får ta den andra sidan av myntet med bland annat bostadsbrist,
          trafikkaos och köer. Detta leder inte till hållbar utveckling.
        </p>
        <p xml:id="i-8rv8ucjd6gmQw9jB1AP6Tp">
          Vi ser nu att när krubban är tom då bits hästarna. Det går inte
          att fördela resurser som man inte har. Svaret på detta måste vara
          en tillväxtpolitik för hela landet. Det är endast så som vi kan
          lösa problemen. Vi måste se till att människor och företag får
          goda förutsättningar till att bidra till tillväxten, först då
          kommer vi att klättra från vår 17:e plats i välfärdsligan.
        </p>
        <p xml:id="i-SfyrE7scUkzxt3SRA4cCNv">
          I dagens Sverige har tyvärr många kommuner en för låg skattekraft.
          Detta får till följd att medborgarna i dessa kommuner måste betala
          en hög kommunalskatt för att kommunerna ska klara vård, skola
          och omsorg, samtidigt som de många gånger har en lägre kommunal
          service. Detta samtidigt som många kommuninvånare har en låg eller
          mycket låg inkomst. Det är av intresse för hela vårt land att
          dessa "låginkomstkommuner" ges förutsättningar att öka sin skattekraft.
          För att klara detta behöver Sverige en bättre tillväxtpolitik.
        </p>
        <p xml:id="i-WcprqJ65SVefaQEo4cUAh">
          Centerpartiet har ett inkomstskatteförslag som sänker skatten
          för de många med låga och normala inkomster med 600 kr i månaden.
          Samtidigt ger förslaget den positiva bieffekten att kommuner och
          landsting får en större skattebas. Detta i sin tur innebär att
          trycket på det nu så omdebatterade skatteutjämningssystemet minskar.
        </p>
        <p xml:id="i-Typsvr9oCoJ1wK6oexp1g7">
          Mot bakgrund av ovanstående vill jag fråga statsministern följande:
        </p>
        <p xml:id="i-74ZiB75kTaKTqwWQJyJ1Hh">
          Vilka åtgärder avser statsministern att vidta för att föra en
          politik för tillväxt och utveckling i hela landet?
        </p>
        <p xml:id="i-VLY9k6UrjMcz2fNN2yMxUw">
          Vilka åtgärder avser statsministern att vidta för att stärka
          kommunernas skattebaser?
        </p>
      </div>
    </body>
  </text>
</TEI>
