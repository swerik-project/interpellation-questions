<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0535">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0535</head>
        <author who="i-ASHgRusN9GoHAH8eioxicP">Marie Wahlgren</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>farmakologisk kompetens inom sjukvården</topic>
        <docDate when="2004-05-19">den 19 maj</docDate>
        <status when="2004-06-18" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GR10535</external_id>
        <debate>
          <turn when="2004-06-18 12:43:59" duration="200">Lars Engqvist (S)</turn>
          <turn when="2004-06-18 12:47:07" duration="232">Marie Wahlgren (Fp)</turn>
          <turn when="2004-06-18 12:50:56" duration="158">Lars-Ivar Ericson (C)</turn>
          <turn when="2004-06-18 12:53:20" duration="253">Lars Engqvist (S)</turn>
          <turn when="2004-06-18 12:57:25" duration="243">Marie Wahlgren (Fp)</turn>
          <turn when="2004-06-18 13:01:20" duration="123">Lars-Ivar Ericson (C)</turn>
          <turn when="2004-06-18 13:03:18" duration="185">Lars Engqvist (S)</turn>
          <turn when="2004-06-18 13:06:17" duration="147">Marie Wahlgren (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:535 av Marie Wahlgren (fp) till socialminister
          Lars Engqvist om farmakologisk kompetens inom sjukvården
        </IPQ_title>
      </div>
      <div type="IPQuestionBody">
        <p xml:id="i-UN2GWMQ9RLGeecEPa9BcsF">
          Undersökningar har visat att över 10 % av patienterna till internmedicinska
          akutsjukvården beror på problem orsakade av läkemedel. I stor
          utsträckning är detta kända typer av biverkningar som ofta är
          dosrelaterade. Dessa typer av biverkningar kan i vissa fall vara
          mycket allvarliga men kan oftast både förutses och motverkas.
          Bättre kunskap om läkemedelsbiverkningar, bättre individuell uppföljning
          och vetskap om vilka andra läkemedel som patienten använder och
          hur dessa påverkar medicineringen, är nycklar i det förebyggande
          arbetet. För att detta ska fungera behöver sjukvården bättre kunskaper
          kring hur läkemedel verkar och kring läkemedelsbiverkningar.
        </p>
        <p xml:id="i-SK4p2DdAk4U39gpvD3r6CK">
          Problemet med läkemedelsbiverkningar är kanske allra allvarligast
          bland äldre patienter som ofta har ett flertal olika läkemedel.
          Äldre multisjuka patienter har i genomsnitt tolv läkemedel per
          person. Svårigheten att bedöma hur dessa läkemedel påverkar varandra
          är uppenbar. En aktuell studie från Huddinge sjukhus visar att
          vart femte akutfall bland personer som får hjälp av äldreomsorgen
          i Huddinge orsakas av felaktig dosering av läkemedel. Ofta beror
          detta på att läkemedelsdoserna inte är anpassade för de äldre.
        </p>
        <p xml:id="i-GVzUiJvyriTQa5T91tY8hJ">
          På senare tid har läkemedelsbolagens information till läkare
          alltmer ifrågasatts framför allt med anledning av debatten kring
          ökningen av läkemedelskostnaderna. Problemet är som jag ser det
          inte fullt så mycket ett problem som borde fokuseras på läkemedelsbolagens
          marknadsföring som på sjukvårdens brist på oberoende information.
        </p>
        <p xml:id="i-FQgi6RqT51RmjnHn2xzWA2">
          Klinisk farmakologi är den medicinska specialitet som bland annat
          berör effektiv och säker läkemedelsanvändning. Enligt en undersökning
          gjord av Svenska föreningen för klinisk farmakologi saknar merparten
          av sjukhuschefer och läkemedelskommittéer klinisk farmakologisk
          kompetens inom den egna organisationen. Enligt enkäten svarade
          till exempel 80 % av sjukhuscheferna att man saknade kliniska
          farmakologer. Detta är mycket oroande med tanke på både behovet
          att minska läkemedelsbiverkningarna och på behovet av en oberoende
          läkemedelsrådgivning som på ett korrekt sätt kan minska läkemedelskostnaderna.
        </p>
        <p xml:id="i-5Gt1PD3gg2KnAS7SGVWiVQ">
          Felaktig läkemedelsanvändning är alltså en allvarlig och kostsam
          fråga för den svenska sjukvården. Med tanke på det ökande antalet
          äldre i samhället finns det all anledning att tro att dessa problem
          ökar om inget görs.
        </p>
        <p xml:id="i-2iPDtFb86PtYdx2KRsHHyr">
          Vad tänker socialminstern att göra för att stärka vårdgivarnas
          kompetens kring och medvetenhet om problemen med felaktig läkemedelsanvändning?
        </p>
        <p xml:id="i-EeMth6S7ZABhGiUnivHbdS">
          Vad tänker socialminstern att göra för att öka tillgången på
          och användningen av kliniska farmakologer i sjukvården?
        </p>
        <p xml:id="i-9Geq1GT15vw4heMZ2FcB6c">
          Vad tänker socialminstern att göra för att stärka undervisningen
          vid läkarutbildningen när det gäller läkemedelseffekt och biverkningar
          på äldre patienter?
        </p>
      </div>
    </body>
  </text>
</TEI>
