<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0220">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0220</head>
        <author who="i-MVzhVeKwRGmjHjHoSrReg9">Börje Vestlund</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>elavbrott och deras konsekvenser</topic>
        <docDate when="2004-01-09">den 9 januari</docDate>
        <status when="unknown" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GR10220</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:220 av Börje Vestlund (s) till näringsminister
          Leif Pagrotsky om elavbrott och deras konsekvenser
        </IPQ_title>
      </div>
      <div type="IPQuestionBody">
        <p xml:id="i-BmgV9KyjYWMGhrJ8cZCbU9">
          Under slutet av december 2002 inträffade återigen ett stort elavbrott,
          som innebar att flera tusen svenskar fick förbereda sin jul i
          stearinljusets sken. Redan utsatta människor blev än mer utsatta
          då telefon, larm för sjuka och gamla inte fungerade. Undertecknad
          interpellerade i 2002/03:49 Om Akallatunneln om det stora elavbrottet
          på Järvafältet. Min uppfattning var vid denna tidpunkt att regeringen
          tog problemet på allvar och nyligen hade haft en dialog med nätbolagen.
          Nu har det hänt igen @ i september 2003, i december 2003 och nu
          också i januari 2004. Nätbolagen har ofta uppfattningen att man
          investerar enligt den plan som kom fram i Jörgen Anderssons utredning
          Avbrottsutredningen 2001; Åtgärder för ökad leveranssäkerhet.
          Det finns därför anledning att fundera över om det nu inte är
          dags att skärpa kraven mot dessa nätbolag.
        </p>
        <p xml:id="i-H1KXZEfG27f2M7Gau3Ptg2">
          Självklart kommer nätbolagen då att anföra att det blir så kostsamt
          att det kommer att drabba den enskilda konsumenten. Det är enligt
          min uppfattning rent nonsens. Det finns ingen rimlig analys som
          stöder teorin om att företag som underlåter att underhålla sina
          investeringar under lång tid, ska ta ut det av konsumenterna.
        </p>
        <p xml:id="i-MxVH3ycGoRPKg4gFar4zj5">
          Energimyndighetens roll för att tillvarata elkonsumenternas intresse
          gentemot nätbolagen kan ifrågasättas. Det har inte varit mycket
          aktivitet från deras sida för att komma tillrätta med dessa problem.
        </p>
        <p xml:id="i-MtLovUjMmEcn6XsPzdbo7E">
          Med anledning av ovanstående vill jag fråga statsrådet om han
          har för avsikt att vidta några åtgärder för att minimera antalet
          brott i elnätverket i framtiden, såsom exempelvis att ändra regleringsbrevet
          till energimyndigheten så att denna arbetar mer aktivt med de
          ständiga elavbrotten.
        </p>
      </div>
    </body>
  </text>
</TEI>
