<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0422">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0422</head>
        <author who="i-AyN7HRP1y38PeQoLunJifb">Jörgen Johansson</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>vägnätet på landsbygden</topic>
        <docDate when="2004-04-07">den 7 april</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GR10422</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:422 av Jörgen Johansson (c) till statsrådet
          Ulrica Messing om vägnätet på landsbygden
        </IPQ_title>
      </div>
      <div type="IPQuestionBody">
        <p xml:id="i-346exYznxxD6iaBhueDePh">
          Vägnätet på landsbygden blir, alltför ofta, ofarbar under vårens
          tjällossning. Detta påverkar påtagligt möjligheten att bedriva
          näringsverksamhet under dessa tider i drabbade områden. Möjligheten
          att såväl leverera varor som att ta emot råmaterial förhindras
          och produktionsbortfall blir följden. Under senare tid har dessutom
          Vägverkets sänkta krav på axeltryck, för dessa vägar, medfört
          att lantbrukare förhindras att bedriva ett rationellt jordbruk
          under långa tider. Situationen framstår som alltmer prekär. I
          tider där bredband till alla diskuteras förmår samhället inte
          ens att ge alla bygder farbara vägar som tveklöst utgör grunden
          för att landsbygden ska kunna ges den livskraft som de flesta
          säger sig vilja utveckla.
        </p>
        <p xml:id="i-D69rd2PXNxcjquHvXcs2mb">
          Ett landsbygdsföretag har i dag två vägar till överlevnad. Den
          ena är att vidareutveckla den agrara sektorn med en allt högre
          produktion med stora investeringar som följd. Den andra är att
          genom mångsyssleri inom jordbruksföretaget och angränsande näringar
          bedriva näringsverksamhet för att överleva. Båda formerna bidrar
          till landsbygdens fortlevnad, miljövård och tillväxt. Båda alternativen
          kräver samtidigt mer av transporter och ofta allt tyngre och effektivare
          transportsystem. Ökade krav på vägars bärighet blir därför en
          naturlig följd av den utvecklingen.
        </p>
        <p xml:id="i-C7xYb8wN8zwh27FVgiMucC">
          Vägverket har allt mindre resurser för att höja vägars bärighet.
          Följden har blivit att många vägar har fått sänkt bärighet till
          tolv ton. Det innebär att gängse transporter inom jordbruket inte
          klarar den gränsen. Exempel på detta är gödsling av åkermarken
          under våren. Genom sänkningen av vägarnas bärighet tenderar också
          underhållet att sänkas, då vägen helt plötsligt, hos Vägverkets
          budgetmakare, framstår att ha behov av en lägre bärighetsklass.
          Detta synsätt framstår mer som ett utarmande budgeteringssystem
          som tenderar att undanröja landsbygdens möjlighet att bedriva
          fortsatt näringsverksamhet och definitivt framstå som en tillväxtbygd.
        </p>
        <p xml:id="i-WKtkiyt8BPLEGZVL6DtLfS">
          Ett livskraftigt näringsliv på landsbygden måste ges lika villkor
          till utveckling som annan näringsverksamhet i samhället. Kraven
          från landsbygden är, trots allt, inte desamma som i tätorten.
          Här krävs inte asfalterade vägar med hög standard. Här krävs endast
          en grusväg som åtminstone är farbar. Så är det inte i dag i stora
          delar av vårt land!
        </p>
        <p xml:id="i-MQ64z2sNbPcuHY8ch5tvPC">
          Mina frågor till statsrådet är:
        </p>
        <p xml:id="i-UKftcq52SQVhpGVx9DiVBE">
          1. Vilka åtgärder avser statsrådet att vidta för att ge näringsverksamheten
          på landsbygden lika villkor som övrig näringsverksamhet i samhället
          avseende kommunikationsmöjligheter?
        </p>
        <p xml:id="i-LPXpmA4hNkp9QcW6wzXwf6">
          2. Vilka åtgärder avser statsrådet att vidta för att förhindra
          att omklassificering av vägar sker på sådant sätt att en successiv
          nedrustning sker av vägnätet på landsbygden?
        </p>
        <p xml:id="i-Ut1nY7DhFECyFHxoUWnnTR">
          3. Vilka åtgärder avser statsrådet att vidta för att samhällsverksamheter
          som näringsverksamhet och social service ska kunna utvecklas och
          bestå på landsbygden?
        </p>
      </div>
    </body>
  </text>
</TEI>
