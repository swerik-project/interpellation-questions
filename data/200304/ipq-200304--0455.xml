<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0455">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0455</head>
        <author who="i-Ybw8JnrmHGCsqpipBke8a7">Mikael Oscarsson</author>
        <recipient who="i-6qjD2tsSCtsrmXQjy7mtCJ">Lars-Erik Lövdén</recipient>
        <topic>Heby kommuns länsbyte</topic>
        <docDate when="2004-04-27">den 27 april</docDate>
        <status when="unknown" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GR10455</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:455 av Mikael Oscarsson (kd) till statsrådet
          Lars-Erik Lövdén om Heby kommuns länsbyte
        </IPQ_title>
      </div>
      <div type="IPQuestionBody">
        <p xml:id="i-81rWbY7ieCt1WxKkZjc5Fz">
          I samband med 1998 års val anordnades en folkomröstning i Heby.
          Medborgarna hade att ta ställning till vilket län Heby kommun
          skulle tillhöra i framtiden. Resultatet av folkomröstningen blev
          att 57,7 % av de röstande valde alternativet Uppsala län och 39,9
          % alternativet Västmanlands län.
        </p>
        <p xml:id="i-LMgh3k2WNz2KXwKtUF1Fai">
          Frågan engagerar många människor och valdeltagandet i folkomröstningen
          blev högt, drygt 75 %. Med hänvisning till folkomröstningsresultatet
          beslutade ett enigt Heby kommunfullmäktige den 9 november 1998
          att inge en framställan till regeringen att Heby kommun snarast
          överförs till Uppsala län. Denna framställan överlämnades i december
          1998 av regeringen till Kammarkollegiet. Kollegiet inhämtade remissyttranden
          från Länsstyrelsen i Västmanlands län, Länsstyrelsen i Uppsala
          län, Landstinget i Västmanlands län och Landstinget i Uppsala
          län.
        </p>
        <p xml:id="i-QXYewZmTX6uziUuSHMXx89">
          Efter att ha beaktat dessa uppdrog kollegiet i juni 1999 åt Svenska
          Kommunförbundet att utreda förutsättningarna för ett byte av landsting
          för Heby kommun. Sammanfattningsvis kan man säga att Kommunförbundet
          inte såg några avgörande hinder för ett länsbyte för Heby kommun.
          I oktober 2000 kom Kammarkollegiet med sitt yttrande i frågan.
          Kollegiet gjorde bedömningen att en överföring av Heby kommun
          från Västmanlands läns landsting till Uppsala läns landsting innebär
          fördelar ur näringsgeografisk synvinkel. Heby ingår redan i Uppsalas
          lokala arbetsmarknad. Även med avseende på andra näringsgeografiska
          faktorer är sambandet med Uppsalaregionen starkt. En förändring
          skulle inte medföra några påtagliga ekonomiska konsekvenser för
          den enskilde kommunmedborgarens ekonomi. En majoritet av befolkningen
          förordar Uppsala län framför Västmanlands län. Vidare önskar Heby
          kommun genom sitt fullmäktige att en ändring sker. De näringspolitiska
          faktorerna samt befolkningens och kommunens önskan att byta län
          talar, enligt Kammarkollegiet, således för en ändring av läns-
          och landstingsgränsen för den del av Västmanlands läns landsting
          som utgörs av Heby kommun.
        </p>
        <p xml:id="i-LAeEQn3CcUtbLgHuhN4FAc">
          I april 2001 avslog regeringen Heby kommuns länsbytesansökan.
          Främsta bevekelsegrunden var att en sådan indelningsändring skulle
          ha en negativ påverkan på sjukvården i Västmanland. Andra utredningar,
          exempelvis Kommunförbundets, menar att sjukvården inte alls skulle
          försämras. Regeringen måste ha synnerligen starka skäl för att
          gå emot folkviljan när även Kammarkollegiet, regeringens eget
          expertorgan, finner att indelningslagens villkor är uppfyllda.
          Men några sådana skäl har regeringen aldrig redovisat.
        </p>
        <p xml:id="i-R8fbY4A2jcm24UfQ3o6nAX">
          För att bland annat kunna lösa fråga om Heby har riksdagen uppdragit
          åt regeringen att skyndsamt återkomma till riksdagen med lagförslag
          innebärande att det är riksdagen som ska avgöra hur länsindelningen
          ska vara i Sverige.
        </p>
        <p xml:id="i-Am4RshXXw1wVvWsd2naGd7">
          Regeringen har sinkat frågan om Hebys länsbyte länge nog. Nu
          är det hög tid att Hebyfrågan kommer ur sin långbänk.
        </p>
        <p xml:id="i-FfSWB5bTNT5sEW21rc6885">
          Avser statsrådet att skyndsamt bereda frågan, i enlighet med
          riksdagens vilja, så att Hebys länsbyte kan ske i tid till valet
          2006?
        </p>
      </div>
    </body>
  </text>
</TEI>
