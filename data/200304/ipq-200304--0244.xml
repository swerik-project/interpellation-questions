<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0244">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0244</head>
        <author who="i-43NmWWYd8vEgZrkoXWWCXx">Rosita Runegrund</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>centraliseringen av Högskolan Trollhättan-Uddevalla</topic>
        <docDate when="2004-01-26">den 26 januari</docDate>
        <status when="2004-02-05" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GR10244</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:244 av Rosita Runegrund (kd) till utbildningsminister
          Thomas Östros om centraliseringen av Högskolan Trollhättan-Uddevalla
        </IPQ_title>
      </div>
      <div type="IPQuestionBody">
        <p xml:id="i-Ri1rrdUhEv2RH341g3XQLs">
          Styrelsen för Högskolan Trollhättan-Uddevalla har under det gångna
          halvåret utrett hur en centralisering av utbildningen kan genomföras.
          Nu senast har sex förslag till lokalisering av HTU presenterats.
          Studenter, politiker och näringsliv i trestadsregionen Trollhättan-Uddevalla-Vänersborg
          är inte odelat positiva till högskolans planer. Tvärtom finns
          det starka och välgrundade invändningar mot högskolestyrelsens
          förslag. För de orter som riskerar att förlora högskolan innebär
          det ett kraftigt avbräck för utvecklingsmöjligheterna och i stället
          kommer detta att leda till stagnation.
        </p>
        <p xml:id="i-FYgvY3eC5H4RZoTYWA1g9u">
          Redan förra våren bad jag utbildningsministern om svar på vad
          han avsåg att göra för att högskolestyrelsen och kommunerna skulle
          samverka bättre. I svaret jag fick skrev ministern bland annat:
          "Det är angeläget att det finns en fungerande samverkan mellan
          Högskolan i Trollhättan/Uddevalla och de berörda kommunerna. Det
          är en viktig förutsättning för att högskolan ska ha en fortsatt
          god utveckling".
        </p>
        <p xml:id="i-DtrPwVdCTkJjKSCWohr68u">
          Dessvärre har denna samverkan inte kommit till stånd. Högskolestyrelsen
          fortsätter driva sin centraliseringslinje i strid med kommuner
          och näringsliv. Därmed undergrävs det som ministern sade var "en
          förutsättning för att högskolan ska ha en fortsatt god utveckling".
        </p>
        <p xml:id="i-RgNGFJhxpmjjnviv66dKTP">
          Högskolan Trollhättan-Uddevalla går snart in på sitt femtonde
          verksamhetsår. Alltsedan starten 1990 har högskolan utvecklats
          och lockat studenter från hela landet. För två år sedan hade HTU
          ca 7 600 studenter och i år har antalet studenter ökat med 18
          % till 9 000. En av de främsta anledningarna till högskolans popularitet
          är just småskaligheten och känslan av närhet och personliga relationer
          med såväl studiekamrater som lärare. På alla tre studieorterna
          finns en studentkår som tack vare sin personliga prägel attraherar
          många studenter. Det finns också i dagsläget gott om studentbostäder
          att hyra till en skälig kostnad.
        </p>
        <p xml:id="i-KxWiaS2AD286Y3pzqk2BhL">
          Styrelsen för Högskolan Trollhättan-Uddevalla vill centralisera
          högskolan till en av de tre orterna. Sex förslag till hur detta
          ska genomföras har tagits fram och ett beslut om vilken stad som
          får högskolan ska fattas i mars 2004. Detta beslut kommer att
          fattas ovanför huvudet på dem som kommer att märka av en centralisering
          i praktiken, nämligen de lokalt ansvariga politikerna och det
          lokala näringslivet. På de orter där utbildningen försvinner får
          de ta ansvaret för de negativa effekterna. Om styrelsen för HTU
          hade tillfrågat politikerna i de tre kommunerna hade de fått ett
          tydligt svar @ vi är mycket nöjda med den struktur som finns i
          dag. Om man även hade frågat näringslivet i regionen hade man
          fått samma svar. Och de som berörs i störst utsträckning @ studenterna
          @ är också de mycket nöjda med hur utbildningen vid HTU bedrivs
          i dag, något som syns på den ökande tillströmningen av ansökningar.
        </p>
        <p xml:id="i-N47pnwV9d4etTRjuT85gFk">
          HTU har profilerat sig med sina arbetslivsnära utbildningar och
          sin täta samverkan med näringslivet, inte minst små och medelstora
          företag. Den regionala förankringen innebär att man får en bra
          avsättning för studenter som väljer att stanna kvar i stället
          för att flytta till större städer. I dag är HTU en av de högskolor
          i Sverige som har störst utbud och erfarenhet av arbetsintegrerat
          lärande och praktik. Att kunna erbjuda nyutexaminerade studenter
          intressanta arbetstillfällen på orten är något som höjer såväl
          högskolans som kommunens attraktionskraft. Samarbetet med näringslivet
          på tre olika orter är en konkret konkurrensfördel som HTU:s styrelse
          verkar villig att riskera för en centraliserad campus.
        </p>
        <p xml:id="i-uwXdBuqZkhC3fuKxfjgUp">
          En centralisering av HTU kommer naturligtvis att kräva investeringar
          i om- och nybyggnation på en ort samtidigt som väl fungerande
          undervisningslokaler och studentbostäder på andra orter måste
          rivas eller byggas om för andra ändamål. Kostsamma investeringar
          i nya lokaler, studentbostäder etcetera är samhällsekonomiskt
          lättsinne. Dessa resurser behövs för att stärka HTU:s utbildningserbjudande
          för att om möjligt attrahera ännu fler studenter till framtida
          utbildningar. Det är ansvarslöst att lägga ned enorma resurser
          på en centralisering när dessa pengar gör långt mer nytta i den
          akademiska utbildningen. Bättre vore att ytterligare profilera
          Trollhättan som regionalt centrum för naturvetenskap, IT och teknik,
          att fortsätta satsningen på ekonomi och medie- och kommunikationsvetenskap
          i Uddevalla och att erbjuda fler utbildningar inom humaniora och
          vård i Vänersborg.
        </p>
        <p xml:id="i-CF4wDMBLQcBguwjnYEoRx5">
          Högskolan utgör ryggraden i trestadssamarbetet. Det är tråkigt
          att se hur lättvindigt högskolan vill ge upp det givande samarbete
          som pågått i nästan 14 år. Oavsett vilken stad som får högskolan
          finns det två förlorare som står utan högskola. På sikt riskerar
          detta att minska attraktionskraften för näringslivsetableringar
          och därmed utarma regionen på såväl kapital som befolkning. Hur
          staten ska kompensera detta har ännu ingen talat om.
        </p>
        <p xml:id="i-BeNexssHmU7KCBQR4R47xW">
          En centralisering av högskolan i någon av de tre städerna kommer
          med stor sannolikhet att försämra högskolans attraktionskraft
          då den för HTU unika lokala prägeln försvinner. Om man vill studera
          vid en större högskola finns Göteborg bara en timmes bilresa bort.
          Vad man nu är i färd med är att dribbla bort HTU:s fördelar såsom
          småskalighet och lokal förankring, samtidigt som man ska konkurrera
          med de större universitetens enorma resurser och de större orternas
          långt mer lockande nöjesutbud.
        </p>
        <p xml:id="i-NeGnAdtiJW8UiexT2exMst">
          Mina frågor till utbildningsministern är:
        </p>
        <p xml:id="i-RZr5tmHSUw1A6bUD1S38sL">
          1. I sitt frågesvar till mig i april 2003 angav utbildningsministern
          att fungerande samverkan mellan högskolan i Trollhättan/Uddevalla
          och de berörda kommunerna är en viktig förutsättning för att högskolan
          ska ha en fortsatt god utveckling. Vad avser ministern att vidta
          för åtgärder för att den samverkan ministern då talade om ska
          bli en realitet?
        </p>
        <p xml:id="i-FnJ3MavpB9zh8UW1iD7d3b">
          2. Kommer ministern att verka för att en ordentlig konsekvensanalys
          av en centralisering presenteras, en analys som också inbegriper
          kostnader för investeringar i lokaler?
        </p>
        <p xml:id="i-GyVgiyuDTTL1LU7ufFJtf6">
          3. Vilka åtgärder avser ministern att vidta, om en centralisering
          genomförs, för att kompensera förlorarkommunerna?
        </p>
      </div>
    </body>
  </text>
</TEI>
