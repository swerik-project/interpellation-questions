<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0070">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0070</head>
        <author who="i-XxqQtZTdHUTphXEbUJ35Ss">Håkan Larsson</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>helhetssyn på Sverige</topic>
        <docDate when="2003-10-31">den 31 oktober</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GR1070</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:70 av Håkan Larsson (c) till statsrådet
          Ulrica Messing om helhetssyn på Sverige
        </IPQ_title>
      </div>
      <div type="IPQuestionBody">
        <p xml:id="i-8itLWe3Mc86x1De2nR3hV2">
          En infekterad debatt rasar om utjämningssystemen mellan landets
          landsting och kommuner. För min del anser jag det självklart att
          vi behöver ett solidariskt utjämningssystem, vars konstruktion
          dock självfallet kan diskuteras.
        </p>
        <p xml:id="i-DfpYFZAD4x4oqkzSLyxwUV">
          Utifrån en helhetssyn på Sverige är ett väl fungerande utjämningssystem
          en förutsättning för att alla delar av landet ska kunna upprätthålla
          någorlunda likvärdiga välfärdssystem för medborgarna. Behovet
          av utjämning genom överföringar kan emellertid minska om varje
          kommun och region ges möjlighet att behålla en större del av de
          värden som produceras lokalt och på så sätt kan stärka sin skattebas.
        </p>
        <p xml:id="i-3pxTHjn6Jq5EQYZSRSdT82">
          I dag är det naturresursrika norra Sverige, inte minst mitt hemlän
          Jämtland, utsatt för ett närmast kolonialt system. De stora rikedomarna
          som genereras från vattenkraften, skogen och malmen hamnar till
          övervägande del på helt andra håll. För att peka på vad det verkligen
          handlar om vill jag citera Staffan Heimersson som skrev så här
          drastiskt i Aftonbladet den 20 september:
        </p>
        <p xml:id="i-HKFm37bQ4Bp8cmsTJbZ95q">
          "Kolonialismen i Norrland är av samma slag som spanjorernas i
          Sydamerika, fransmännens i Algeriet, britternas i Kenya, ryske
          tsarens i Centralasien och portugisernas i Angola. Det rör sig
          om utsugning och storskalig kontroll av ekonomiska värden. Överallt
          handlar det om naturtillgångar."
        </p>
        <p xml:id="i-Jc46LELE4zeMVDmWEQbe3C">
          Ett konkret exempel på vad Heimersson skriver om är Ragunda i
          östra Jämtland. I denna kommun produceras 10 % av landets vattenkraft,
          en värdeskapning på flermiljardbelopp varje år, men ytterst lite
          av dessa rikedomar stannar lokalt. Detta trots att utbyggnaden
          av Indalsälven kraftigt begränsar förutsättningarna för turism,
          fiske, jord- och skogsbruk. Denna oerhört naturresursrika kommun
          tvingas att ha landets högsta kommunalskatt, vilket med lite perspektiv
          framstår som närmast absurt.
        </p>
        <p xml:id="i-9nxBNYniPAXGAB85MWeWAR">
          Lägg till detta att staten bidrar till koncentrationspolitiken
          genom centralisera den statliga sysselsättningen, trots flera
          riksdagsbeslut om att åtminstone tillkommande statlig verksamhet
          i första hand ska lokaliseras utanför huvudstadsområdet. Enligt
          en aktuell kartläggning från Glesbygdsverket har 74 % av de statliga
          myndigheter som bildats eller ombildats de senaste tio åren lokaliserats
          till Stockholms län.
        </p>
        <p xml:id="i-WnxchcnM2jWAKVqpW6MTi2">
          Med en helhetssyn på Sverige kan alla regioner ges förutsättningar
          att växa och utvecklas. Detta förutsätter att en "avkolonisering"
          av norra delen av landet inleds. Jag vill här peka på några konkreta
          åtgärder som kan stärka Jämtland och övriga län i norr:
        </p>
        <p xml:id="i-S7Kjyziw3RnatEEXxwH2Sy">
          Mot denna bakgrund vill jag fråga statsrådet Messing:
        </p>
        <p xml:id="i-HSsrb5whHGbBWgvMgzQm42">
          Vilka åtgärder avser statsrådet att vidta för att ge norra Sverige
          bättre möjligheter att ta till vara på de goda förutsättningar
          för tillväxt och utveckling som finns i denna naturresursrika
          region?
        </p>
      </div>
    </body>
  </text>
</TEI>
