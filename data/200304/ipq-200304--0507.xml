<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0507">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0507</head>
        <author who="i-BUYvEhrSc9gnHcd6iS4eDJ">Allan Widman</author>
        <recipient who="i-CcdZckB2ErC625pmVtogZg">Leni Björklund</recipient>
        <topic>EU:s insatsstyrka</topic>
        <docDate when="2004-05-19">den 19 maj</docDate>
        <status when="2004-06-02" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GR10507</external_id>
        <debate>
          <turn when="2004-06-02 10:37:30" duration="312">Leni Björklund (S)</turn>
          <turn when="2004-06-02 10:42:35" duration="254">Allan Widman (Fp)</turn>
          <turn when="2004-06-02 10:46:45" duration="255">Leni Björklund (S)</turn>
          <turn when="2004-06-02 10:50:56" duration="246">Allan Widman (Fp)</turn>
          <turn when="2004-06-02 10:54:54" duration="263">Leni Björklund (S)</turn>
          <turn when="2004-06-02 10:59:08" duration="136">Allan Widman (Fp)</turn>
          <turn when="2004-06-02 11:01:21" duration="199">Leni Björklund (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:507 av Allan Widman (fp) till försvarsminister
          Leni Björklund om EU:s insatsstyrka
        </IPQ_title>
      </div>
      <div type="IPQuestionBody">
        <p xml:id="i-6E6caeTfdqKeT4nu2aJDBH">
          Sent i höstas togs inom EU ett initiativ till skapandet av en
          snabbinsatsförmåga. För att med mycket kort varsel och inom en
          avsevärd radie kunna inleda internationell krishantering avser
          unionen att sätta upp ett antal bataljonstridsgrupper.
        </p>
        <p xml:id="i-5eQMWT7Qc4is5o62iFRpZH">
          På regeringens uppdrag har Försvarsmakten under april månad utrett
          olika alternativ för ett svenskt deltagande. Det alternativ som
          myndigheten förordar utmynnar i en successiv tillväxt från en
          så kallad framework nation- stridsgrupp under nästa försvarsbeslutsperiod
          till en helsvensk nationell stridsgrupp efter år 2008. Personalbehovet
          uppgår till ca 1 050 respektive ca 1 900 soldater.
        </p>
        <p xml:id="i-7Zyf51ojViyfmxinq7SWCm">
          I underlaget från Försvarsmakten anges vidare att det rekommenderade
          alternativet förutsätter en minskning av långsiktiga internationella
          insatser av det slag som förekommer i till exempel Kosovo. Försvarsmakten
          slår också fast att uppgiften är av sådant slag att den blir dimensionerad
          för hela det svenska försvaret.
        </p>
        <p xml:id="i-7kW82WrTGyfeZkHFbwSw1X">
          Ännu framstår det som osäkert vem som förfogar över snabbinsatsförmågan
          och villkoren för detta. Bland annat mot bakgrund härav finns
          det skäl att fundera över hur ofta snabbinsatsstyrkan i verkligheten
          kommer att användas.
        </p>
        <p xml:id="i-MRAcdC5UqoSpj7cRP9NYS5">
          Här tycks finnas en risk för att verksamma internationella insatser
          av det slag som Sverige i dag svarar för, kommer att bytas ut
          mot en förmåga som många andra länder kan och vill bidra till,
          men som mera sällan kommer till användning.
        </p>
        <p xml:id="i-LCrvG7LfMcDXrn34zBa8Mc">
          De kostnadsberäkningar som Försvarsmakten gjort förutsätter vidare
          att nya system för värnpliktsutbildning och övningar genomförs.
          Bland kraven nämns bland annat ökat inslag av frivillighet och
          grundutbildning direkt mot internationella uppdrag.
        </p>
        <p xml:id="i-CvC3WpxYDZTAacf2EJUeUM">
          Det finns även skäl att belysa det läge som Försvarsmakten befinner
          sig i. Flera utvärderingar under senare år har visat på stora
          problem med den så kallade omställningen av försvaret. Materielavvecklingen
          har blivit flera gånger dyrare än vad som förutsatts. Förbandsomsättningen
          har misslyckats på så sätt att det finns stora luckor i insatsorganisationen
          och förbanden har ej övats i tillräcklig utsträckning. Personalavvecklingen
          har förorsakat dryga kostnader. Bara genom särskild pension av
          2 100 yrkesofficerare har kostnaderna under en fyraårsperiod uppgått
          till svindlande 4,0@4,4 miljarder kronor.
        </p>
        <p xml:id="i-3Y2tZFyK1EpW11dSb3hxfT">
          I denna situation har myndigheten dessutom att hantera en besparing
          de kommande åren om ca 3 miljarder kronor. Detta aviserade statsministern
          redan för några månader sedan. Den stora uppgiften att ingå i
          EU:s snabbinsatsförmåga dyker med andra ord upp vid en tidpunkt
          då Försvarsmakten är hårt pressad av andra problem. Är det rentav
          trovärdigt vid sådant förhållande att drastiskt öka myndighetens
          uppgifter utan resurstillskott?
        </p>
        <p xml:id="i-VCF81oKTEAN87TUqS8EQa9">
          Mot bakgrund av det anförda vill jag ställa följande frågor till
          statsrådet:
        </p>
        <p xml:id="i-XPYTQkMhfWVuVvKAA15TwP">
          Vilka åtgärder är statsrådet beredd att vidta för att de långsiktiga
          internationella insatserna inte minskar som en följd av svenskt
          deltagande i snabbinsatsstyrkan?
        </p>
        <p xml:id="i-J7EBnzGzdeBLVMUhfAgKyq">
          Är statsrådet beredd att vidta de åtgärder avseende nya system
          för värnpliktsutbildning och övningar som Försvarsmakten lagt
          till grund för sina kostnadsbedömningar?
        </p>
        <p xml:id="i-DZSsyAjk4YP9esczY9u4VZ">
          Är statsrådet beredd att vidta några åtgärder med avseende på
          resurstilldelningen till Försvarsmakten om detta skulle visa sig
          nödvändigt för att möjliggöra ett svenskt deltagande i aktuellt
          samarbete?
        </p>
        <p xml:id="i-65BEmvcubLj6wxUHAJqJAg">
          Är statsrådet beredd att verka för att det av Försvarsmakten
          rekommenderade alternativet till deltagande förverkligas?
        </p>
      </div>
    </body>
  </text>
</TEI>
