<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0056">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0056</head>
        <author who="i-XN7bgwBGaQixfiHi5Cbu8f">Cecilia Wikström</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>romska kvinnor i Slovakien</topic>
        <docDate when="2003-10-27">den 27 oktober</docDate>
        <status when="unknown" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GR1056</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:56 av Cecilia Wikström (fp) till utrikesminister
          Laila Freivalds om romska kvinnor i Slovakien
        </IPQ_title>
      </div>
      <div type="IPQuestionBody">
        <p xml:id="i-EHh3rQ8Gqwm98H8naL5Ck2">
          I våras publicerades rapporten Body and Soul av Center for Reproductive
          Rights och Center for Civil and Human Rights.
        </p>
        <p xml:id="i-YVMuHMsZjaGxUNWZmeJQH6">
          Rapporten lyfter fram en tvångssterilisering av romska kvinnor
          som systematiskt äger rum i Slovakien och den skildrar hur sjukvården
          diskriminerar och kränker landets romska patienter.
        </p>
        <p xml:id="i-VjFcefR3Y2AZkBE1uygCKN">
          Romer placeras inte tillsammans med slovakiska medpatienter,
          utan hänvisas till specifika salar, deras journaler märks med
          bokstaven R och ambulanspersonal kan vägra att åka ut till romska
          bosättningar för att hämta allvarligt sjuka patienter.
        </p>
        <p xml:id="i-QDJZec5yagNyzsCmCTfZSQ">
          Den allra grövsta kränkningen av de mänskliga rättigheterna drabbar
          de romska kvinnorna som enligt rapporten i samband med förlossning
          steriliseras utan att de givit sitt samtycke eller medgivande
          till att ingreppet utförs.
        </p>
        <p xml:id="i-C2WEmRCaHa4XnGJMjMDtvv">
          De steriliserade kvinnorna vittnar alla om sin upplevelse av
          rättslöshet gentemot den slovakiska sjukvården. I samband med
          förlossningen, när de har svåra värkar eller är påverkade av bedövning,
          blir kvinnorna enligt rapporten ombedda eller snarare beordrade
          att underteckna ett papper. Kvinnorna uppger då att de tror att
          undertecknandet har att göra med själva förlossningen och de inser
          inte förrän senare att de blivit steriliserade.
        </p>
        <p xml:id="i-6AEBEWUfssECjD7ghtoYRs">
          Några kvinnor vittnar om att de fått falsk information från förlossningsläkaren
          om att en ytterligare graviditet skulle vara mycket riskfylld,
          och med detta argument känt sig tvingade att gå med på sterilisering.
          Detta argument har i efterhand visat sig vara helt taget ur luften.
          Det har även förekommit att tonåringar blivit steriliserade mot
          deras uttryckta vilja och utan att deras föräldrar blivit tillfrågade.
        </p>
        <p xml:id="i-U8ZQXTkQ5ke3v1vY6daFz4">
          Analfabetismen är utbredd bland romer i Slovakien, vilket medför
          att de romska kvinnorna har mycket begränsade möjligheter att
          hävda sin integritet och sina mänskliga rättigheter.
        </p>
        <p xml:id="i-Gakrdiv8uXNpsqtgYmFmEo">
          Rapporten har väckt stor uppmärksamhet i flera länder och har
          också lett till påtryckningar från EU. En utredning har därför
          tillsatts i Slovakien och den kommer inom kort att presentera
          sina resultat. Enligt uppgifter i slovakiska medier menar man
          nu från utredningens sida att det inte finns bevis för tvångssteriliseringar,
          då det i samtliga fall finns ett dokument som undertecknats av
          kvinnan.
        </p>
        <p xml:id="i-K147jHq39Z4KhMfAvAZWaZ">
          Denna utredning har fått kritik. Både Center for Reproductive
          Rights och Amnesty International riktar kritik mot att utredningen
          endast ämnar reda ut huruvida det finns bevis för att steriliseringarna
          utförts under tvång. Man har enligt kritiken inte försökt reda
          ut under vilka förhållanden som kvinnan medgivit steriliseringen.
          Kritik har också förts fram om att romska kvinnor hotats under
          undersökningen, hot om att de kommer att åtalas för förtal om
          utredningen inte finner bevis för deras anklagelser. Amnesty International
          rapporterar också om hot mot unga flickor. De flickor som blivit
          gravida innan de fyllt 15 år (och som vid förlossning blivit steriliserade)
          har under utredningen också blivit hotade med att deras partner
          kommer bli åtalade för att ha haft sex med en flicka under 15
          år.
        </p>
        <p xml:id="i-C6pzaHynU5znywm1AinevP">
          Jag vill tro att regeringen tar denna fråga på stort allvar och
          följaktligen agerar för att utredningen om anklagelserna fullföljs
          på ett juridiskt vederhäftigt sätt och i enlighet med internationell
          standard.
        </p>
        <p xml:id="i-7irRYPfqprsNT5vYcniDy6">
          Jag vill vidare föreslå att Sverige under år 2004 bjuder in till
          en internationell konferens om sexuell och reproduktiv hälsa dit
          också EU:s nya medlemsstater inbjuds.
        </p>
        <p xml:id="i-6BkzK9QZ9nb3brjCsnGE6a">
          Med anledning av rapporterna om tvångssteriliseringar, samt misstankarna
          om att man från den slovakiska sidan inte verkar vilja utreda
          saken ordentligt, vill jag fråga utrikesministern:
        </p>
        <p xml:id="i-AzftpLeW6H6buyJd6BP7CX">
          1. Vilka åtgärder avser utrikesministern att vidta med anledning
          av de fakta som rapporten lyfter fram och som jag har redogjort
          för?
        </p>
        <p xml:id="i-6ct8bLuzmFoLQEqWtGtJsf">
          2. Är utrikesministern beredd att låta Sverige agera som värdland
          för en internationell konferens där EU:s nya medlemsländer inbjuds
          att delta?
        </p>
      </div>
    </body>
  </text>
</TEI>
