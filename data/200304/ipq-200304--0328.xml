<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0328">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0328</head>
        <author who="i-XxqQtZTdHUTphXEbUJ35Ss">Håkan Larsson</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>statens ansvar för Inlandsbanan</topic>
        <docDate when="2004-03-04">den 4 mars</docDate>
        <status when="2004-03-30" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GR10328</external_id>
        <debate>
          <turn when="2004-03-30 14:27:29" duration="84">Ulrica Messing (S)</turn>
          <turn when="2004-03-30 14:28:49" duration="245">Håkan Larsson (C)</turn>
          <turn when="2004-03-30 14:32:49" duration="220">Sven Bergström (C)</turn>
          <turn when="2004-03-30 14:36:25" duration="169">Ulrica Messing (S)</turn>
          <turn when="2004-03-30 14:39:10" duration="179">Håkan Larsson (C)</turn>
          <turn when="2004-03-30 14:41:59" duration="125">Sven Bergström (C)</turn>
          <turn when="2004-03-30 14:43:56" duration="111">Ulrica Messing (S)</turn>
          <turn when="2004-03-30 14:45:43" duration="126">Håkan Larsson (C)</turn>
          <turn when="2004-03-30 14:47:39" duration="83">Ulrica Messing (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:328 av Håkan Larsson (c) till statsrådet
          Ulrica Messing om statens ansvar för Inlandsbanan
        </IPQ_title>
      </div>
      <div type="IPQuestionBody">
        <p xml:id="i-5916qJ6LpdKW2sFaUTXoVE">
          Under förra året ställde jag två interpellationer om Inlandsbanans
          framtid till det ansvariga statsrådet, infrastrukturminister Ulrica
          Messing. Jag ville veta om regeringen är beredd att medverka till
          att den unika banan genom det vidsträckta inlandet får nödvändiga
          investeringsresurser för att kunna bli den tillväxtmotor den har
          förutsättningar att bli. För att såväl gods- som persontrafiken
          ska kunna utvecklas positivt krävs snarast insatser för att höja
          bärigheten på bandelarna Sveg@Brunflo och Arvidsjaur@Gällivare.
          Enligt Banverkets förslag ska dessa nödvändiga investeringar emellertid
          vänta till tidigast 2008.
        </p>
        <p xml:id="i-P19JCXUKtphkAdV1emoGMW">
          Ulrica Messing sade sig vid båda interpellationsdebatterna dela
          insikten om Inlandsbanans betydelse för norra Sveriges inland,
          men kunde begripligt nog då inte ge några konkreta besked i avvaktan
          på ställningstagandet till planen för väg- och järnvägsinvesteringarna
          under perioden 2004@2015. Infrastrukturministern såg dock positivt
          på den nästan 130 mil långa Inlandsbanans framtid och man kunde
          därför förvänta sig att hon skulle medverka till den nödvändiga
          tidigareläggningen av investeringarna, jämfört med Banverkets
          förslag.
        </p>
        <p xml:id="i-HKuQfLXUBbuncGP9in5o2G">
          När den socialdemokratiska regeringen nu enats med Vänsterpartiet
          och Miljöpartiet om planen förefaller man dock inte ha prioriterat
          Inlandsbanans behov av snabb upprustning. Det är i och för sig
          positivt att banan får ett höjt driftsanslag och att investeringen
          i nytt trafikledningssystem kan tidigareläggas. Däremot verkar
          inte investeringarna i att höja bärigheten på själva banan komma
          att tidigareläggas.
        </p>
        <p xml:id="i-2HjNXgB8DYuShqD4x2fdpv">
          Enligt Inlandsbanan AB står staten nu vid en skiljeväg; genom
          en offensiv satsning på Inlandsbanan kan den bli en tillväxtmotor
          för inlandet, men uteblir den nödvändiga upprustningen är risken
          att banan kommer att hotas av nedläggning.
        </p>
        <p xml:id="i-EwY1frJPBMpU32Kj17dng7">
          Jag vill inte ställa en satsning på Inlandsbanan i motsats till
          de stora nyinvesteringar i järnvägsnätet som föreslås, men tycker
          att det är uppseendeväckande om en existerande bana med goda utvecklingsmöjligheter
          samtidigt inte får nödvändiga investeringsmedel. Särskilt som
          det handlar om marginella summor jämfört med de nysatsningar som
          föreslås. Inlandsbanan kan bli en enorm tillgång för såväl det
          glesbebyggda inlandet som för trafiksystemet i sin helhet.
        </p>
        <p xml:id="i-9QdwX8XDNQ6qADmD2KVk6Z">
          Infrastrukturminister Messing säger i ett pressmeddelande i samband
          med offentliggörandet av överenskommelsen mellan Socialdemokraterna,
          Vänsterpartiet och Miljöpartiet den 17 februari bland annat följande:
        </p>
        <p xml:id="i-Uiva6GyDMAvKy6VX2XqqaK">
          "Vi gör nu en stor satsning på att bevara och säkerställa befintligt
          väg- och järnvägsnät. Allt annat vore att slösa bort tidigare
          satsningar. Vi satsar också på investeringar som spelar en central
          roll för tillväxten i vårt land och som stärker förutsättningarna
          för en regional utveckling."
        </p>
        <p xml:id="i-Xdhciek7DtzxKHUDyLt7St">
          Dessa kloka synpunkter bör självfallet gälla även för Inlandsbanan.
          Att inte satsa på en offensiv upprustning av hela Inlandsbanan,
          som utgör hela 10 % av landets totala järnvägsnät, vore enligt
          min mening ett oansvarigt slöseri.
        </p>
        <p xml:id="i-ECV9VtSi1Fu9xhVcph1bj9">
          Mot denna bakgrund vill jag fråga statsrådet:
        </p>
        <p xml:id="i-QR9LKd9PZjm1rSweqy8GcE">
          Vilka åtgärder avser infrastrukturministern att vidta för att
          ge Inlandsbanan möjligheter att utvecklas positivt och bli den
          tillväxtmotor för inlandet som banan har förutsättningar att bli?
        </p>
      </div>
    </body>
  </text>
</TEI>
