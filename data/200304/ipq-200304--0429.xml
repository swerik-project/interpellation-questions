<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0429">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0429</head>
        <author who="i-UnkrZ3NAvoWXY6Krxbkudq">Tobias Krantz</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>liberalare regler för strandskyddet</topic>
        <docDate when="2004-04-14">den 14 april</docDate>
        <status when="unknown" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GR10429</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:429 av Tobias Krantz (fp) till miljöminister
          Lena Sommestad om liberalare regler för strandskyddet
        </IPQ_title>
      </div>
      <div type="IPQuestionBody">
        <p xml:id="i-MtQJVM4mMwDsLRrW9dfGGf">
          Reglerna för strandskyddet måste bli mer flexibla. I områden
          som Norrlands inland, Småland, Dalsland och Värmland bör bestämmelserna
          tillämpas mer liberalt. Statsrådet Ulrica Messings utspel på skärtorsdagen
          (TT 8/4) är mycket välkommet.
        </p>
        <p xml:id="i-83fGEsdgdVZ8Zww8Z2KWpC">
          Strandskyddet är ett av de områden där det tydligt går att se
          att Sverige är ett land med många nyanser. Samtidigt som det i
          vissa delar av landet är viktigt att bibehålla strandskyddet för
          att alla medborgare ska kunna ta del av närheten till vatten och
          stränder har vi i andra regioner en helt annan situation. Exempelvis
          har invånarna i Arjeplogs kommun tre kilometer strand per person.
        </p>
        <p xml:id="i-7K1mbRyf37sLifkzpXz78G">
          Nuvarande regler är ytterst rigida och besluten om hur de ska
          tolkas fattas ofta långt bort från den lokala verkligheten av
          statliga myndigheter. Reglerna sätter käppar i hjulet för aktiva
          kommuner som vill använda delar av sin strandnära mark till nybyggnationer.
          Habo kommun i Jönköpings län är ett av flera exempel på detta.
        </p>
        <p xml:id="i-DxEr9TNYD6uatrFaKfPRjm">
          Allt fler kräver nu att bestämmelserna måste ändras. Höglandets
          kommunalförbund @ ett samarbetsorgan för kommuner på det småländska
          höglandet @ har hos den så kallade PBL-kommittén begärt att den
          egna regionen ska bli ett försöksområde för nya, flexiblare strandskyddsbestämmelser.
          En reform är mycket angelägen. Det handlar om att skapa möjligheter
          till utveckling och tillväxt på många, inte minst mindre, orter
          runtom i landet. Och det handlar om att ge större svängrum åt
          det kommunala självstyret.
        </p>
        <p xml:id="i-MkpYThHwdkSnHJkGmxkVgo">
          Miljöministern har tidigare visat en njugg inställning till förändringar
          i strandskyddsbestämmelserna. I ett svar, daterat 13 januari i
          år, på en skriftlig fråga från mig (fråga 2003/04:530) hänvisade
          miljöministern frågan till fortsatt utredning. Statsrådet Ulrica
          Messings uttalande nyligen sätter det svaret i ett nytt ljus.
        </p>
        <p xml:id="i-NH6uSUaJGVkCgrX7tN6tob">
          Jag vill fråga miljöministern:
        </p>
        <p xml:id="i-MXtwGjuWKbj9eheMhTL2Jx">
          1. Delar miljöministern statsrådet Ulrica Messings uppfattning
          om att strandskyddsbestämmelserna måste göras mer flexibla?
        </p>
        <p xml:id="i-B2noUMEr5eaDBU9kpAe7rN">
          2. Vilka åtgärder avser miljöministern i så fall att vidta i
          syfte att skapa flexiblare strandskyddsregler med större utrymme
          för den lokala självstyrelsen?
        </p>
      </div>
    </body>
  </text>
</TEI>
