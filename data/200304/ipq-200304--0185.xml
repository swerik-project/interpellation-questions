<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0185">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0185</head>
        <author who="i-WJM6edqhGfBK1ijhNxfgoj">Chatrine Pålsson</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>villkoren för svensk kycklingnäring</topic>
        <docDate when="2003-12-05">den 5 december</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GR10185</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:185 av Chatrine Pålsson (kd) till jordbruksminister
          Ann-Christin Nykvist om villkoren för svensk kycklingnäring
        </IPQ_title>
      </div>
      <div type="IPQuestionBody">
        <p xml:id="i-CdXGZuPvPe1RwZfjJsfU9N">
          Den svenska kycklingnäringen lever under orättvisa konkurrensförhållanden.
          Importen från våra grannländer ökar stadigt och snart står den
          importerade kycklingen för nära en tredjedel av den totala svenska
          kycklingkonsumtionen. På sikt riskerar det svenska jordbruket
          att slås ut till följd av stränga regelverk och krav från myndighetshåll.
        </p>
        <p xml:id="i-2CwSu8xqWEVfF3PYorZQM2">
          Orsakerna till den orättvisa konkurrensen är flera. Först och
          främst handlar det om villkoren för svensk lantbruksproduktion.
          Kycklingnäringen omfattas inte direkt av EU:s gemensamma jordbrukspolitik
          men indirekt berörs dock näringen av de villkor som spannmålsodlarna
          har. Kycklingnäringen bidrar till exempel i dag till att en åkerareal
          motsvarande halva Ölands yta hålls öppen för foderproduktion.
        </p>
        <p xml:id="i-DkneAUz9E7LE5vWjEp294">
          Utöver detta påverkas näringen av den kraftigt ökande importen
          av beredda produkter. Regeringen har inte lyckats förhindra den
          utveckling som innebär att livsmedelsproducenter utomlands nu
          tillsätter saltlösning i kycklingen som innebär att man kan komma
          förbi den obligatoriska salmonellakontrollen. Genom att tillsätta
          saltlake så klassas kycklingen nämligen som en köttberedning och
          kan vid införsel till Sverige kringgå kravet på salmonellakontroll.
        </p>
        <p xml:id="i-TwU5GQFP5FxcPpTtGsbprf">
          Kycklingnäringen i Sverige har mycket stränga djurhållningsregler
          i fråga om antal kycklingar per kvadratmeter och krav på salmonellakontroll
          etcetera. Dessa regler är unika för Sverige och uppskattas av
          många människor i vårt land. Naturligtvis medför dock dessa regler
          högre kostnader för produktionen i Sverige än i de länder som
          vi importerar kyckling från. Att kryphål i lagstiftningen har
          öppnats för import av beredda produkter är något som många konsumenter
          inte känner till.
        </p>
        <p xml:id="i-2TcyXkZFyVjeSzxY1vhEFc">
          Vid en jämförelse med vårt grannland Finland ser man att de politiska
          beslutsfattarna där på ett helt annat sätt än i Sverige tillvaratagit
          landsbygdens och lantbrukets intressen i samband med EU-medlemskapet.
          Exemplet Finland visar att det går att föra en nationell jordbrukspolitik
          inom EU-systemets ram där man värnar det egna landets konkurrensförmåga.
        </p>
        <p xml:id="i-WmWMMKYwyPuuzgJDyDWEnZ">
          De försämrade villkoren för svensk animalieproduktion medför
          att den mest miljövänliga och mest djuromsorgspräglade livsmedelsproduktionen
          i Europa riskerar att slås ut till förmån för importerade produkter.
        </p>
        <p xml:id="i-AGYJ5gMqu9TRk3fQcBhaEz">
          Jag vill därför fråga jordbruksministern:
        </p>
        <p xml:id="i-UQ9tK4HeyyuTZgThsAq43W">
          Vilka åtgärder avser jordbruksministern att vidta för att förbättra
          villkoren för den svenska kycklingnäringen och därmed minska risken
          att den svenska kycklingproduktionen tappar ytterligare i förhållande
          till importerat kött?
        </p>
      </div>
    </body>
  </text>
</TEI>
