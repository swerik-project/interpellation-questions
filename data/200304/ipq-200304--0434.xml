<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0434">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0434</head>
        <author who="i-9Kt7koTgzUZUA9ovNXYdWj">Marietta de Pourbaix-Lundin</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>ROT-avdrag och genus- och jämställdhetsperspektiv</topic>
        <docDate when="2004-04-19">den 19 april</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GR10434</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:434 av Marietta de Pourbaix-Lundin (m)
          till statsrådet Mona Sahlin om ROT-avdrag och genus- och jämställdhetsperspektiv
        </IPQ_title>
      </div>
      <div type="IPQuestionBody">
        <p xml:id="i-Qzp4YRp633ArZpamvbKW2U">
          ROT-avdrag infördes första gången den 15 februari 1993 och gällde
          då till den 1 december 1994. Avdragen återinfördes sedan den 15
          april 1996 och togs slutligen bort den 31 mars 1999.
        </p>
        <p xml:id="i-MTiuxcRQ8HKJ5sA7xtXLpB">
          Det är helt uppenbart att ROT-avdraget, som avser reparationer,
          renoveringar samt om- och tillbyggnader, i första hand vänder
          sig till en klart mansdominerad bransch. Riksdagens revisorer
          skrev år 2002 i sin granskning av ROT-avdraget bland annat att
          det är anmärkningsvärt att denna omfattande åtgärd infördes och
          fanns i kraft under så lång tid utan att den utvärderades. När
          skatteutskottet år 2002 behandlade revisorernas skrivelse gjordes
          ett tillkännagivande till regeringen om vikten av att analys-,
          uppföljnings- och utvärderingsåtgärder vidtas och att dessa åtgärder
          även omfattar relevanta genus- och jämställdhetsperspektiv i samband
          med eventuella skattelättnader av ROT-avdragsliknande karaktär
          i en ny eventuell lågkonjunktur. Detta blev också riksdagens beslut.
        </p>
        <p xml:id="i-PfQsT6aa1mS1n5rpbfnZCd">
          Nu föreslår regeringen att ROT-avdrag åter ska införas. Vad det
          är som gör att avdragsrätten även denna gång bara gäller en mansdominerad
          bransch är svårt att utläsa. Mera uppenbart är dock att regeringen
          helt har bortsett från riksdagens ovannämnda tillkännagivande.
          Vart tog de stolta deklarationerna om att genus- och jämställdhetsperspektivet
          ska genomsyra alla politikerområden vägen?
        </p>
        <p xml:id="i-2DgqKpiY3kuS2tHCUgrt37">
          Mot bakgrund av ovanstående vill jag ställa följande frågor till
          statsrådet:
        </p>
        <p xml:id="i-ButRu2gC4mDoCY3T21MgtZ">
          Vilka åtgärder avser statsrådet att vidta för att uppfylla att
          riksdagens tillkännagivande om genus- och jämställdhetsperspektiv
          ska gälla i samband med de nu föreslagna ROT-avdragen?
        </p>
        <p xml:id="i-MHgCHZBYL36dnhHwkbtGyU">
          När avser statsrådet att vidta de åtgärder på jämställdhets-
          och genusområdena i fråga om analys, uppföljning och utvärdering
          som riksdagen har beslutat om?
        </p>
      </div>
    </body>
  </text>
</TEI>
