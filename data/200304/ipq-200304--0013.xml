<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0013">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0013</head>
        <author who="i-BUsYTbnmyQrtHXSA2gEp9T">Torsten Lindström</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>Tullverkets nedskärningar i Västerås</topic>
        <docDate when="2003-09-30">den 30 september</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GR1013</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:13 av Torsten Lindström (kd) till finansminister
          Bosse Ringholm om Tullverkets nedskärningar i Västerås
        </IPQ_title>
      </div>
      <div type="IPQuestionBody">
        <p xml:id="i-CktmC9k7i7SnYZYVxo83QW">
          Tullverket har ekonomiska problem och står inför stora nedskärningar.
          Enligt förslag inom Tullverket ska antalet anställda minskas med
          430 personer, varav 85 personer förtidspensioneras och 345 personer
          sägs upp. I den nya organisationen föreslås tullen ha fast bemanning
          på 29 orter jämfört med 41 i dag. En av de orter som drabbas är
          Västerås.
        </p>
        <p xml:id="i-UXXiwdS3JsneU9rE5nSx5a">
          Vid tullen i Västerås bedrivs främst två typer av verksamhet,
          dels gränskontroll, dels verksamhet riktad mot företag.
        </p>
        <p xml:id="i-YGHEw83U2PXSBw7pkd3a7L">
          I Västerås och dess närhet finns två av Sveriges största insjöhamnar,
          Västerås och Köping, som båda har mycket omfattande trafik på
          bland annat Baltikum. I Västerås finns därtill en internationell
          flygplats med daglig trafik med flera turer på två icke-Schengenländer
          samt tidvis trafik på ett tredje land utanför Schengenområdet.
          Om tullverksamheten försvinner därifrån riskeras ett ökat inflöde
          av bland annat narkotika. Gränsskyddet i hamnarna och på flygplatsen
          är redan starkt eftersatt. Det kommer inte att bli bättre om gränsskyddspersonalen
          i Västerås helt tas bort. Att ta bort tullen i Västerås strider
          mot en av intentionerna med besparingarna som anges vara att Tullen
          vill satsa på brottsbekämpning.
        </p>
        <p xml:id="i-CATnA8RP1csY4h7ws8i8c">
          Vid tullen i Västerås bedrivs också ett omfattande arbete riktat
          till företag, dels inom tullklarering, dels inom tullrevisionen.
          Det handlar om att sköta tulluppgifterna riktat mot en mängd importörer,
          exportörer, speditörer, transportörer, innehavare av tullager,
          fartygsmäklare, skeppshandlare och privatpersoner i Västmanlands
          län och norra Södermanland. Företagen har stor nytta av att det
          finns tullpersonal i området som kan fungera som rådgivare och
          stöd till företag som behöver hjälp. Det sparar tid och pengar
          för företagen och i förlängningen också samhället. Om denna verksamhet
          läggs ned innebär det att tullens alla kunder tvingas sköta sina
          tullärenden elektroniskt eller via tullexpeditioner på annan ort,
          företrädesvis Stockholm. Det blir med förslagen betydligt svårare
          och dyrare att bedriva företag i regionen. Sveriges främsta tillväxtmotor,
          Mälardalen, drabbas alltså av en obegriplig politik som leder
          till sämre företagsklimat. Det är inte försvarbart. Framförallt
          drabbas små och medelstora företag som kan tvingas att flytta
          närmare andra tullkontor eller till dyra elektroniska lösningar
          som de kanske varken har råd med eller kompetens att sköta.
        </p>
        <p xml:id="i-6v6Zc54vKsTpibBWkhVQnw">
          Mot bakgrund av det ovan anförda vill jag fråga finansministern:
        </p>
        <p xml:id="i-D4MfhL1kok6cMerk77KGeZ">
          Vilka åtgärder avser finansministern att vidta för att säkerställa
          en effektiv gränskontroll och god service till företagen i Västerås
          och övriga Mälardalen?
        </p>
      </div>
    </body>
  </text>
</TEI>
