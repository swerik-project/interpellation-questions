<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0491">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0491</head>
        <author who="i-EFJ93MgPh6dJrzDB1Tt657">Yvonne Andersson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>yrkeshögskola och kvalificerat yrkeskunnande</topic>
        <docDate when="2004-05-13">den 13 maj</docDate>
        <status when="2004-06-01" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GR10491</external_id>
        <debate>
          <turn when="2004-06-01 13:36:32" duration="288">Thomas Östros (S)</turn>
          <turn when="2004-06-01 13:41:13" duration="222">Yvonne Andersson (Kd)</turn>
          <turn when="2004-06-01 13:44:48" duration="259">Thomas Östros (S)</turn>
          <turn when="2004-06-01 13:49:03" duration="178">Yvonne Andersson (Kd)</turn>
          <turn when="2004-06-01 13:51:53" duration="143">Thomas Östros (S)</turn>
          <turn when="2004-06-01 13:54:09" duration="76">Yvonne Andersson (Kd)</turn>
          <turn when="2004-06-01 13:55:16" duration="94">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:491 av Yvonne Andersson (kd) till utbildningsminister
          Thomas Östros om yrkeshögskola och kvalificerat yrkeskunnande
        </IPQ_title>
      </div>
      <div type="IPQuestionBody">
        <p xml:id="i-Wb9aFBBD7fKNDZkXiW1D6i">
          Behovet av kvalificerad yrkeskunskap är stort. Näringslivet efterfrågar
          utbildning som är anpassad till företagens behov. Företagarnas
          Riksorganisations Småföretagsbarometer är en undersökning bland
          över 4 500 företag med 1@49 anställda. Den påvisar att bristen
          på kvalificerad arbetskraft bland landets småföretag är ett problem.
        </p>
        <p xml:id="i-8HrySaiiHSdwZqvQ3bDbfQ">
          17 % av småföretagen anger denna brist som det främsta hindret
          att växa och utvecklas. Var fjärde företag uppger att expansionsutsikterna
          försämras på grund av bristen på medarbetare med rätt kompetens.
          Av de företag som uppgav att de behöver nyrekrytera var efterfrågan
          högst på yrkesutbildad personal inom byggindustri, samfärdsel,
          hotell och restaurang, tillverkningsindustri, sällanköpshandel
          och detaljhandel.
        </p>
        <p xml:id="i-LfwJt2fTsmhmPmxKHoXaS2">
          Företagen inom Östergötlands verkstadsindustri anger i högre
          grad än östgötska företag inom andra branscher att man upplevt
          en brist på arbetskraft. Det är ett förhållande som kan anses
          stå i kontrast till det faktum att man samtidigt haft betydande
          omställningar inom många företag. Förklaringen ligger sannolikt
          i att den kompetens som efterfrågas och anses som bristvara sällan
          finns bland de som friställs eller att dessa personer snabbt får
          nya arbeten. Bristen på utbildade och erfarna verkstadsarbetare
          blir därmed mer strukturellt betingad och visar på de svårigheter
          som föreligger när det gäller att klara kompetensutvecklingen.
        </p>
        <p xml:id="i-D6AGsJezTbN3YSYdGaKoiH">
          Kristdemokraterna föreslår en ny lärlingsutbildning som bildar
          ett eget tydligt program inom gymnasieskolans ram. Det är viktigt
          också för identitetsskapandet, att låta dagens gymnasieelever
          få vara stolta över sin kunskap och över det yrke som de har valt
          som sin framtid. Lärlingsutbildningen ska utformas i samarbete
          med näringens företrädare @ inklusive fackförbund och skyddsombud
          @ med ett nationellt perspektiv för att skapa en god utbildning
          för hela samhället och den enskilde.
        </p>
        <p xml:id="i-7ebynT1Bjj8idutnSmEYnU">
          Fullföljd lärlingsutbildning ska ge behörighet till yrkeshögskola,
          en ny utbildningsform som Kristdemokraterna vill införa. Den ska
          vara en enhetlig utbildningsform av hög kvalitet. Yrkeshögskolan
          kan fungera som en paraplyorganisation där de olika aktörerna
          samverkar men ändå behåller sin egenart.
        </p>
        <p xml:id="i-XfNCG38sQw185VAzHhRKuk">
          Redan finns ett antal embryon till "yrkeshögskolor" inom KY.
          Parallellt med dessa "yrkeshögskolor" har regeringen gett tre
          högskolor i uppdrag att organisera yrkeshögskoleutbildning. Det
          bör rimligen vara så att begreppet yrkeshögskola endast betyder
          en sak. Eftersom begreppsförvirring inträtt, finns ytterligare
          skäl för att termen yrkeshögskola bör användas som samlande begrepp.
        </p>
        <p xml:id="i-LtKx6f56bwcVN4KaffnPkj">
          Dagens KY blir därmed en del av den nya yrkeshögskolan. De goda
          erfarenheter som däri finns av samverkan med näringslivet måste
          tas till vara. Det är viktigt eftersom regeringen de senaste åren
          dragit in vissa satsningar på KY.
        </p>
        <p xml:id="i-NPiBZCLCCgCd6CYzCAm2TT">
          I regeringens gymnasieproposition 2004:140 Kunskap och kvalitet
          finns idéer som verkar vara sprungna från kristdemokratisk politik,
          vad gäller gymnasial lärlingsutbildning. Men de konkreta åtgärderna
          dröjer: det blir en yrkesutbildningsdelegation och Skolverksutredning
          i stället.
        </p>
        <p xml:id="i-Nisi8rTn5H8nrjdr6Qgvy8">
          Mot bakgrund av det ovan anförda vill jag fråga utbildningsministern:
        </p>
        <p xml:id="i-RwJdqmmVAYXkmPpoo8RqBT">
          Vad avser ministern att göra för att genomföra idén med en samlande
          yrkeshögskola för att strukturera och tydliggöra, identitets-
          och kvalitetsmärka den kvalificerade yrkeskunskapen?
        </p>
        <p xml:id="i-XYJMyzNjhEym2sM7kLv6eF">
          Vad avser ministern att göra för att fram till dess säkerställa
          utbildning inriktad på kvalificerat yrkeskunnade?
        </p>
        <p xml:id="i-FeZkvSQMzFLJEa5oysJNAH">
          Vad avser ministern att göra för att säkerställa kvalificerat
          yrkeskunnade till verkstadsindustrin?
        </p>
      </div>
    </body>
  </text>
</TEI>
