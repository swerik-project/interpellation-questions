<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0493">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0493</head>
        <author who="i-EANGVQ7bBDvQLJRQXHptPX">Kenneth Johansson</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>stärkande av patientens ställning i vården</topic>
        <docDate when="2004-05-13">den 13 maj</docDate>
        <status when="2004-06-14" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GR10493</external_id>
        <debate>
          <turn when="2004-06-14 14:08:50" duration="236">Lars Engqvist (S)</turn>
          <turn when="2004-06-14 14:12:43" duration="251">Kenneth Johansson (C)</turn>
          <turn when="2004-06-14 14:16:45" duration="133">Carl-Axel Johansson (M)</turn>
          <turn when="2004-06-14 14:18:50" duration="271">Lars Engqvist (S)</turn>
          <turn when="2004-06-14 14:23:17" duration="253">Kenneth Johansson (C)</turn>
          <turn when="2004-06-14 14:27:26" duration="81">Carl-Axel Johansson (M)</turn>
          <turn when="2004-06-14 14:28:43" duration="271">Lars Engqvist (S)</turn>
          <turn when="2004-06-14 14:33:04" duration="166">Kenneth Johansson (C)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:493 av Kenneth Johansson (c) till socialminister
          Lars Engqvist om stärkande av patientens ställning i vården
        </IPQ_title>
      </div>
      <div type="IPQuestionBody">
        <p xml:id="i-S1QJDvgrBosx73nh9inQQn">
          En välinformerad och delaktig patient ger säkrare vård och bättre
          resultat. Och dessutom kommer patienten i framtiden att vara mer
          informerad och ställa krav på ett helt annat sätt än i dag, vilket
          jag menar ska mötas positivt och konstruktivt. Det handlar om
          ett samspel mellan patient och vårdgivare för att vården ska få
          det förtroende den bör ha och patienten få ett rimligt inflytande.
          Det har vidtagits en del åtgärder för att skapa förutsättningar
          för detta, men mycket återstår.
        </p>
        <p xml:id="i-RcBm4eSYTjEFs4zjsFfnhK">
          Den 1 januari 1999 ändrades ett antal lagar för att stärka patientens
          ställning. Det rörde sig bland annat om att alla ska ha rätt till
          en fast läkarkontakt i primärvården, en bättre individuellt anpassad
          patientinformation, större inflytande över valet av behandling
          och att i vissa situationer ha rätt till att kunna få en förnyad
          medicinsk bedömning, så kallad second opinion. Jag och Centerpartiet
          ville gå längre än vad regeringen och riksdagsmajoriteten gjorde,
          men det var i varje fall små steg i rätt riktning. Härutöver arbetar
          Centerpartiet för det fria vårdvalet, en nationell vårdgaranti
          och flera verksamheter drivna i alternativa driftsformer. Det
          är också åtgärder som ger patienten rättigheter och ökade valmöjligheter.
        </p>
        <p xml:id="i-WQ4uaxkKz6ks74xKykmtkN">
          Nu har det gått ett antal år och erfarenheter kan samlas och
          värderas som utgångspunkt hur vi går vidare. Det har bland annat
          gjorts av Socialstyrelsen i rapporten Patientens rätt till information,
          delaktighet och medinflytande, utgiven 2003. Socialstyrelsen har
          även samlat synpunkter från patient-, handikapp och pensionärsorganisationer.
          Vad som framförs är kunskapsbrister i hur lagstiftningen ska tillämpas
          och tolkas, tidspress vid framför allt läkarbesök, ojämlika villkor
          i tillgången av information, brister i kommunikativ förmåga och
          i uppföljningen och mycket mer.
        </p>
        <p xml:id="i-5EaNUQK8cAG3UhgrJtLj9G">
          Sverige har en splittrad lagstiftning avseende patienträttigheter.
          Övriga nordiska länder har samlat sig till en särskild lag för
          patienträttigheter. Erfarenheterna är att lagstiftningen härigenom
          blir tillgängligare och överskådligare för såväl patienter, personal
          som beslutsfattare. En samlad lagstiftning har ett pedagogiskt
          värde. Frågan har även diskuterats i Sverige. Regeringen aviserade
          i propositionen 1997/98:189 Patientens ställning att en utredning
          ska tillsättas för att åstadkomma en patientfokusering och tydlig
          reglering av patientens ställning.
        </p>
        <p xml:id="i-HDtMqNGswjo6c2sJmnoVT2">
          På läkemedelsområdet har också frågan om att stärka patientens
          möjligheter att ta del av information och påverka politiska beslut
          diskuterats, bland annat i en handlingsplan från EU-kommissionen
          som presenterades i juli 2003. En handlingsplan som bygger på
          en så kallad högnivågrupp, G10 Läkemedel. Medlemsländerna uppmanas
          att "skapa forum som stärker patienters möjlighet att ta del av
          informationen och påverka politiska beslut".
        </p>
        <p xml:id="i-7ZS5ovq2ew9EQ8hgUoFp4r">
          Jag vill fråga socialministern:
        </p>
        <p xml:id="i-Xba67FLWV6PP6476Q81NBq">
          1. Vilka åtgärder avser statsrådet att vidta för att, utifrån
          gjorda erfarenheter och egna ambitioner, ytterligare stärka patientens
          ställning i vården?
        </p>
        <p xml:id="i-An9f6x2BTtYBy9QWfXctMh">
          2. Avser statsrådet att, som i övriga nordiska länder, presentera
          en särskild och samlad lag för patienträttigheter?
        </p>
        <p xml:id="i-XmnKJ17Yb2CQK6TRpS8rq1">
          3. Vad avser statsrådet att göra med anledning av den åberopade
          handlingsplanen och EU-kommissionens uppmaning till medlemsländerna
          att stärka patientens ställning?
        </p>
      </div>
    </body>
  </text>
</TEI>
