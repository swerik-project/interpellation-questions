<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0371">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0371</head>
        <author who="i-UmSX9m2mxvWevquvVduNpz">Anne-Marie Ekström</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>utredning om idrottens skattesituation</topic>
        <docDate when="2004-03-18">den 18 mars</docDate>
        <status when="2004-04-13" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GR10371</external_id>
        <debate>
          <turn when="2004-04-13 14:37:01" duration="114">Bosse Ringholm (S)</turn>
          <turn when="2004-04-13 14:38:52" duration="257">Anne-Marie Ekström (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:371 av Anne-Marie Ekström (fp) till finansminister
          Bosse Ringholm om utredning om idrottens skattesituation
        </IPQ_title>
      </div>
      <div type="IPQuestionBody">
        <p xml:id="i-GfY3iLzch3dgnmT2Gpqcwy">
          En idrottsförening eller annan allmännyttig ideell förening ska
          ägna sig åt den verksamhet som är syftet med föreningen. Det vill
          säga en tennisklubb ska ägna sig åt tennisspel. Tyvärr läggs i
          dag alltmer tid inom föreningarna på att hålla reda på olika skatteregler.
        </p>
        <p xml:id="i-FHe9xt3hGNzDkQsVRriKxk">
          För att få en uppfattning om hur skattereglerna i dag ser ut
          och även komma med förslag till förändringar gjorde Riksidrottsförbundet
          en egen utredning om idrottens olika skatter, vilken presenterades
          under 2003.
        </p>
        <p xml:id="i-SvYeiDV2MmjPi4tyoUHu4J">
          Riksidrottsförbundet konstaterar i utredningen att reglerna är
          komplicerade och oklara men också att det är viktigt att reglerna
          ska tillämpas lika för alla. För att få ett tydligt och klart
          regelverk har Riksidrottsförbundet gjort en framställan till regeringen
          om att en statlig utredning ska tillsättas. Statsrådet Mona Sahlin
          lovade vid Riksidrottsförbundets årsstämma 2003 att en översyn
          skulle göras av idrottens skattesituation. På en skriftlig fråga
          om vad som händer med utredningen svarade finansministern att
          det för närvarande pågår en dialog med Riksidrottsförbundet.
        </p>
        <p xml:id="i-7Y8kv2GnCEBTnBz5LaJLas">
          Idrottsminister Mona Sahlin har också sagt vid riksdagens frågestund
          den 19 februari 2004 att regeringen ska ta ett samlat grepp över
          idrottens skatter. Vid kontakt med Riksidrottsförbundet svarar
          de att de väntar på besked från Finansdepartementet.
        </p>
        <p xml:id="i-RpWuAUhwBJuazLviKNtkvk">
          Många är engagerade i idrottsrörelsen och intresserade av vad
          som händer. Det är därför angeläget att den utredning som kommer
          till stånd blir en parlamentarisk utredning så att alla partier
          får insyn i vad som händer. Även övriga allmännyttiga ideella
          föreningar får alltmer komplicerade skatteregler varför det vore
          önskvärt att utredningen utvidgas även till att omfatta allmännyttiga
          föreningar i allmänhet.
        </p>
        <p xml:id="i-GxFNxR4sDwTA6CZo9XQJ6r">
          Med anledning av ovanstående vill jag fråga finansministern följande:
        </p>
        <p xml:id="i-G3wg41JYhqrE6PS2gFrNo3">
          1. Avser finansministern att inom en snar framtid tillsätta en
          utredning för att utreda idrottens skatter?
        </p>
        <p xml:id="i-W6xW5xZ52EwCU5HdsMDJna">
          2. Avser finansministern se till att en sådan utredning blir
          parlamentarisk?
        </p>
        <p xml:id="i-MnT1MxT2H1eByTKDP9b49N">
          3. Avser finansministern se till att en sådan utredning utvidgas
          till att omfatta alla allmännyttiga ideella föreningar?
        </p>
      </div>
    </body>
  </text>
</TEI>
