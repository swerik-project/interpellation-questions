<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0436">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0436</head>
        <author who="i-Ry3pP9VZKrW87Vcxq73jQG">Carl B Hamilton</author>
        <recipient who="i-6qjD2tsSCtsrmXQjy7mtCJ">Lars-Erik Lövdén</recipient>
        <topic>hyresgästerna och energipolitiken</topic>
        <docDate when="2004-04-16">den 16 april</docDate>
        <status when="2004-05-04" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GR10436</external_id>
        <debate>
          <turn when="2004-05-04 15:43:04" duration="145">Leif Pagrotsky (S)</turn>
          <turn when="2004-05-04 15:45:25" duration="188">Carl B Hamilton (Fp)</turn>
          <turn when="2004-05-04 15:48:29" duration="215">Leif Pagrotsky (S)</turn>
          <turn when="2004-05-04 15:51:54" duration="134">Carl B Hamilton (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:436 av Carl B Hamilton (fp) till statsrådet
          Lars-Erik Lövdén om hyresgästerna och energipolitiken
        </IPQ_title>
      </div>
      <div type="IPQuestionBody">
        <p xml:id="i-69nSna5yi9yHwjcj1VMF4b">
          Miljöminister Lena Sommestad medger i EU-nämnden att kostnaderna
          för energipolitiken kommer att ligga på hyresgästerna i form av
          högre hyror. Statsminister Göran Persson har principiellt och
          med kraft bekräftat den linjen vid EU:s senaste toppmöte.
        </p>
        <p xml:id="i-N8ncDyC1xanfu8xf61Q2VJ">
          Sverige driver i EU en linje om minskad energianvändning genom
          ökat sparande. Det svenska målet är att EU:s "energikonsumtion
          i relation till BNP skall minska med minst en procent per år som
          ett långsiktigt genomsnitt" (Spring European Council 2004 @ Swedish
          priorites). Statsministern var mycket nöjd efter toppmötet i mars
          2004: "Ett mål för högre energieffektivitet slås fast på svenskt
          initiativ" (riksdagsanförande nr 114, den 1 april 2004).
        </p>
        <p xml:id="i-LpcP84pZU9FWgCEugMUKjN">
          Sakligt är dock detta en halvsanning: Visserligen sägs i toppmötets
          rådsslutsatser att "det är väsentligt att energieffektiviteten
          förbättras", men tonvikten i rådsslutsatserna är inte inriktade
          på att spara energi i allmänhet, eller ens totalt @ som statsministern
          och regeringen vill ge sken av @ utan tonvikten ligger på att
          styra energianvändningen i en mer miljövänlig riktning, i synnerhet
          lägre CO2-utsläpp. Sålunda skriver man i rådsslutsatserna att
          "det vägledande energieffektivitetsmålet för hela EU, vilket stöds
          av rådet, är viktigt när det gäller att koncentrera insatserna",
          och för att identifiera "mer hållbara konsumtions- och produktionsmönster
          [som bryter] sambandet mellan tillväxt och negativ miljöpåverkan".
          Alltså: Även om Sveriges regering tveklöst har som mål för dess
          politik att spara energi och synen att det skulle kunna ha ett
          egenvärde med minskad energikonsumtion/BNP-enhet, är detta inte
          innebörden av toppmötets beslut. Där anges i stället kvoten energikonsumtion/BNP-enhet
          som ett sätt att "koncentrera insatserna", vilket, satt i sitt
          sammanhang i rådsslutsatserna, i stället är en anvisning om bästa
          sätt för EU-länderna att minska sina CO2-utsläpp.
        </p>
        <p xml:id="i-5xetqcXLpgLJZCqnEpnBSJ">
          Regeringen driver i olika sammanhang linjen att en hållbar tillväxt
          i världen och Sverige är omöjlig med mindre än att totala enegikonsumtionen
          i världen och Sverige minskar. I andra sammanhang är tanken att
          klimatmålet beträffande CO2 skulle implicera minskad total energikonsumtion
          (alla energislag), och dessutom lägre energikonsumtion per BNP-enhet.
          Självklart kan CO2-utsläppen minska genom ökad användning av kärnkraft
          i elproduktionen i stället för regeringens energistrategi baserad
          på allmänt sparande och ökad eldning med fossila bränslen (kol,
          olja, gas; vind och sol är och förblir marginella bidragsgivare)
          i svenska och utländska anläggningar.
        </p>
        <p xml:id="i-EgqfSNGD1kxsrdQr66VXSj">
          Ett ökat sparande av energi trollas inte fram. Det kan åstadkommas
          bara genom smärtfyllda ekonomiska och politiska åtgärder för att
          med tvång och höjda priser, hyror, skatter och avgifter driva
          ned människor och företags användning av energi. Om dessa metoder
          för ökat energisparande talar regeringen normalt tyst.
        </p>
        <p xml:id="i-UNvqsk1dBVgnzH48cXnNZE">
          Dock vid EU-nämndens sammanträde den 19 mars 2004 flaggade miljöminister
          Sommestad för att regeringen ser över möjligheterna att höja hyrorna:
          "[Vi] kan ta hem kostnader när det gäller energieffektivitet i
          fastighetsbeståndet. Problemet är hur incitamenten [för detta]
          ser ut. Det är vi själva ansvariga för, och det ser vi över i
          regeringen. . Det skall vara lönsamt att investera i mera energieffektiva
          fastigheter, även om kostnaden ligger på hyresgästerna".
        </p>
        <p xml:id="i-M9RQFcoDxo26ryiUoRDKz9">
          Fråga:
        </p>
        <p xml:id="i-7g6iv9y4gv9CTGpFPFSsyM">
          Vilka, och hur stora, hyreshöjningar bedömer statsrådet att hyresgästerna
          kommer att få som resultat av regeringens pågående översyn av
          ökat energisparande och höjd energieffektivitet i det svenska
          fastighetsbeståndet?
        </p>
      </div>
    </body>
  </text>
</TEI>
