<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0065">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0065</head>
        <author who="i-XcAqMe3ntVBboWUxqACfz">Gunnar Andrén</author>
        <recipient who="i-JchxQfU1zc3XVbvadFgBSn">Marita Ulvskog</recipient>
        <topic>distributionskostnader för samhällsinriktad press</topic>
        <docDate when="2003-10-31">den 31 oktober</docDate>
        <status when="2003-11-25" byWhom="Marita Ulvskog" byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GR1065</external_id>
        <debate>
          <turn when="2003-11-25 14:01:46" duration="161">Marita Ulvskog (S)</turn>
          <turn when="2003-11-25 14:04:17" duration="241">Gunnar Andrén (Fp)</turn>
          <turn when="2003-11-25 14:15:13" duration="65">Ingvar Svensson (Kd)</turn>
          <turn when="2003-11-25 14:16:12" duration="149">Marita Ulvskog (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:65 av Gunnar Andrén (fp) till kulturminister
          Marita Ulvskog om distributionskostnader för samhällsinriktad
          press
        </IPQ_title>
      </div>
      <div type="IPQuestionBody">
        <p xml:id="i-BZhzTc9HVzz5YhwLaXTeh5">
          De flesta tidningar och tidskrifter, i praktiken nästan alla
          undantaget dagstidningar med flerdagarsutgivning, är för sin distribution
          hänvisade till Posten AB eller dess dotterbolag. Det betyder att
          detta statliga bolag har en marknadsställning som närmar sig monopolets.
        </p>
        <p xml:id="i-82vU4Y5nj8BeAkofx1Yemi">
          Posten AB och dess dotterbolag måste naturligtvis ha intäkter
          i paritet med sina kostnader. Distribution, det må vara brev,
          varureklam eller tidningar, bör i huvudsak inte vara ett skattesubventionerat
          område.
        </p>
        <p xml:id="i-NpV3EYPtexM3WsShSB8HYa">
          Likväl finns det andra värden som måste vägas in. Dit hör en
          allsidig opinionsbildning, inte sällan av rikskaraktär.
        </p>
        <p xml:id="i-FMaAiucKSDkRb8ZM2N1zZw">
          Dessa tidningar består av olika huvudgrupper. Medlemstidningar
          är en sådan, omfattande både bransch- och fackliga tidningar.
          En annan utgörs av kundtidningar. En tredje är kommersiellt inriktade
          bransch- och intressetidningar.
        </p>
        <p xml:id="i-JAG9jm4cJoMXyzP7cErvk7">
          Därtill finns en fjärde, till såväl numerären som upplagan, liten
          grupp. Den utmärks av att vara riksspridd, annonssvag, prenumererad
          @ och i grunden ideellt, för att inte säga ideologiskt, inriktad.
          Det handlar om en samhällsdebatterande press: där finns inga stora
          annonsinkomster att hämta, inga fysiska varor att sälja, bara
          intresseskapande åsikter, fakta och debatt.
        </p>
        <p xml:id="i-WK13UPFTz358Fy6NXBumQi">
          Om oöverstigliga distributionskostnader för prenumererade tidningar
          med huvudsaklig inriktning på samhällsförhållanden @ låt mig nämna
          Aktuellt i politiken, NU Det liberala nyhetsmagasinet, Kristdemokraterna,
          Miljömagazinet och Tempus, samtliga riksspridda @ uppstår, har
          möjligen bättre postekonomi vunnits men det demokratiska samtalet
          och debatten förlorat.
        </p>
        <p xml:id="i-DgkLTTwW5KkkzTXUmbnkEJ">
          Distributionskostnaderna ökade för ovannämnda tidningar med 8
          % så sent som den 1 maj 2003 (takbelopp; begärd höjning var 15
          %). Till den 1 januari 2004 aviseras nu höjning med ungefär samma
          belopp @ det innebär oerhörda påfrestningar för tidningsföretag
          som saknar möjlighet att ta ut höjda distributionskostnader av
          sina trogna prenumeranter.
        </p>
        <p xml:id="i-7C41kx8fuX9L1a58DQLmSu">
          Jag är medveten om motsättningen mellan postekonomiönskemålen
          och demokratistimulansmålet, också så som det avspeglar sig i
          olika riksdagsutskotts-, departements- och myndighets- och bolagsansvar.
          I slutändan handlar det dock mer än annat om att ge demokratin
          livsluft.
        </p>
        <p xml:id="i-UqYmt8fnwytZP3EYwKMf77">
          Jag vill mot denna bakgrund fråga kulturministern:
        </p>
        <p xml:id="i-KVqT42paXyfLcM6tn3zjy4">
          Vilka åtgärder avser statsrådet att vidta för att säkerställa
          att inte höjda distributionskostnader för samhällsinriktad press
          medför tydliga men för det offentliga samtalet?
        </p>
      </div>
    </body>
  </text>
</TEI>
