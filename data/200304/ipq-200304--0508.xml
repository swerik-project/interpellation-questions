<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0508">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0508</head>
        <author who="i-U6F8gqiuV2DEZN1aMhyDnJ">Christer Nylander</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>skolans finansiering</topic>
        <docDate when="2004-05-19">den 19 maj</docDate>
        <status when="2004-06-14" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GR10508</external_id>
        <debate>
          <turn when="2004-06-14 12:24:54" duration="208">Thomas Östros (S)</turn>
          <turn when="2004-06-14 12:28:12" duration="217">Christer Nylander (Fp)</turn>
          <turn when="2004-06-14 12:31:46" duration="256">Thomas Östros (S)</turn>
          <turn when="2004-06-14 12:35:59" duration="200">Christer Nylander (Fp)</turn>
          <turn when="2004-06-14 12:39:09" duration="259">Thomas Östros (S)</turn>
          <turn when="2004-06-14 12:43:20" duration="95">Christer Nylander (Fp)</turn>
          <turn when="2004-06-14 12:44:48" duration="142">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:508 av Christer Nylander (fp) till utbildningsminister
          Thomas Östros om skolans finansiering
        </IPQ_title>
      </div>
      <div type="IPQuestionBody">
        <p xml:id="i-6UQNVqDDS7trfSpSVnyndc">
          Sveriges välfärdssystem ställs inför svåra prövningar framöver.
          Kommunernas ekonomier sviktar, befolkningsutvecklingen innebär
          att andelen av befolkningen som är i arbetsför ålder minskar i
          relation till dem som inte är i arbetsför ålder och efterfrågan
          på välfärdens tjänster förväntas öka.
        </p>
        <p xml:id="i-Mw3hwucn2c5fq48VuKP4Qo">
          Denna utveckling kan förväntas få stora effekter för finansieringen
          av skolan. I takt med att kraven ökar kommer det att bli allt
          svårare att tillse att skolan får tillräckliga resurser.
        </p>
        <p xml:id="i-SdGX9si1YLwU2MzmbgGtdW">
          Redan nu har kommunernas dåliga ekonomi slagit igenom i skolans
          verklighet. När kommunernas budgetar blir alltmer ansträngda ställs
          satsningar på skolan mot andra kommunala utgifter. Enligt en enkät
          som genomförts av Lärarnas riksförbund har fyra av fem kommuner
          skurit ned på resurserna till skolan det senaste året.
        </p>
        <p xml:id="i-VyNne4oJqJDxXkmBHykkqD">
          De flesta framtidsanalyser tyder på att kommunernas ekonomier
          även fortsättningsvis kommer att vara mycket ansträngda. Det talas
          om kraftiga skattehöjningar bara för att klara nuvarande ambitioner.
          Önskar man dessutom öka ambitionerna inom till exempel skolan,
          barnomsorgen eller äldreomsorgen, blir ekvationen mycket svår
          att få ihop.
        </p>
        <p xml:id="i-FYxkRp4jLkE85mHZyTxtFn">
          I skollagens andra paragraf slås fast att "Utbildningen skall
          inom varje skolform vara likvärdig, varhelst den anordnas i landet".
          För att detta ska vara trovärdigt måste de resurser som tillställs
          skolan vara någorlunda lika i olika kommuner. Samtidigt måste
          finansieringen av skolan vara sådan att elever i behov av särskilt
          stöd får det stödet oavsett i vilken skola eller vilken kommun
          hon går i.
        </p>
        <p xml:id="i-PtJM28wAezLa9dfcp3JvYU">
          Enligt Skolverket varierar kommunernas kostnad för skolorna kraftigt.
          I grundskolan kan skillnaden vara mer än 30 000 kr per elev. Medan
          en elev i Lysekil kostar 49 600 kr kostar en elev i Stockholm
          83 100.
        </p>
        <p xml:id="i-UK1K1eMzQvX2HDm5PfA9m3">
          Det finns naturligtvis flera orsaker till skillnaderna, en orsak
          är skillnader i ambitioner, eller annorlunda uttryckt, skillnader
          i kommunpolitikers förmåga att prioritera skolan bland kommunala
          utgifter.
        </p>
        <p xml:id="i-8TJ1NE8f8AcZkKCRQKhaG6">
          Det blir allt tydligare att skolan behöver ett nytt finansieringssystem.
          Så länge skolan ska vara en av flera utgifter i en ansträngd kommuns
          budget kommer vi att få se fortsatta nedskärningar och fortsatt
          stora och kanske ökade skillnader i utgifter per kommun.
        </p>
        <p xml:id="i-BjXE7jBtFruei2m2E6NUbu">
          Mycket talar för att skolans finansiering åter bör ske nationellt.
          Den nuvarande och framtida situationen i den kommunala sektorns
          ekonomi gör det svårt att säkerställa den likvärdiga skolan så
          länge finansieringen sker kommunalt. En nationell skolpeng måste
          samtidigt klara att möta elevers olika behov och skolors olika
          behov.
        </p>
        <p xml:id="i-NFvvaTU8jxbmCU3Amojgnv">
          Med anledning av ovanstående vill jag fråga utbildningsminister
          Thomas Östros:
        </p>
        <p xml:id="i-7e1A8sx51bQ5mChFAdsTpe">
          Vad avser ministern att göra för att förändra finansieringen
          av skolan så att en likvärdig skola för alla möjliggörs?
        </p>
      </div>
    </body>
  </text>
</TEI>
