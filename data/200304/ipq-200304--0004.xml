<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0004">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0004</head>
        <author who="i-XxqQtZTdHUTphXEbUJ35Ss">Håkan Larsson</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>tullstationen i Gäddede</topic>
        <docDate when="2003-09-24">den 24 september</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GR104</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:4 av Håkan Larsson (c) till finansminister
          Bosse Ringholm om tullstationen i Gäddede
        </IPQ_title>
      </div>
      <div type="IPQuestionBody">
        <p xml:id="i-AiBnRRMp4XQD9nVkrbRf37">
          Enligt Tullverkets organisationsutredning, Det framtida Tullverket,
          kommer bland annat tullstationen i Gäddede i nordligaste Jämtland
          att läggas ned. Fullföljs planerna skulle detta få omfattande
          negativa konsekvenser för utvecklingen i mellersta Norrlands inland.
        </p>
        <p xml:id="i-FpvFc6pm1xBTzcPFHtaubW">
          I dag talas från alla politiska läger, inte minst från regeringens
          sida, om vikten av att föra en offensiv politik för tillväxt.
          Ska de fina ambitionerna om en politik för tillväxt kunna omsättas
          i praktiken krävs en helhetssyn. Förslaget om att lägga ned tullstationen
          i Gäddede visar att det finns mycket övrigt att önska på den punkten.
          Utredningen har inte tagit hänsyn till vilka konsekvenser nedläggningsförslaget
          får för det omgivande samhället. Inte heller verkar man förstå
          vilka problem avståndet innebär, att närmaste tullstation skulle
          finnas 30 mil bort om planerna fullföljs.
        </p>
        <p xml:id="i-X3UW4j4v57bu2p2owNF64a">
          I Gäddede och Frostvikenområdet finns i dag en spirande framtidstro.
          Här finns ungefär 120 företag. Handeln över gränsen till Norge
          och det närbelägna Lierne är omfattande och har en stor framtidspotential.
          Tillväxtförutsättningarna är goda, men det förutsätter att samhället
          inte försvårar en positiv utveckling.
        </p>
        <p xml:id="i-3SrLE5PMfGHugRpALGqcw9">
          Tullstationen i Gäddede har naturligtvis stor betydelse för näringslivet
          i Frostvikenområdet, men också i stora delar av mellersta Norrlands
          inland. En nedläggning av tullstationen innebär en marginell besparing
          för Tullverket vid en jämförelse med näringslivets förluster i
          form av uteblivna intäkter och ökade kostnader. En nedläggning
          skulle vara ett direkt slag mot ambitionerna i området att stärka
          och utveckla handeln över gränsen till Norge.
        </p>
        <p xml:id="i-NRsXQQ4CMbCNeZQmBNoZsP">
          Näringslivet och kommunerna i området har bland annat pekat på
          följande negativa effekter av en nedläggning av tullstationen
          i Gäddede:
        </p>
        <p xml:id="i-4v2D8EiHeq6VE21qQxnT86">
          Mot denna bakgrund vill jag fråga:
        </p>
        <p xml:id="i-UL9Xg7qY9f3xpCmkToYxbQ">
          Vilka åtgärder är statsrådet beredd att vidta för att inte förändringar
          i Tullverkets organisation ska försvåra en positiv utveckling
          för näringslivet i mellersta Norrlands inland?
        </p>
      </div>
    </body>
  </text>
</TEI>
