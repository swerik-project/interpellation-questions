<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0034">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0034</head>
        <author who="i-J7LihzSktwE55CCSfYQXLk">Catharina Elmsäter-Svärd</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>infrastrukturen och tillväxten i Stockholm</topic>
        <docDate when="2003-10-16">den 16 oktober</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GR1034</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:34 av Catharina Elmsäter-Svärd (m) till
          statsrådet Ulrica Messing om infrastrukturen och tillväxten i
          Stockholm
        </IPQ_title>
      </div>
      <div type="IPQuestionBody">
        <p xml:id="i-Jvr3LqUsu6b4REJh3vJ371">
          Stockholm har rasat från tredje till 69:e plats i Affärsvärldens
          lista över Sveriges tillväxtregioner. Detta är allvarligt och
          innebär att Stockholm inte längre kan fungera som en tillväxtmotor
          för hela Sverige. Även regeringen borde @ mot bakgrund av regeringsförklaringens
          myckna tal om tillväxt @ inse situationens allvar.
        </p>
        <p xml:id="i-JZXzhQFwHm7QMztVDR32Eq">
          Ett av de främsta hindren för tillväxt i Stockholmsregionen är
          att investeringarna i infrastruktur har eftersatts under mycket
          lång tid. Före valet 2002 var de borgerliga partierna och Socialdemokraterna
          i Stockholmsregionen för första gången överens om trafikfrågorna.
          Stockholmsberedningens delbetänkande Långsiktig utvecklingsstrategi
          för transportsystemet i Stockholm@Mälardalsregionen (SOU 2002:11)
          innehåller alla de nödvändiga infrastruktursatsningar som regionen
          behöver. Där finns en ringled runt Stockholm, en förbifart, satsningar
          på kollektivtrafiken och en rad andra nödvändiga trafik- och miljölösningar.
        </p>
        <p xml:id="i-5D7g3GfS5fxoy3ty8WhD41">
          Efter valet tycks Socialdemokraterna ha lagt denna historiska
          överenskommelse på hyllan och i stället satt frågan om införande
          av trängselavgifter i Stockholm @ tvärtemot stockholmarnas vilja
          och tvärtemot Socialdemokraternas uttryckliga vallöfte @ framför
          allt annat.
        </p>
        <p xml:id="i-YGraMjJQ1vibbr6xSsFVYR">
          I London uppger nära 80 % av detaljhandlarna i en undersökning
          av Londons handelskammare att omsättningen har minskat som en
          följd av de biltullar som infördes i februari. Värst drabbade
          är detaljhandlare med 50 till 100 anställda. Samtliga av dessa
          uppger att såväl intäkter som omsättning och antalet kunder har
          minskat. Var fjärde överväger att flytta sin verksamhet utanför
          tullarna.
        </p>
        <p xml:id="i-Fr1Wivt5xNeKjStCLEtR5J">
          I Stockholm ökar antalet konkurser, liksom utflyttningen och
          antalet arbetslösa. Om trängselavgifter införs enligt Socialdemokraternas
          plan kan vi vänta ytterligare och tilltagande problem för detaljhandeln
          och företagandet och därmed färre arbetstillfällen och ännu lägre
          tillväxt. Och då har vi inte ens tagit hänsyn till det faktum
          att biltullarna i London gäller inom ett område som motsvarar
          Gamla stan i Stockholm. I regeringens version ska trängselavgifterna
          omfatta hela Stockholms innerstad.
        </p>
        <p xml:id="i-MyzD8fjZSXSWns8NExbtgv">
          Trängselproblemet inne i Stockholms stad är framför allt ett
          kringfartsproblem, inte ett trängselproblem. Alla de människor
          som dagligen använder Stockholmsregionens kollektivtrafik och
          vägnät är inte problem som kan trängas bort. En sådan inställning
          leder till minskad rörlighet och därmed ytterligare minskad tillväxt.
          Rörlighet är något positivt som ska underlättas. Lösningen på
          trängselproblemen är att öka kapaciteten på såväl vägar som spår.
        </p>
        <p xml:id="i-R9Qfwn5byuzavVHEZeLZ4B">
          Att skjuta byggandet av Citybanan ytterligare på framtiden vore
          förödande för den spårbundna trafiken. Att inte förstärka väginfrastrukturen
          som i dag tvingar in all trafik i innerstan och utgör en effektiv
          propp för all vägtrafik i regionen är att säga att Stockholm inte
          behöver någon tillväxt, att det är tillräckligt som det är. Statistiken
          över tillväxten säger oss något helt annat.
        </p>
        <p xml:id="i-HthbQDYaHXVa6mmofvEen6">
          Med anledning av ovanstående vill jag fråga statsrådet Messing:
        </p>
        <p xml:id="i-VdWG6XZTigHXEGzvQVhGE6">
          Vilka åtgärder avser statsrådet att vidta för att bristen på
          infrastruktur inte ska motverka möjligheterna till tillväxt i
          Stockholmsregionen?
        </p>
      </div>
    </body>
  </text>
</TEI>
