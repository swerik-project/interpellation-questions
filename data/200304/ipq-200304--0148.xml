<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0148">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0148</head>
        <author who="i-4Cqdpnmue4GNQh6HSQGRHK">Peter Danielsson</author>
        <recipient who="i-6qjD2tsSCtsrmXQjy7mtCJ">Lars-Erik Lövdén</recipient>
        <topic>kooperativa hyresrätter</topic>
        <docDate when="2003-11-24">den 24 november</docDate>
        <status when="unknown" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GR10148</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:148 av Peter Danielsson (m) till statsrådet
          Lars-Erik Lövdén om kooperativa hyresrätter
        </IPQ_title>
      </div>
      <div type="IPQuestionBody">
        <p xml:id="i-RENXuNfucEiSUQJmT4W4tw">
          I proposition 2001/02:62 Kooperativ hyresrätt fastslås att den
          kooperativa hyresrättsföreningen själv ska bestämma hyran för
          de lägenheter som har upplåtits med kooperativ hyresrätt. Det
          vill säga att hyreslagens bestämmelser om skälig hyra (bruksvärdesreglerna)
          inte ska gälla.
        </p>
        <p xml:id="i-Fw9SjXfehDLhYQDUx1Ju4j">
          I proposition 2001/02:58 Allmännyttiga bostadsföretag fastställs
          att endast kommunala bostadsföretag ska vara hyresnormerande enligt
          hyreslagens bruksvärdesregel. Samtidigt infördes en tillståndsplikt
          vid överlåtelse av vissa allmännyttiga bostadsföretag eller bostäder.
          Motivet till tillståndsplikten var värnandet av bruksvärdessystemet.
          Därför kan länsstyrelsen i dag avslå ansökningar om tillstånd
          om det kan befaras att de allmännyttiga bostadsföretagens hyror
          till följd av överlåtelsen inte kommer att få tillräckligt genomslag
          vid tillämpning av bruksvärdesreglerna i 12 kap. 55 § jordabalken
          eller de hyresförhandlingar som förs enligt hyresförhandlingslagen
          (1978:304). Så har också skett i flera olika fall, exempelvis
          i Östberga utanför Stockholm och nyligen i Höganäs strax norr
          om Helsingborg i Skåne.
        </p>
        <p xml:id="i-UqibtNmsZHwptUS4krULG7">
          I proposition 2001/02:58 Allmännyttiga bostadsföretag undantas
          de kooperativa hyresrätterna från tillståndsplikten. I Östbergafallet
          har ett argument i debatten varit att östbergaborna, som ville
          ombilda sin hyresrätt till bostadsrätt, i stället skulle ombildat
          till kooperativ hyresrätt. Då skulle de visa att de inte hade
          kapitalistiska motiv och dessutom skulle de inte behöva tillstånd
          från länsstyrelsen.
        </p>
        <p xml:id="i-HtiaHyhkc1hwcxsSmXLwBE">
          Nu kommer vi till den springande punkten, nämligen att länsstyrelsens
          motiv för att stoppa ombildningen till bostadsrätterna var att
          de allmännyttiga bostadsföretagens hyror till följd av överlåtelsen
          inte skulle få tillräckligt genomslag vid tillämpning av bruksvärdesreglerna.
          Problemet är bara att om lägenheterna hade ombildats till kooperativa
          hyresrätter hade inget tillstånd behövts, men effekten för bruksvärdessystemet
          skulle bli densamma.
        </p>
        <p xml:id="i-J5snvc3WEfBoxL7DBc5imo">
          Med hänvisning till dessa fakta vill jag till statsrådet Lars-Erik
          Lövdén ställa följande fråga:
        </p>
        <p xml:id="i-XmXu1MVLhWYrSRuCVsvkJ7">
          Vilka åtgärder avser statsrådet att vidta för att ombildning
          av hyresrätter till bostadsrätter sker efter likvärdiga villkor
          utan att gynna en särskild upplåtelseform som kooperativa hyresrätter?
        </p>
      </div>
    </body>
  </text>
</TEI>
