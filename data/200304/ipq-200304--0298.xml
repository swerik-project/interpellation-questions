<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0298">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0298</head>
        <author who="i-QKE6ihmLRJvwhV4neD6h7b">Erik Ullenhag</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>regeringens skärpning av migrationspolitiken</topic>
        <docDate when="2004-02-13">den 13 februari</docDate>
        <status when="2004-03-02" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GR10298</external_id>
        <debate>
          <turn when="2004-03-02 18:39:10" duration="312">Barbro Holmberg (S)</turn>
          <turn when="2004-03-02 18:44:18" duration="257">Erik Ullenhag (Fp)</turn>
          <turn when="2004-03-02 18:48:32" duration="201">Barbro Holmberg (S)</turn>
          <turn when="2004-03-02 18:51:48" duration="259">Erik Ullenhag (Fp)</turn>
          <turn when="2004-03-02 18:55:59" duration="205">Barbro Holmberg (S)</turn>
          <turn when="2004-03-02 18:59:20" duration="144">Erik Ullenhag (Fp)</turn>
          <turn when="2004-03-02 19:01:41" duration="179">Barbro Holmberg (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:298 av Erik Ullenhag (fp) till statsrådet
          Barbro Holmberg om regeringens skärpning av migrationspolitiken
        </IPQ_title>
      </div>
      <div type="IPQuestionBody">
        <p xml:id="i-Q7nB1mZgL7szradmFKgA66">
          I land efter land i Europa har flyktingdebatten svängt i en otäck
          riktning. I olika länder är det olika politiska partier som drivit
          på utvecklingen. I vissa länder är det missnöjespartier som startat
          omsvängningen av debatten. I länder som Tyskland och Storbritannien
          är det socialdemokrater som varit ledande förespråkare för restriktivitet.
          Och tyvärr finns det även något exempel på hur liberala partier
          bidragit till hårdnande attityder gentemot invandrare.
        </p>
        <p xml:id="i-788dnWQYanf9hnkjRtBP9e">
          Vad som oroar mig djupt i dag är att regeringen i praktiken verkar
          försöka förändra flyktingpolitiken i Sverige. Sedan Socialdemokraterna
          kom till makten 1994 har regeringen successivt skärpt svensk migrationspolitik.
          Och utvecklingen är accelererande.
        </p>
        <p xml:id="i-JPKZrJkjyJQWXDoum512M8">
          Socialdemokraterna i Malmö vill nu stänga sin stad för flyktingar.
          Fackförbundet Byggnads annonserar i hela landet mot arbetskraftsinvandring.
          Migrationsminister Barbro Holmberg visar en häpnadsväckande handlingskraft
          vad gäller hårda tag och restriktivitet men verkar i det närmaste
          handlingsförlamad när det gäller att presentera utlovade förslag
          som skulle göra politiken mer human.
        </p>
        <p xml:id="i-X4YPV2uEgzVdg1ie6xT27x">
          Det framträder ett mönster i den politik som socialdemokraterna
          nu saluför; flyktingpolitiken ska stramas åt. Från Folkpartiets
          sida är vi djupt bekymrade över att Socialdemokraterna på detta
          sätt verkar försöka vinna väljare på att ta strid för att Sverige
          ska sluta sig än mer mot omvärlden.
        </p>
        <p xml:id="i-XqSqvoTaR1Uc4brgMroeeX">
          Förklaringen till regeringspartiets nya strategi är sannolikt
          Socialdemokraternas misslyckade integrationspolitik. I stället
          för att se till att invandrarna så snart möjligt kan försörja
          sig själva har socialdemokratisk integrationspolitik präglats
          av en kvävande omhändertagandementalitet. Den politiken har lett
          till att hundratusentals människor fastnat i utanförskap. Barn
          växer upp i områden där de inte lär känna en enda vuxen som arbetar.
        </p>
        <p xml:id="i-VaiVQZH2iTBhZvdsRGgHgN">
          I valrörelsen 2002 fick Folkpartiet ett starkt stöd för att vi
          lyfte integrationsfrågan. Vi identifierade nycklarna för att öppna
          upp det svenska samhället som jobb och kunskaper i svenska. Vår
          integrationspolitik syftar just till detta, att se till så att
          människor försörjer sig själva i stället för att fastna i bidragsberoende.
        </p>
        <p xml:id="i-VMPzc9kWTEPFXD5MbfMRM7">
          Regeringen har naturligtvis känt sig pressade av vår offensiv
          i integrationsfrågor. Men i stället för att presentera en hållbar
          politik för att bryta utanförskapet och öppna det svenska samhället
          verkar statsminister Göran Persson nu vilja göra det än svårare
          för flyktingar och andra skyddsbehövande att komma in i vårt land.
          Socialdemokraterna verkar vilja smita från att debattera integrationspolitik
          genom att söka strid för en allt snålare flyktingpolitik.
        </p>
        <p xml:id="i-MpghTEZ5BUeAtMXdGkfVHi">
          Gemensamt för flera länder där debatten om flyktingar och invandrare
          radikalt förändrats är att det gått mycket snabbt när något parti
          "lyft på locket" genom att försöka vinna väljare på att stänga
          landets gränser. Det har inte dröjt länge innan flera partier
          övertrumfat varandra i att vara de hårdaste gränspoliserna.
        </p>
        <p xml:id="i-Huy8eBvkBFj1xvDT9AV4fU">
          I Storbritannien tog det något år för Labour att överge en hyggligt
          human politik till förmån för en retorik där asylsökande ständigt
          målas ut som problem. I Danmark har främlingsfientligheten visserligen
          varit en realitet sedan Mogens Glistrups dagar, men sedan de etablerade
          partierna "lyfte på locket" tävlar nu såväl borgerliga partier
          som socialdemokraterna om att visa upp en så restriktiv attityd
          som möjligt. I Tyskland sprider nu tyska socialdemokrater fullständigt
          osannolika skrämselhistorier om de horder av polacker som kommer
          att strömma till Tyskland den dag Polen blir EU-medlemmar.
        </p>
        <p xml:id="i-Vtvc432TpLLwJv46WU2eN">
          Sverige befinner sig vid ett vägskäl. Göran Persson försöker
          ta strid mot öppenheten och risken är stor att det skapar samma
          negativa spiral som vi sett i en rad andra länder. Folkpartiet
          ser som sin uppgift att "snöbollen" inte får fart. Vi tänker stå
          upp för ett Sverige som ska vara öppet för dem som behöver skydd
          och för dem som kan komma hit och få ett arbete. Vi behöver en
          ny integrationspolitik som öppnar Sverige så att de nya svenskarna
          kommer i jobb. Inte en ny flyktingpolitik som gör att vi sviker
          vårt medmänskliga ansvar att ge skydd åt dem som behöver det.
        </p>
        <p xml:id="i-4TL1S4ovmX6ds3JFYYD8st">
          Mot bakgrund av ovan anförda vill jag ställa följande fråga till
          migrationsministern.
        </p>
        <p xml:id="i-KfQtihifuyfg4jNuSUfh8g">
          Ämnar migrationsministern vidta några åtgärder för att se till
          att migrationspolitiken i Sverige inte svänger till att handla
          om restriktivitet i stället för humanitet och rörlighet?
        </p>
      </div>
    </body>
  </text>
</TEI>
