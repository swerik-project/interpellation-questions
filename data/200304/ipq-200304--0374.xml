<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0374">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0374</head>
        <author who="i-XN7bgwBGaQixfiHi5Cbu8f">Cecilia Wikström</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>kurderna i Syrien</topic>
        <docDate when="2004-03-18">den 18 mars</docDate>
        <status when="2004-04-13" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GR10374</external_id>
        <debate>
          <turn when="2004-04-13 14:02:23" duration="144">Laila Freivalds (S)</turn>
          <turn when="2004-04-13 14:04:44" duration="276">Cecilia Wikström (Fp)</turn>
          <turn when="2004-04-13 14:09:17" duration="86">Laila Freivalds (S)</turn>
          <turn when="2004-04-13 14:10:39" duration="109">Cecilia Wikström (Fp)</turn>
          <turn when="2004-04-13 14:12:24" duration="228">Yvonne Ruwaida (Mp)</turn>
          <turn when="2004-04-13 14:16:09" duration="144">Laila Freivalds (S)</turn>
          <turn when="2004-04-13 14:18:30" duration="66">Cecilia Wikström (Fp)</turn>
          <turn when="2004-04-13 14:19:33" duration="126">Yvonne Ruwaida (Mp)</turn>
          <turn when="2004-04-13 14:21:35" duration="61">Laila Freivalds (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:374 av Cecilia Wikström (fp) till utrikesminister
          Laila Freivalds om kurderna i Syrien
        </IPQ_title>
      </div>
      <div type="IPQuestionBody">
        <p xml:id="i-Lgi3n9gyguKvvuhkvDzRqR">
          Läget för kurderna har den senaste tiden förvärrats i de kurdiska
          områdena i Syrien. Att situationen har blivit mycket allvarlig
          och nu kulminerat i våldsamma sammandrabbningar mellan kurder
          och arabiska nationalister kommer inte som en överraskning. Trycket
          på kurderna i Syrien har ökat under den senaste tiden och ledningen
          i Syrien har inte agerat när arabiska nationalister gått till
          angrepp mot kurdiska byar och attackerat enskilda kurder.
        </p>
        <p xml:id="i-YDLAbfbEASYxsFTnLcQDBV">
          Kurder särbehandlas i Syrien. Inför den fotbollsmatch som utlöste
          den senaste tidens våldsamma sammandrabbningar genomgick enligt
          uppgift alla kurder i publiken en säkerhetskontroll medan supportrar
          för det arabiska laget släpptes in utan någon som helst kontroll.
          Under bråket mellan supportrarna började säkerhetsvakterna skjuta
          skarpt mot kurderna och attackera kurder tillsammans med de ditresta
          arabiska nationalisterna i stället för att skilja supportrarna
          åt. Detta ledde till en upprorsstämning bland kurderna. Allt detta
          lär ha pågått med polisens och säkerhetstjänstens goda minne.
        </p>
        <p xml:id="i-H4NkaxBuJR3kn59XfKUn9Z">
          Kurderna har demonstrerat och protesterat mot förföljelserna
          och mer än 100 000 kurder har varit på Qamishlis gator och visat
          sitt missnöje med regeringen. Man har bränt ned en del av Baathpartiets
          lokaler och vält statyer av den avlidne presidenten Al Assad.
          Soldater och även militärflyg har satts in mot en del byar, massarresteringar
          har genomförts och enligt säkra kurdiska källor har ungefär 100
          personer dödats och mer än 250 skadats under de senaste dagarnas
          oroligheter.
        </p>
        <p xml:id="i-WvLWocGbYJMAV1StKb5iKK">
          Kurderna fruktar nu att ett mardrömsscenario håller på att iscensättas
          vars omfattning vi nu bara kan ana oss till. Armén har tagit över
          kurdiska städer. Militära pansarfordon, helikoptrar och tanks
          patrullerar i städerna. Flera tusen kurder har arresterats och
          utegångsförbud råder. Telekommunikationerna fungerar inte längre
          och elen är avstängd.
        </p>
        <p xml:id="i-SyrjXZqnscyhboLhfLbRkK">
          Mot bakgrund av ovanstående frågar jag utrikesministern:
        </p>
        <p xml:id="i-Hvc1fp8mVrRRSykn4J8any">
          Vilka åtgärder har utrikesministern för avsikt att vidta för
          att rikta uppmärksamhet mot den syriska regeringens agerande i
          området?
        </p>
        <p xml:id="i-GVHCBk79qD1Av9Y4y3MH2G">
          Hur avser utrikesministern att agera för att kräva att de gripna
          kurderna friges och att militären drar sig tillbaka från kurdiskt
          område?
        </p>
      </div>
    </body>
  </text>
</TEI>
