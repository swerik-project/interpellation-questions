<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0058">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0058</head>
        <author who="i-D6V9ti7ETxin1WbJjDaShE">Nina Lundström</author>
        <recipient who="i-6qjD2tsSCtsrmXQjy7mtCJ">Lars-Erik Lövdén</recipient>
        <topic>Skandiaaffären och affärer med hyresrätter</topic>
        <docDate when="2003-10-27">den 27 oktober</docDate>
        <status when="2003-11-11" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GR1058</external_id>
        <debate>
          <turn when="2003-11-11 18:00:25" duration="155">Lars-Erik Lövdén (S)</turn>
          <turn when="2003-11-11 18:02:56" duration="208">Nina Lundström (Fp)</turn>
          <turn when="2003-11-11 18:06:21" duration="170">Marietta de Pourbaix-Lun (M)</turn>
          <turn when="2003-11-11 18:09:08" duration="102">Lars-Erik Lövdén (S)</turn>
          <turn when="2003-11-11 18:10:46" duration="193">Nina Lundström (Fp)</turn>
          <turn when="2003-11-11 18:13:55" duration="56">Marietta de Pourbaix-Lun (M)</turn>
          <turn when="2003-11-11 18:14:48" duration="150">Lars-Erik Lövdén (S)</turn>
          <turn when="2003-11-11 18:17:14" duration="167">Nina Lundström (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:58 av Nina Lundström (fp) till statsrådet
          Lars-Erik Lövdén om Skandiaaffären och affärer med hyresrätter
        </IPQ_title>
      </div>
      <div type="IPQuestionBody">
        <p xml:id="i-AuGuCdTdQFPwkHhdB39xEE">
          Skandias ledning kritiseras för hur de har berikat sig själva
          och närstående med värdefulla kontrakt på hyreslägenheter i exklusiva
          områden. Tidigare har bland annat LO-fackförbundens gräddfiler
          för sitt fackföreningsfolk granskats. Skandiadirektörernas agerande
          har lett till en belysning av de omfattande problem som råder
          på hyresrättsmarknaden. Skälet till att det pågår en omfattande
          handel med hyreslägenheter i Stockholm är betydligt djupare än
          enbart enskilda personers girighet.
        </p>
        <p xml:id="i-GCvG5Do4FtLcS5P1panc5U">
          Grunden för gräddfilssyndromen och gynnandet av de egna är den
          bostadspolitik som regeringen är ansvarig för. Utöver gräddfiler
          för direktörers anhöriga finns andra allvarliga symptom på att
          hyresrättsmarknaden inte fungerar; omfattande andra-, tredje-
          och fjärdehandsuthyrning av hyresrätter, svarthandel där människor
          tvingas betala för hyreskontrakt. Ett annat symptom är tomma lägenheter
          som ingen bor i men ingen släpper ett hyreskontrakt som man en
          gång kommit över. Samtidigt råder det köer på bostadsmarknaden.
        </p>
        <p xml:id="i-VT27kxq7G5CVwG7b7AuqQW">
          En studie presenterad i Konsumentmakt nr 5 september 2002 gjorde
          en jämförelse mellan bostadsmarknaden i Stockholmsregionen med
          elva andra storstadsregioner i Europa. I attraktiva innerstadslägen
          i Stockholm är hyrorna extremt låga, medan den som bor i mindre
          attraktivt område får betala relativt mycket. Stockholms mindre
          populära områden har högre hyror än motsvarande i andra storstäder
          där hyran är korrelerad med hur attraktivt området är. Enligt
          studien är också Stockholm den storstadsregion i Europa där den
          svarta marknaden har störst omfattning. I flera andra storstadsregioner
          existerar knappast någon marknad alls för svartkontrakt.
        </p>
        <p xml:id="i-H6EtmFvoACqdEvtiu4A5dq">
          Riksdagens revisorer har i en förstudie beskrivit gjorda uppskattningar
          av värdet på svarthandeln. År 2001 uppskattades värdet till ca
          150 000 kr per rum för lägenheter i Stockholm. På ett år motsvarar
          detta cirka 1 miljard kronor. I Göteborg anges normalpriset år
          2002 ligga på 150 000@200 000 kr för en central hyresrätt. Totalt
          sett för hela Sverige anges en uppskattning av svarthandeln till
          2 miljarder kronor per år. Svarthandeln kan ses som en marknadsanpassning
          av hyrorna indirekt genom svarta överlåtelser. Mörkertalet är
          dock stort genom att få fall kommer till polisens kännedom. Cirka
          20 anmälningar gjordes under år 2001. Svarthandel med lägenheter
          är lågprioriterat jämfört med andra brott.
        </p>
        <p xml:id="i-TD7drwKrTtQMrzfniQscXj">
          Hyressättningssystemet behöver revideras. Om lägesfaktorn hade
          större tyngd i hyressättningen så skulle det inte vara lika intressant
          för Skandiacheferna att lägga vantarna på hyresrätterna. Med en
          rimligare hyressättning och på förhand satta hyror innan nyproduktion
          startar vore det lättare att bygga nya hyresrätter. Med rimligare
          hyressättningssystem skulle svarthandel med hyresrätter stävjas.
        </p>
        <p xml:id="i-EELdSdArLoF3FKLEoPF82B">
          Socialdemokraternas bostadspolitik ger upphov till gräddfiler,
          svarthandel och segregation. Barn måste välja sina föräldrar och
          se till att de blir direktörer i bolag som Skandia för att få
          en chans till hyreskontrakt på fina gatan.
        </p>
        <p xml:id="i-QjiKd3tLDqWA9Vi4z5x6dM">
          Med anledning av detta vill jag fråga kommun- och bostadsminister
          Lars @Erik Lövdén följande:
        </p>
        <p xml:id="i-DbvAkTFwEfxzGPhYdoABrA">
          Avser statsrådet att verka för ett förslag till riksdagen angående
          ett reviderat hyressättningssystem, och när kommer i så fall ett
          sådant förslag?
        </p>
      </div>
    </body>
  </text>
</TEI>
