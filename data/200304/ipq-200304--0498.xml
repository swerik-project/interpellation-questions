<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0498">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0498</head>
        <author who="i-RCNVVc6jFAU8YPdr6sW8jH">Stefan Hagfeldt</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>lotsningsavgifter</topic>
        <docDate when="2004-05-14">den 14 maj</docDate>
        <status when="2004-06-15" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GR10498</external_id>
        <debate>
          <turn when="2004-06-15 13:18:45" duration="197">Ulrica Messing (S)</turn>
          <turn when="2004-06-15 13:21:58" duration="250">Stefan Hagfeldt (M)</turn>
          <turn when="2004-06-15 13:26:05" duration="211">Ulrica Messing (S)</turn>
          <turn when="2004-06-15 13:29:26" duration="262">Stefan Hagfeldt (M)</turn>
          <turn when="2004-06-15 13:33:44" duration="204">Ulrica Messing (S)</turn>
          <turn when="2004-06-15 13:37:00" duration="147">Stefan Hagfeldt (M)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:498 av Stefan Hagfeldt (m) till statsrådet
          Ulrica Messing om lotsningsavgifter
        </IPQ_title>
      </div>
      <div type="IPQuestionBody">
        <p xml:id="i-B6r34exYZkCTvm1UcoAKRy">
          Under de senaste fem åren har lotsavgifterna höjts med ca 120
          %, beräknat enligt "ränta-på-ränta-metoden" (år 1999 +12 %, år
          2000 +15 %, år 2001 +15 %, år 2002 +23 % och år 2003 +20 %). Enligt
          Sjöfartsverket beräknas lotsavgifterna årligen fortsätta att öka
          med 20 % de närmaste åren.
        </p>
        <p xml:id="i-BrEBYmcmh5i4h3eTLJgkXc">
          Siffrorna visar med all tydlighet behovet av att finna konstruktiva
          lösningar för utformningen av lotsningsverksamheten, exempelvis
          nödvändigheten av att denna verksamhet utsätts för konkurrens.
        </p>
        <p xml:id="i-13tPR8NPvNs2Qam2MyoBU4">
          Dagens system medverkar till att snedvrida konkurrensen, eftersom
          lotsningen till en inlandshamn är betydligt dyrare än motsvarande
          tjänst till en hamn belägen vid kusten. Systemet medför att Sjöfartsverket
          styr konkurrensen mellan hamnarna med sitt monopol och sin prissättning.
          Jag anser att under nuvarande monopolsituation ska priserna vara
          regionalpolitiskt och konkurrensneutralt utformade och följaktligen
          lika, oavsett om det gäller en kusthamn eller en inlandshamn.
        </p>
        <p xml:id="i-YzFYJXyKeb8xtpeyCngkP">
          Den kommun som jag kommer från, Norrköping, drabbas mycket hårt
          av de dramatiskt höjda lotsavgifterna.
        </p>
        <p xml:id="i-VnAbZE63Xi5tWuDrP4Z3XK">
          Norrköpings hamn är en av landets största, där det hanterade
          godsvärdet utgör en betydande del av det samlade varuvärdet av
          import och export över Sveriges hamnar. Hamnen har av trafikverken
          (Vägverket, Banverket, Sjöfartsverket och Luftfartsverket) och
          näringslivet pekats ut som en av fyra betydelsefulla intermodala
          noder inom den nordiska triangeln.
        </p>
        <p xml:id="i-JJjQzFXwi8XEVdVjyqfth">
          Norrköpings hamn har som mål att bli den mest betydelsefulla
          containerhamnen på ostkusten. Under innevarande år har volymen
          mer än fördubblats, och inom en fyraårsperiod väntas volymen uppgå
          till 100 000 containrar per år. För att kunna uppnå detta gör
          Norrköpings hamn och Stuveri AB också en satsning på utökade hamnytor
          och en kombiterminal vid Norrköpings djuphamn Pampus på Händelö.
        </p>
        <p xml:id="i-DkGKi4cQ9rQSmQ7FgVwLQP">
          Under året har beslut fattats om att en ny gränskontrollstation
          för import av animaliska produkter ska etableras i Norrköpings
          hamn. Stationen är belägen i direkt anslutning till Norrköpings
          djuphamn och drivs av Livsmedelsverket. Gränskontrollstationen
          är en av få anläggningar i sitt slag i landet, och med Norrköpings
          gynnsamma geografiska läge bedöms den få stor betydelse för möjligheterna
          att betjäna de östra och mellersta delarna av landet med importerade
          livsmedel.
        </p>
        <p xml:id="i-6b9XHi5n2Xg3tpkCCyxmdt">
          Norrköpings hamn och Stuveri AB har låtit göra en jämförelse
          över lotskostnaden i några olika hamnar. Lotsningen i exemplet
          avser ett anlöp av ett fartyg på 21 000 bruttoton, vilket motsvarar
          den typ av fartyg för transocean trafik som ofta anlöper Norrköping.
          Bedömningen av lotsavgifterna i respektive hamn baseras på uppgifter
          från lotskontoren i respektive hamn.
        </p>
        <p xml:id="i-W27Byds8RZWUZ2UTnCSWc9">
          De utvalda hamnarna är Norrköping, Halmstad, Göteborg samt Ålborg
          i Danmark. Till danska hamnar erläggs endast lotsavgift, medan
          Sverige tillämpar ett annorlunda avgiftssystem som är baserat
          på dels lotsad tid, dels fartygets bruttodräktighet.
        </p>
        <p xml:id="i-4oCaaM6Zhjm13GsxyuxPhS">
          Enligt uppgift från Limfjordens Lodseri uppgår kostnaden för
          fartyget till Ålborgs hamn till ca 33 928 danska kronor.
        </p>
        <p xml:id="i-CYViBM5kfUZrypsXH3XfRH">
          Kostnaderna för lotsning till de svenska hamnarna är följande:
        </p>
        <p xml:id="i-Xy6bVLH62PavhfppMc6uAK">
          Norrköping, lotsavgifter: 32 852 kr
        </p>
        <p xml:id="i-UVHy6NiZi8CvBYTSeDVa7a">
          Halmstad, lotsavgifter: 15 792 kr
        </p>
        <p xml:id="i-LibeAvWtzp6fx3dPE6fDTr">
          Göteborg, lotsavgifter: 21 478 kr
        </p>
        <p xml:id="i-CPqvJe6HK397Ttyd5SwFCr">
          I ovanstående sammanställning är de totala kostnaderna för lotsning
          till Norrköping 108 % högre än i Halmstad och 53 % högre än i
          Göteborg.
        </p>
        <p xml:id="i-8haW6GR763EBwJe6Wg6cv">
          I Sverige betalas utöver lotsavgifter även statliga farledsavgifter.
          Dessa innefattar dels en avgift för fartyget baserad på fartygets
          bruttodräktighet, dels en varuavgift baserad på godsets vikt.
        </p>
        <p xml:id="i-5an4nF93FCHsvu9qhmqZhM">
          Farledsavgiften är i dag 4,10@5,00 svenska kronor per bruttoton,
          beroende på fartygets bränsletyp. Varuavgiften är 3,60 kr per
          lastat eller lossat godston.
        </p>
        <p xml:id="i-2xt3SPMrt7QbtdmGJPj5t3">
          I exemplet ovan kan antas att båten, med en vikt på 21 000 ton,
          lastar 10 000 ton papper. I detta fall belastas båten med statliga
          avgifter på 122 100 kr. Till detta kommer kostnaderna för lotsning.
        </p>
        <p xml:id="i-MubD1ch7Fixn4yCo1kQ6wq">
          Motsvarande avgifter tas inte ut i danska hamnar, vilket följaktligen
          skapar stora snedvridningar i konkurrensen mellan länderna. Snedvridningarna
          får också stora konsekvenser för svensk industri och visar behovet
          av att se över Sjöfartsverkets roll som affärsdrivande verk i
          ett sammanhang som detta, där verket har en ren monopolställning.
        </p>
        <p xml:id="i-SSdGkN161b14DjjnDpGKt8">
          Med hänvisning till ovanstående ställer jag härmed följande frågor
          till statsrådet Ulrica Messing:
        </p>
        <p xml:id="i-VTDfbq3zVJ63nHoTtxW9U7">
          1. Är statsrådet beredd att se över lotsningsverksamheten i syfte
          att få en effektivare verksamhet som medför lägre lotsningsavgifter?
        </p>
        <p xml:id="i-DZXWg212JChTD7QCc21kfN">
          2. Kommer statsrådet att verka för att lotsningsavgifterna blir
          konkurrensneutralt utformade mellan inlandshamnar och hamnar belägna
          vid kusten?
        </p>
        <p xml:id="i-LKCASCcPbZx1tfBzP9z7pc">
          3. Är statsrådet beredd att låta lotsningsverksamheten utsättas
          för konkurrens?
        </p>
      </div>
    </body>
  </text>
</TEI>
