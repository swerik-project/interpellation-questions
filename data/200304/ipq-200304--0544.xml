<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0544">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0544</head>
        <author who="i-JZKa6caqdSKy8yhUyfEJeU">Bo Könberg</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>utbyggnad av husläkarsystemet</topic>
        <docDate when="2004-05-21">den 21 maj</docDate>
        <status when="2004-06-14" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GR10544</external_id>
        <debate>
          <turn when="2004-06-14 15:16:02" duration="213">Lars Engqvist (S)</turn>
          <turn when="2004-06-14 15:19:27" duration="245">Bo Könberg (Fp)</turn>
          <turn when="2004-06-14 15:23:28" duration="130">Carl-Axel Johansson (M)</turn>
          <turn when="2004-06-14 15:25:29" duration="242">Lars Engqvist (S)</turn>
          <turn when="2004-06-14 15:29:22" duration="190">Bo Könberg (Fp)</turn>
          <turn when="2004-06-14 15:32:28" duration="246">Carl-Axel Johansson (M)</turn>
          <turn when="2004-06-14 15:34:06" duration="144">Lars Engqvist (S)</turn>
          <turn when="2004-06-14 15:36:26" duration="127">Bo Könberg (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:544 av Bo Könberg (fp) till socialminister
          Lars Engqvist om utbyggnad av husläkarsystemet
        </IPQ_title>
      </div>
      <div type="IPQuestionBody">
        <p xml:id="i-J1QYfkShJMqMgot5M9vA63">
          Behovet av en genomförd husläkarreform i vårt land har snart
          diskuterats i tre årtionden. I samband med fyrpartiuppgörelsen
          mellan den socialdemokratiska regeringen, Folkpartiet, Centerpartiet
          och Miljöpartiet för snart fem år sedan arbetade Folkpartiet för
          att målet om en husläkare eller familjeläkare per 1 500 invånare
          skulle uppnås år 2005. Riksdagsbeslutet blev att målet skulle
          uppnås till år 2008.
        </p>
        <p xml:id="i-AgRWVDLaGdHVGSGPsjywSQ">
          Då kommer det sannolikt att behövas drygt 6 100 husläkare för
          att uppnå målet. Om tjänstgöringsgraden är ca 90 %, så kommer
          det år 2008 att behövas bortemot 7 000 husläkare.
        </p>
        <p xml:id="i-frcHaTS5W67uNrK97K31L">
          Det blir tyvärr allt tydligare att risken är mycket stor att
          detta mål inte uppnås. Det som är verklighet i stora delar av
          landet, att tjänster på vårdcentraler står tomma, kommer sannolikt
          att vara lika mycket verklighet de närmaste åren och också år
          2008.
        </p>
        <p xml:id="i-CBgbDSHwKfjy1Y3qDBC2pD">
          I samband med husläkarreformen i början av 1990-talet ökade antalet
          husläkare mycket snabbt, från ca 2 800 till ca 4 200. Andelen
          av befolkningen som ansåg sig ha en husläkare ökade förstås också
          snabbt @ till drygt 50 %.
        </p>
        <p xml:id="i-PCbRVp6r2ho3EuK8VZEqjG">
          Enligt Landstingsförbundets uppföljning tidigare i år fanns det
          i fjol 4 820 allmänläkare i primärvården, men omräknat till heltidsarbetande
          var antalet någonstans mellan 4 300 och 4 400.
        </p>
        <p xml:id="i-9ney9aWx8Q4yhxMvkD6rAJ">
          Landstingsförbundets uppföljning är dyster. Från år 2001 till
          år 2003 blev det inte någon ökning utan till och med en viss minskning.
          Enligt Socialstyrelsen är andelen av befolkningen som anser sig
          ha en husläkare eller familjeläkare så låg som 42 %!
        </p>
        <p xml:id="i-QA2SnuZZruJccmNMhz4f7G">
          För att inte målet med en husläkare eller familjeläkare per 1
          500 invånare år 2008 ska spricka krävs en nettoökning med ca 450
          läkare per år. Men eftersom hundratals läkare i primärvården går
          i pension varje år behöver nyrekryteringen vara avsevärt större,
          säg 700 per år under perioden 2005@2008. En nettoökning med 450
          per år var den nivå som uppnåddes under perioden 1991@94, medan
          utvecklingen under de år som gått sedan dess varit mycket marginell.
        </p>
        <p xml:id="i-StzaD5FxfBt56sTkeQame7">
          Det är sannolikt att socialministern gör en liknande bedömning
          av rekryteringsbehovet de kommande åren. Ett yttrande av socialministern
          nyligen med en öppenhet för husläkarförsök i ett antal landsting
          möttes av anmärkningsvärt nedsättande kommentarer från flera av
          socialministerns partivänner i ledande positioner i landstingen.
        </p>
        <p xml:id="i-KydaKnRwiZnUbzrRQQCfJT">
          Primärvårdens fortsatta svårigheter är en viktig orsak till sjukförsäkringens
          kris. Att patienten har en fast relation till en läkare i primärvård
          är en nyckelfunktion om en sjukförsäkring ska få stöd av förebyggande
          hälsovård och goda bedömningar av arbetsförmåga och sjukintyg.
          Frånvaron av ett husläkarsystem har fördjupat och förvärrat bristerna
          i hur vård och sjukförsäkring samspelar. Men detta beror inte
          på att det i sjukvården i stort fattas läkare.
        </p>
        <p xml:id="i-VfL3y3pySPXYnYu2c8PKEk">
          Tvärtom, såväl antalet läkare som antalet sjuksköterskor har
          ökat. Orsaken till de tomma läkartjänsterna i primärvården är
          att sjukvården är organiserad så att läkare och läkarstuderande
          stöts bort från primärvården och att sjukhusvården ökat sitt läkarantal
          mer än som skulle behövts om primärvården fungerat på rätt sätt.
        </p>
        <p xml:id="i-5sUFjK1aRejmweKeg4tyMc">
          Problemet är inte nytt. Roten till den nuvarande situationen
          är att husläkarlagen, som hade lagt grunden för en bättre och
          fullt bemannad primärvård, revs upp efter den socialdemokratiska
          valsegern 1994.
        </p>
        <p xml:id="i-8Qd3Z5auMLzuL2SRgAE1va">
          Det är inte omöjligt att ha ett fungerande husläkarsystem. Erfarenheterna
          från många länder visar detta. Danmark, Storbritannien och Nederländerna
          är några av de främsta exemplen. Den kortlivade svenska husläkarreformen
          visar också på att det är möjligt. Till detta kan nu också läggas
          de norska erfarenheterna från de senaste åren.
        </p>
        <p xml:id="i-MM1P8APxawsWjrJN9Y9nge">
          I Norge, där andra sjukvårdsreformer snarast haft centralistisk
          inriktning, har man inom just primärvården gått åt motsatt håll
          och inrättat något som i många avseenden ligger mycket nära den
          svenska husläkarreformen. De snabba och mycket positiva resultaten
          i Norge är av stort intresse.
        </p>
        <p xml:id="i-2xRBP6FFoKGnMv4KdLbWbi">
          I Norge har man länge haft stora problem med obesatta tjänster
          i primärvården. Vårdsökande patienter har drabbats av väntetider
          och obefintlig kontinuitet i vården på samma sätt som på många
          håll i Sverige. Men på kort tid har dessa allvarliga problem nästan
          försvunnit. Med ett husläkarsystem, fastläkarsystem, fylldes primärvården
          snabbt med läkare som sökte sig till en förbättrad organisation
          och mer stimulerade och positiva arbetsförhållanden. På ett par
          år har man där gått från läkarbrist till patientbrist! I dag har
          98 % av den norska befolkningen en fastläkare.
        </p>
        <p xml:id="i-7c11EMJeZJDQ4F8gGzsocZ">
          Detta visar ännu en gång på att det snabbaste och bästa sättet
          att få slut på den ständiga krisen i delar av primärvården är
          att gå över till ett konsekvent genomfört husläkarsystem med listning
          och med ett stort inslag av läkare som är egenföretagare. I Norge
          är nu andelen privata fastläkare över 90 %.
        </p>
        <p xml:id="i-811DuNdftXy2pD4V24UoqF">
          Det är hög tid att vi i Sverige nu tar till oss våra egna erfarenheter
          från den svenska husläkarreformen, vad som hänt sedan husläkarlagens
          avskaffande samt de nya norska erfarenheterna.
        </p>
        <p xml:id="i-VnmXtQzBrDqDrNWxwsD6Q8">
          Mot bakgrund av det som här anförts vill jag fråga socialministern:
        </p>
        <p xml:id="i-2agSnXjm854ieUcgn9evR8">
          1. Har ministern låtit utreda hur stor andel av befolkningen
          som i dag bedöms ha en husläkare eller familjeläkare?
        </p>
        <p xml:id="i-SnfkyPcU2SF4GU8MHE72aP">
          2. Avser ministern att verka för att Sverige till år 2008 uppnår
          riksdagens mål om en husläkare eller familjeläkare per 1 500 invånare?
        </p>
        <p xml:id="i-PtcRiw7PNMuso3ohZV83Wb">
          3. Avser ministern att föreslå riksdagen några åtgärder för att
          öka sannolikheten att vi i Sverige får ett fungerade system med
          husläkare eller familjeläkare?
        </p>
      </div>
    </body>
  </text>
</TEI>
