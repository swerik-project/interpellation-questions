<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0300">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0300</head>
        <author who="i-WJM6edqhGfBK1ijhNxfgoj">Chatrine Pålsson</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>patientsäkerhet och tillsyn inom hälso- och sjukvården</topic>
        <docDate when="2004-02-16">den 16 februari</docDate>
        <status when="unknown" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GR10300</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:300 av Chatrine Pålsson (kd) till socialminister
          Lars Engqvist om patientsäkerhet och tillsyn inom hälso- och sjukvården
        </IPQ_title>
      </div>
      <div type="IPQuestionBody">
        <p xml:id="i-LPW6Jzn12VmpQNYAVdajQb">
          Det behövs ett mer målmedvetet patientsäkerhetsarbete inom hälso-
          och sjukvården. De fall som uppmärksammas i medierna, då patienter
          kommer till skada, fokuserar ofta på enskilda yrkesutövares tillkortakommanden
          och misstag @ när anledningen i själva verket oftast är organisatoriska
          systemfel eller bristande rutiner.
        </p>
        <p xml:id="i-JNN8opTpGbpzxRwDxshHT8">
          Omfattningen av misstag inom hälso- och sjukvården är inte helt
          kartlagd. Några tydliga riskområden är till exempel läkemedelshantering,
          brister i kommunikation, underlåtelse att behandla och trötthet
          hos personalen.
        </p>
        <p xml:id="i-bGZf9hssLhUK7Gv68yV88">
          För att minska antalet misstag i vården krävs flera åtgärder.
          Det kan handla om förbättrade säkerhetssystem som kan underlätta
          systematiskt säkerhetsarbete på klinikerna. Det kan även behövas
          ledarskapsutveckling och ett säkerhetstänkande som inriktar sig
          på systembrister, i stället för individuella misstag.
        </p>
        <p xml:id="i-AJAnGzhovqemP2tuUtAST">
          Det förebyggande arbetet bör inriktas på att inget misstag passerar
          utan att orsaken analyseras och åtgärdas. Stor vikt bör läggas
          vid att identifiera svagheter i verksamheten innan något har hänt.
        </p>
        <p xml:id="i-Q3K1bC5ed3uXbxy14Np6L9">
          Anmälningsförfarandet enligt lex Maria kan bli bättre. Syftet
          är inte att straffa enskilda individer utan att åstadkomma förbättringar
          inom hälso- och sjukvården. Men en anmälan uppfattas inom sjukvården
          många gånger som ett straff och förknippas med skuld och skam.
          Det kan behövas någon form av personal- eller kamratstöd om en
          person drabbas av skuldkänslor efter en anmälan.
        </p>
        <p xml:id="i-YPqB7hXNws3hp9JRai8a1S">
          Det finns ett behov av nya metoder och arbetssätt för att undvika
          misstag i hälso- och sjukvården. Lokala avvikelseregister bör
          till exempel kunna komma till användning på nationell nivå.
        </p>
        <p xml:id="i-KysdtZ3KuV3YR8pmzyZGZs">
          Ett förhållandevis okänt problem i tillsyns- och patientsäkerhetsarbetet
          gäller en bestämmelse i lagen (1998:531) om yrkesverksamhet på
          hälso- och sjukvårdens område (LYHS). I 5 kap 4 § 2 stycket anges
          att om en gärning har prövats i straffrättslig ordning, får ett
          disciplinärt förfarande inledas eller fortsättas bara om gärningen,
          av någon annan orsak än bristande bevisning, inte har ansetts
          vara något brott. Bestämmelsen finns till för att samma gärning
          inte ska kunna bestraffas enligt två olika regelsystem.
        </p>
        <p xml:id="i-Vf5XTmNmcMGW1tv9WZJ2oh">
          Uttrycket "bristande bevisning" är otydligt. Hälso- och sjukvårdens
          ansvarsnämnd (HSAN) och domstolarna har gjort en tolkning som
          är problematisk ur patientsäkerhets- och rättssäkerhetssynpunkt.
        </p>
        <p xml:id="i-NbKok98msryhstZN3TVvwe">
          När en behandling inom sjukvården polisanmäls är det oftast fråga
          om misstanke om vållande till kroppsskada, misshandel eller vållande
          till annans död. Om förundersökningen läggs ned eller åtalet ogillas
          motiveras detta i regel med att "brott kan inte styrkas". HSAN
          och domstolarna har då inte ansett att anmälan kan prövas i disciplinär
          ordning.
        </p>
        <p xml:id="i-2tapqfUEXLuqVXHLhLGKUp">
          Förbudet mot "dubbelbestraffning" i LYHS kan därför medföra att
          ingen sakprövning av inträffade händelser kommer till stånd över
          huvud taget.
        </p>
        <p xml:id="i-5r7WSRbsJgzs1agr5pYqqk">
          Patienter och anhöriga anmäler ibland felbehandlingar till såväl
          HSAN som till åklagare med förhoppningen att den anmälde kommer
          att fällas antingen disciplinärt eller straffrättsligt. Ett felaktigt
          medicinskt handlande kan då förbli oprövat av skäl som för en
          patient eller anhörig förefaller vara orimliga.
        </p>
        <p xml:id="i-QgWQbsMECxBY7gR9LBdLr3">
          Nuvarande ordning kan fördröja eller hindra den medicinska utvecklingen.
          Det finns en uppenbar risk att tillsynen över sjukvården blir
          lidande. Enligt min mening främjar inte dagens lagstiftning tillsynens
          huvudsakliga syfte som är att minimera antalet misstag och felbehandlingar
          inom vården.
        </p>
        <p xml:id="i-R6BRoJcmoaXrDKQoMzWKtq">
          Med anledning av ovanstående vill jag fråga socialministern:
        </p>
        <p xml:id="i-6eRMLnpSpGzk2sbKeKCA1j">
          Avser socialministern att vidta åtgärder för att underlätta det
          förebyggande patientsäkerhetsarbetet inom vården?
        </p>
        <p xml:id="i-Q1yGjDw1zq63Vfr9n3ZiMW">
          Avser socialministern att initiera en översyn beträffande hur
          tillsynen i sjukvården fungerar ur ett personal- och patientperspektiv?
        </p>
        <p xml:id="i-HAa89tR2YPuxB42bAmdQPo">
          Avser socialministern att vidta åtgärder med anledning av de
          ovan redovisade problemen med 5 kap. 4 § lagen om yrkesverksamhet
          på hälso- och sjukvårdens område?
        </p>
      </div>
    </body>
  </text>
</TEI>
