<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0365">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0365</head>
        <author who="i-9Kt7koTgzUZUA9ovNXYdWj">Marietta de Pourbaix-Lundin</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>trängselskatten och det kommunala självstyret</topic>
        <docDate when="2004-03-17">den 17 mars</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GR10365</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:365 av Marietta de Pourbaix-Lundin (m)
          till finansminister Bosse Ringholm om trängselskatten och det
          kommunala självstyret
        </IPQ_title>
      </div>
      <div type="IPQuestionBody">
        <p xml:id="i-RAzy2ao3ssXHK5oMyambRS">
          Det framgår av en departementspromemoria om trängselskatter exakt
          vilka avgifter som ska vara gällande när biltullar införs i Stockholm.
          Maxavgiften per dag sätts till 60 kr och avgifterna differentieras
          beroende på tidpunkt. En passage i högtrafik ska kosta 20 kr medan
          en passage på helger ska vara gratis. Vidare finns det i departementspromemorian
          tämligen exakta formuleringar om hur en kommun ska införa skatten.
          Det framgår att varje kommun som vill införa biltullar/trängselskatter
          kan ansöka till riksdagen som efter beslut kan lägga varje nytt
          försök som en bilaga till lagen om trängselskatter. Men det finns
          inga som helst anvisningar om hur en kommun som infört trängselskatt
          ska bära sig åt för att avskaffa dem. Eftersom skatten beslutas
          av riksdagen kan detta innebära att det kommunala självstyret
          undermineras.
        </p>
        <p xml:id="i-CgD2E6DcfnC6Fn84qStJog">
          Införandet av biltullar/trängselskatter innebär att Sverige frångår
          den princip som tidigare gällt i trafiken. Det finns i dag, bortsett
          från Öresundsbron som är en ny investering, inga avgiftsbelagda
          vägar i Sverige. Detta innebär att kompetensen och erfarenheten
          av avgiftsbelagda vägar är obefintliga.
        </p>
        <p xml:id="i-TxryxuNNExZv26haxja3Yd">
          De politiska majoriteterna skiftar över tiden och det är fortfarande
          oklart vilka konsekvenser den nu föreslagna lagstiftningen kan
          komma att få. Det är inte otänkbart att en kommun som infört biltullar/trängselskatter
          kan komma att önska justeringar av de skattenivåer som riksdagen
          fastställer. Det kan handla om att justera den högre avgiftsnivån
          till ett lägre belopp eller att sänka den högsta dygnsavgiften.
          Utöver detta är det förstås möjligt att en ny politisk majoritet
          i trängselskattekommunen önskar sänka skattenivåerna kraftfullt
          eller helt avskaffa skatten.
        </p>
        <p xml:id="i-FAN7vMRNQMB11ReHx5De9P">
          Det är dock Sveriges riksdag som fastställer hur hög trängselskatten
          (biltullen) ska vara i en kommun som inför systemet. Det framgår
          inte av departementspromemorian hur en kommun som infört trängselskatter
          ska göra för att åstadkomma justeringar av nivåerna.
        </p>
        <p xml:id="i-8m2rBxbpQk62BvFB3P5zr3">
          Att införa biltullar/trängselskatter kan i framtiden bli en politisk
          fråga även i andra kommuner än i Stockholm. Ett sådant beslut
          bör i så fall ske genom att medborgarna i kommunen ges en reell
          möjlighet att påverka beslutet i form av en folkomröstning före
          försöket eller genom att politikerna håller de löften som avges
          i allmänna val.
        </p>
        <p xml:id="i-G3bGuERZ4tEvmdL1oMpn37">
          Det har framkommit att skatteverket, kronofogden och länsrätten
          kan komma att behöva nyanställa 100@200 personer som en följd
          av att trängselskatter/biltullar införs i Stockholm. Vem ska bekosta
          dessa tjänster?
        </p>
        <p xml:id="i-3PKoqwduunhKmdf9Rxy2kX">
          Stockholms stad ska upphandla en stor kommunikationsinsats för
          att informera om försöket och "skapa förtroende och förståelse
          för projektet". Kommer staten att stå också för denna kostnad?
        </p>
        <p xml:id="i-DchKoNJw66obUcE2fLyG9z">
          Mot bakgrund av ovanstående önskar jag ställa följande frågor
          till ansvarigt statsråd:
        </p>
        <p xml:id="i-TnE2S4ZgxUaEoDBbUz4eh7">
          1. Vilka åtgärder avser statsrådet att vidta för att säkerställa
          att en kommun som infört trängselskatt också har möjlighet att
          justera de skattenivåer som riksdagen fastställer?
        </p>
        <p xml:id="i-PVFytfCCW6gNf6ZcYff5rG">
          2. Vilka åtgärder avser statsrådet att vidta för att säkerställa
          att en kommun som infört trängselskatt också har möjlighet att
          avskaffa den?
        </p>
        <p xml:id="i-R8MUrTYytxFUkxbZ2WihmD">
          3. Avser statsrådet att verka för att regeringen står för de
          kostnader som andra myndigheter, till exempel skatteverket, kronofogden
          och domstolsväsendet kommer att få vid ett eventuellt införande
          av trängselskatter?
        </p>
        <p xml:id="i-YHL25qyNUw8UwCqDLtAuvo">
          4. Avser statsrådet att verka för att regeringen står för kostnaderna
          för Stockholms stads informationsinsatser om trängselskatten?
        </p>
      </div>
    </body>
  </text>
</TEI>
