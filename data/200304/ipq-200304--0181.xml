<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0181">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0181</head>
        <author who="i-5CH7vHLGXLfDB5Tn7xx95V">Siv Holma</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>utbildning och forskning om nationella minoriteter</topic>
        <docDate when="2003-12-03">den 3 december</docDate>
        <status when="unknown" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GR10181</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:181 av Siv Holma (v) till utbildningsminister
          Thomas Östros om utbildning och forskning om nationella minoriteter
        </IPQ_title>
      </div>
      <div type="IPQuestionBody">
        <p xml:id="i-TEELdBb13SrZKcjnotHPPj">
          I proposition 1998/99:143 Nationella minoriteter i Sverige tar
          man upp vilka åtgärder som behöver vidtas för att vi ska leva
          upp till innehållet i Europarådets konventioner om nationella
          minoriteters rättigheter. Här framförs bland annat att det bör
          anges i läroplanen för det obligatoriska skolväsendet, förskoleklassen
          och fritidshemmet (Lpo 94) respektive de frivilliga skolformerna
          (Lpf 94) att eleverna ska ges kunskap om minoritetsspråken och
          om de nationella minoriteternas kultur, religion och historia.
        </p>
        <p xml:id="i-Rs3mWbkbv8hCQT6UzbJWYj">
          Dessutom sägs att det är väsentligt att universitetsutbildning
          och forskning i minoritetsspråk och om de nationella minoriteterna
          fortsätter och kan utvecklas samt att folkbildningsrådet bör beakta
          huruvida folkhögskolorna och studieförbunden riktar sig också
          till personer som tillhör minoriteterna.
        </p>
        <p xml:id="i-UuX5sZ2A4zpbQWjc7J6xt">
          De nationella minoriteterna i vårt land har de senaste årtiondena
          genomgått en fas av kraftigt ökande självkänsla och medvetenhet
          om den egna kulturen och den egna historien. Här kommer kraven
          på uppföljning av riksdagsbesluten i hög grad från befolkningsgrupperna
          själva.
        </p>
        <p xml:id="i-2qLEYD523S8tvwWd8bNJG2">
          När det gäller majoritetsbefolkningens rättigheter att få kunskap
          om minoriteternas kultur och historia saknas motsvarande opinionstryck,
          eftersom kunskaperna oftast är så dåliga att man inte ens vet
          vad man saknar.
        </p>
        <p xml:id="i-JmZKAxDzKwCufDw2YjDqRw">
          Sveriges Radio och Sveriges Television gör enstaka program som
          förtjänstfullt tar upp dessa frågor. Men den enda institution
          i landet som når alla barn är skolan. Därför är det oerhört viktigt
          att kravet på kunskap om minoriteterna snarast förs in i läroplanerna
          så som propositionstexten förutser.
        </p>
        <p xml:id="i-LunjZJGG4nswwtCoPaje5X">
          I Sverige finns efter ratificeringen av Europarådets konventioner
          fem nationella minoritetsspråk och ett majoritetsspråk, samtliga
          knutna till sina egna traditioner och sin egen kultur. Tillsammans
          ska vi utgöra en helhet. Detta är omöjligt om inte alla sex har
          kunskaper även om de övriga fem.
        </p>
        <p xml:id="i-Xi7eBgMbkU95TSpVJovqNX">
          Samer och tornedalingar har, ofta under förnedrande former, fått
          lära sig de svenska traditionerna och namnen på de svenska kungarna.
          Man har tvingat dem att kalla svenskan för modersmålet. Nu har
          vi lämnat den epoken bakom oss. Det finns mycket att hämta igen
          och gottgöra @ och det finns en stor rikedom av kultur i landet
          som vare sig majoritetsbefolkningen eller de olika minoritetsbefolkningarna
          ska behöva gå miste om.
        </p>
        <p xml:id="i-MixVNZmBhjHzFiaUP9377p">
          Jag vill fråga utbildningsministern:
        </p>
        <p xml:id="i-HzYoZ9eRZ6UqhTTwL7Quha">
          1. Är ministern beredd att vidta åtgärder för att tillgodose
          propositionstextens krav på att kunskap om minoriteterna snarast
          införs i läroplanen för det obligatoriska skolväsendet, förskolan
          och fritidshemmet?
        </p>
        <p xml:id="i-9sLMUaHd47v3XpXz3cXe3W">
          2. Är ministern beredd att vidta några åtgärder för att tillgodose
          kraven på universitetsutbildning och forskning i minoritetsspråk
          och om minoriteterna?
        </p>
        <p xml:id="i-6geW6epMjhCxq3tdn1qYhN">
          3. Är ministern beredd att verka för att sprida kunskapen om
          minoriteterna inom minoritets- och majoritetsbefolkningen?
        </p>
        <p xml:id="i-9FyZeFGYNueSrxDfgB25aU">
          4. Kommer ministern att vidta några åtgärder beträffande minoriteternas
          tillgång till folkbildning?
        </p>
      </div>
    </body>
  </text>
</TEI>
