<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0137">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0137</head>
        <author who="i-JSSYZnWrKjtbfWDmu1qLSb">Magdalena Andersson</author>
        <recipient who="i-UPW2cbGnTUbMZaKTrot5Bh">Morgan Johansson</recipient>
        <topic>utredning utan krav på information till vårdnadshavaren</topic>
        <docDate when="2003-11-20">den 20 november</docDate>
        <status when="2003-11-28" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GR10137</external_id>
        <debate>
          <turn when="2003-11-28 10:18:07" duration="168">Morgan Johansson (S)</turn>
          <turn when="2003-11-28 10:20:52" duration="252">Magdalena Andersson (M)</turn>
          <turn when="2003-11-28 10:25:00" duration="222">Hillevi Engström (M)</turn>
          <turn when="2003-11-28 10:32:54" duration="242">Magdalena Andersson (M)</turn>
          <turn when="2003-11-28 10:36:52" duration="133">Hillevi Engström (M)</turn>
          <turn when="2003-11-28 10:39:01" duration="250">Morgan Johansson (S)</turn>
          <turn when="2003-11-28 10:43:08" duration="142">Magdalena Andersson (M)</turn>
          <turn when="2003-11-28 10:45:23" duration="149">Morgan Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:137 av Magdalena Andersson (m) till statsrådet
          Morgan Johansson om utredning utan krav på information till vårdnadshavaren
        </IPQ_title>
      </div>
      <div type="IPQuestionBody">
        <p xml:id="i-RZofhQEsFahZHgB91FALw9">
          Fler och fler unga kvinnor med invandrarbakgrund söker hjälp
          hos olika myndigheter för att de utsatts för hot, våld eller trakasserier
          från någon eller några i familjen eller närstående, för att de
          valt att leva ett liv som de anhöriga inte kan acceptera.
        </p>
        <p xml:id="i-36m3ixHqBywiQj74RhQS65">
          Det kan för dem vara förödande att be samhället om hjälp att
          komma från sin situation. I dag gäller en skyldighet för berörd
          socialtjänsteman att "öppna ett ärende" och därmed också en skyldighet
          att informera vårdnadshavaren, med allt vad det för med sig om
          flickan/kvinnan är under 18 år.
        </p>
        <p xml:id="i-QUYRmXjhPb6uHU7F2qB3M6">
          Ur socialtjänstlagen: "Socialnämnden skall utan dröjsmål inleda
          utredning @ @ @ Den som berörs av en sådan utredning skall underrättas
          om att en utredning inletts @ @ @ Handläggning av ärenden som
          rör enskilda skall dokumenteras."
        </p>
        <p xml:id="i-CAckEHfxWbb5w466CTd7Uy">
          Med andra ord @ lagen är skriven så att varje socialsekreterare
          vet att han eller hon inte kan sätta i gång en utredning om minderårig,
          med mindre än att vårdnadshavaren har fått kännedom om detta.
          Lagstiftningen är i dessa fall inte på de utsatta kvinnornas sida.
          Den eller de personer som dessa unga kvinnor vill ha hjälp och
          stöd gentemot, är desamma som av myndigheterna ska informeras
          om vad som är på gång, och kvinnornas situation riskerar därmed
          att bli än värre.
        </p>
        <p xml:id="i-2kxR3w7bdfPxPH3tkbNH5m">
          Den socialsekreterare som både följer lagen, som vill sköta sitt
          arbete på bästa sätt och samtidigt försöka hjälpa den unga flickan
          kommer i ett svårt dilemma.
        </p>
        <p xml:id="i-TEFGdwPvr9cQ5uHsjVf2sE">
          Det är en självklarhet att en vårdnadshavare har oundgänglig
          rättighet att bli informerad om det startats en utredning om familjens
          situation. Dock kan det undantagsvis vara nödvändigt att barn
          och unga skyddas från sina föräldrar, något som väl tydliggjorts
          i samband med så kallade hedersmord. Det är därför, för dessa
          unga kvinnors skull, det är nödvändigt med en lagändring.
        </p>
        <p xml:id="i-NoTcNpmZMvC6pibbdiZ7xc">
          I en interpellationsdebatt under våren menade statsrådet Morgan
          Johansson att det finns möjligheter och utrymme för socialtjänsten
          att ha "rådgivande samtal" med flickan utan att informera vårdnadshavaren,
          och ansåg det vara tillfyllest. Med ett sådant samtal behöver
          man inte öppna ett ärende. Dock har Socialstyrelsen understrukit
          att om en flicka ansöker om hjälp eller stöd ska en utredning
          inledas. Statsrådets uppfattning om möjligheten att "tänja på
          lagen" håller inte i det sammanhanget.
        </p>
        <p xml:id="i-HCWcDHv9FkAjStPYo2WYQh">
          Det finns sorgligt många unga kvinnor i Sverige som i dag inte
          vågar vända sig till socialtjänsten. Enligt Terrafem, Sveriges
          enda rikstäckande jourtelefon för kvinnor/flickor med utländsk
          härkomst, (35 språk) är det många av dessa flickor som är för
          rädda. Flickor som är utsatta för hot om våld, flickor som riskerar
          tvångsäktenskap, flickor som är förtvivlade för att socialtjänsten
          inte kan hjälpa dem. De får kunskap om socialtjänstens skyldighet
          att informera vårdnadshavaren och vågar ibland inte gå längre.
          De befinner sig med andra ord i ett moment 22, kontaktar kvinno-
          och flickjourer men vågar inte kontakta svenska myndigheter.
        </p>
        <p xml:id="i-UQCKFAMjBdqAeFLWMKRs3X">
          Att inte informera vårdnadshavaren om att en utredning inletts
          är ett allvarligt beslut. Därför bör ett sådant beslut inte kunna
          fattas av socialnämnden själv, men nämnden bör i vissa särskilda
          fall kunna få möjlighet att hos länsrätten ansöka om dispens och
          därefter kunna arbeta vidare med flickan i lugn och ro utan att
          behöva kontakta vårdnadshavaren och utan att flickan omedelbart
          ska behöva "fly" hemmet. Något som annars blir alternativet.
        </p>
        <p xml:id="i-ERnXzC3nGW17DegG97ZY6G">
          Är ministern beredd att låta se över socialtjänstlagen i syfte
          att undersöka möjligheterna att kunna inleda en utredning i vissa
          särskilda fall, där det finns risk för att en hjälpsökande ung
          person kan riskera att komma till skada psykiskt eller fysiskt,
          utan att informera vårdnadshavaren?
        </p>
      </div>
    </body>
  </text>
</TEI>
