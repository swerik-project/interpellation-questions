<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0164">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0164</head>
        <author who="i-Evjo9hsKrPvb3KMyegAipb">Cecilia Magnusson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>prekursorsbrott i narkotikastrafflagen</topic>
        <docDate when="2003-11-27">den 27 november</docDate>
        <status when="2003-12-12" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10164</external_id>
        <debate>
          <turn when="2003-12-12 10:59:46" duration="102">Thomas Bodström (S)</turn>
          <turn when="2003-12-12 11:01:25" duration="148">Beatrice Ask (M)</turn>
          <turn when="2003-12-12 11:04:58" duration="130">Beatrice Ask (M)</turn>
          <turn when="2003-12-12 11:07:05" duration="222">Thomas Bodström (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:164 av Cecilia Magnusson (m) till justitieminister
          Thomas Bodström om prekursorsbrott i narkotikastrafflagen
        </IPQ_title>
      </div>
      <div type="IPQuestionBody">
        <p xml:id="i-F7ah9D1Spi27UiUzjP6rpa">
          De syntetiska drogerna är ett växande problem för den svenska
          narkotikapolitiken. Den oroande utvecklingen är gemensam för hela
          Europa. EU-länderna översvämmas i dag av billig narkotika av hög
          teknisk kvalitet, masstillverkad i framför allt Central- och Östeuropa.
          Såväl tillverkningsprocessen som handeln med de nya syntetiska
          drogerna är tämligen okomplicerad. Själva nyttjandet är snabbt,
          enkelt, billigt @ men livsfarligt.
        </p>
        <p xml:id="i-Sq9jPutqJQuxm61ykiQz7V">
          De internationella knarktillverkarna är uppfinningsrika. Redan
          innan en drog bedömts hälsofarlig eller narkotikaklassats och
          förts upp på listan över förbjudna preparat, finns det på marknaden
          en "ny" drog som ersätter den gamla. Knarkkemisterna förändrar
          ingredienserna en aning i förhållande till den kemiska formel
          som ligger till grund för narkotikaklassificeringen och drogen
          är på nytt helt laglig. För att förekomma knarkkemisterna och
          motverka den negativa utvecklingen är det angeläget att Sverige
          får en lagstiftning som möjliggör snabba ingripanden mot nya droger.
        </p>
        <p xml:id="i-JTk6m1saxWYizkYU5kZj7Q">
          Denna fråga har debatterats länge och justitieministern har haft
          god tid på sig att förbereda den situation vi befinner oss i nu.
          På EU-nivå har diskussioner länge förts om utformningen av rambeslutet
          om minimibestämmelser för brottsrekvisit och påföljder för olaglig
          narkotikahandel. Rambeslutet, som förmodas snart bli antaget,
          innebär att svensk narkotikalagstiftning kraftfullt måste förändras.
        </p>
        <p xml:id="i-Xa9t8Cp14fKpg1hdLux5y2">
          Rambeslutet innebär att Sverige kommer att behöva ändra lagstiftningen
          för att inkludera även prekursorer. Detta torde innebära viktiga
          avvägningar, då prekursorer också har ett stort antal lagliga
          användningsområden.
        </p>
        <p xml:id="i-78chwJfgyuQAK1bskkDSgD">
          När nu antagandet av rambeslutet är nära förestående är det särskilt
          viktigt att den planerade följdlagstiftningen för svenskt vidkommande
          noga förbereds och konsekvenserna av införande av ett prekursorsbrott
          utreds noggrant. Med tanke på att frågan varit aktuell under lång
          tid borde Justitiedepartementet ligga långt framme i dessa förberedelser,
          och förslag till lagändringar borde kunna presenteras senast i
          samband med en godkännandeproposition. Det är dock märkligt att
          justitieministern i ett svar till mig så sent som den 27 maj 2003,
          ansåg att det inte fanns något behov att ta initiativ till någon
          förändrad straffrättslig narkotikalagstiftning.
        </p>
        <p xml:id="i-32B4vXxko8aKstF3AEA7rn">
          Vad avser justitieministern att göra för att förslag till prekursorsbrott
          ska kunna läggas fram i samband med riksdagens antagande av ovan
          nämnda rambeslut?
        </p>
      </div>
    </body>
  </text>
</TEI>
