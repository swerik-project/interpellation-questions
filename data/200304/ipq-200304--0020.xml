<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0020">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0020</head>
        <author who="i-Ga4FaAaNvVxH6nfoR7FVAe">Gunnar Nordmark</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>nedläggningar av CSN-kontor</topic>
        <docDate when="2003-10-09">den 9 oktober</docDate>
        <status when="unknown" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GR1020</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:20 av Gunnar Nordmark (fp) till utbildningsminister
          Thomas Östros om nedläggningar av CSN-kontor
        </IPQ_title>
      </div>
      <div type="IPQuestionBody">
        <p xml:id="i-A5FTN7VMyobQPuL2LwX4Wj">
          Centrala Studiestödsnämnden har aviserat nedläggning av elva
          av sina lokalkontor. Det handlar om kontoren i Borås, Halmstad,
          Jönköping, Karlskrona, Karlstad, Kristianstad, Lidköping, Luleå,
          Malmö, Växjö och Östersund. Som huvudskäl anges behov av besparingar
          inom CSN.
        </p>
        <p xml:id="i-5WPD3robk5M3E72nFCvRce">
          Självfallet kan en stor del av CSN:s huvuduppgifter hanteras
          utan att det finns lokalkontor. IT-samhället och ett normalt fungerande
          postväsende ger goda möjligheter att hantera dessa uppgifter både
          effektivt och ekonomiskt och utan behov av lokalkontor på varje
          universitets- eller högskoleort. Däremot kan det finnas skäl att
          fråga enligt vilka principer som vissa kontor läggs ned medan
          andra får finnas kvar. Noterbart är att tre universitetsorter
          var och en med åtskilligt fler än 10 000 årsstuderande får sina
          kontor nedlagda. Detsamma gäller ett antal orter med större högskolor.
          Flera av de kontor som blir kvar finns på orter med ett relativt
          litet antal studerande. De redogörelser som har lämnats från CSN
          till företrädare för studentkårer och universitetsledningar vid
          berörda orter har enligt uppgift, inte varit klarläggande.
        </p>
        <p xml:id="i-TyimtrkYMSUJ1quUdDA66B">
          Genom nedskärningarna försvinner dock möjligheten till lokal
          anknytning och personliga kontakter, något som är särskilt allvarligt
          för studerande som av någon anledning har svårt att uppfylla CSN:s
          krav för studiemedel. Av uppenbara skäl riskerar detta att förvärra
          den sociala snedrekrytering som för närvarande sker till landets
          universitet och högskolor.
        </p>
        <p xml:id="i-KnbwiGCNJo3xhYrUkMY3Bm">
          Hittills har dessa frågor handlagts vid lokala samråd med representanter
          för CSN, den lokala studenthälsan, studentkåren och den berörda
          studenten. Hur dessa samråd nu ska ske med tillräcklig lokal förankring
          och med bevarad rättssäkerhet för landets studerande, har det
          inte getts besked om.
        </p>
        <p xml:id="i-EYi2qYDx2XnURLdYpjughw">
          Jag vill fråga utbildningsminister Thomas Östros:
        </p>
        <p xml:id="i-Q2emzQCZp66Nx7F4H98V2z">
          1. Vilka bedömningar från utbildningsministerns sida har varit
          styrande för förslaget om vilka av CSN:s lokalkontor som ska läggas
          ned och vilka som ska finnas kvar?
        </p>
        <p xml:id="i-3WWyDLaN6n9kig8Je4AMtq">
          2. Vilka åtgärder avser utbildningsminister Thomas Östros att
          vidta för att garantera den lokala anknytningen och de personliga
          kontakter som behövs vid samråd kring studenter som har svårt
          att uppfylla CSN:s krav för studiemedel?
        </p>
      </div>
    </body>
  </text>
</TEI>
