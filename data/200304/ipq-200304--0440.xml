<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0440">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0440</head>
        <author who="i-Nywj47pd422wBAiv8K2vPV">Jan Ertsborn</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>dröjsmålsräntor från det offentliga till den enskilde</topic>
        <docDate when="2004-04-22">den 22 april</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10440</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:440 av Jan Ertsborn (fp) till justitieminister
          Thomas Bodström om dröjsmålsräntor från det offentliga till den
          enskilde
        </IPQ_title>
      </div>
      <div type="IPQuestionBody">
        <p xml:id="i-C6HimEPMexbUQJgyvxBA2c">
          Räntelagen (1975:635) är enligt sin ordalydelse tillämplig på
          penningfordran inom förmögenhetens område. En analog tillämpning
          av räntelagen vad gäller samhällets skyldigheter att till enskilda
          utgiva dröjsmålsräntor har avvisats i rättstillämpningen.
        </p>
        <p xml:id="i-9uFXHh3iE1PLgdkg9sqiGy">
          Skattebetalningslagen (1997:483) har föreskrifter om såväl kostnadsräntor
          som intäktsräntor (19 kap.). Lagen (1997:484) om dröjsmålsavgift
          innehåller bestämmelser om dröjsmålsavgifter, som enskild har
          att betala till samhället när betalning inte sker inom stadgad
          tid. I viss annan speciallagstiftning till exempel lag (1984:404)
          om stämpelskatt vid inskrivningsmyndigheter finns också regler
          om räntor. Någon generell lag om skyldigheter för enskilda att
          betala räntor till samhället eller det omvända förhållandet saknas.
        </p>
        <p xml:id="i-6tBGtSDHkvsETCCy7aFASf">
          Enligt stadgad praxis åligger det den, som felaktigt uppburit
          bostadsbidrag eller socialbidrag att återbetala inte bara kapitalbeloppet
          utan jämväl dröjsmålsränta. I den mån det grundar sig på ett begånget
          bedrägeri tillämpas bestämmelserna i skadeståndslagen.
        </p>
        <p xml:id="i-L2NNhHvVah8snypo388jKo">
          Principen om att den som inte betalar i rätt tid är skyldig att
          utgiva dröjsmålsränta är givetvis riktig och i överensstämmelse
          med det allmänna rättsmedvetandet. Desto egendomligare är det
          därför att denna princip inte tycks gälla i alla situationer för
          det offentliga.
        </p>
        <p xml:id="i-22B12sewxmw3UQqYfWGskv">
          När försäkringskassan beslutar om att bostadsbidrag inte ska
          utgå och beslutet överklagas till förvaltningsdomstolarna och
          dessa ger den enskilda rätt till bidraget i fråga sker naturligtvis
          en utbetalning av bidragsbeloppet retroaktivt men utan att ränta
          tillgodoräknas. På samma sätt förhåller det sig med kommunernas
          hantering av socialbidrag.
        </p>
        <p xml:id="i-8SzT6ttCkwHv6Tr75XMWrR">
          Efter ett överklagande till förvaltningsdomstolarna kan ärenden
          av detta slag ta upp till tre fyra år innan en lagakraftvunnen
          dom föreligger. Under denna tid är samhället inte skyldigt att
          göra någon utbetalning. Det framstår som inkonsekvent mot den
          enskilde att samhället inte är skyldigt att utgiva dröjsmålsräntor
          i dessa ärenden.
        </p>
        <p xml:id="i-HxmStBxJoKHQBGCfhuMsz9">
          Jag vill därför fråga statsrådet:
        </p>
        <p xml:id="i-8nsThkFmwaFBCKWFromVTX">
          Avser statsrådet att lämna förslag till kompletterande lagstiftning
          så att den enskilde i framtiden tillförsäkras dröjsmålsräntor?
        </p>
      </div>
    </body>
  </text>
</TEI>
