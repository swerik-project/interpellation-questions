<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0154">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0154</head>
        <author who="i-XxqQtZTdHUTphXEbUJ35Ss">Håkan Larsson</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>statens ansvar för Inlandsbanans framtid</topic>
        <docDate when="2003-11-26">den 26 november</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GR10154</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:154 av Håkan Larsson (c) till statsrådet
          Ulrica Messing om statens ansvar för Inlandsbanans framtid
        </IPQ_title>
      </div>
      <div type="IPQuestionBody">
        <p xml:id="i-JccUK5dupKjbVz1yrgobMD">
          Inom en nära framtid ska regeringen ta ställning till vilka väg-
          och järnvägsinvesteringar som ska göras under perioden 2004@2015.
          Då är det viktigt att även inlandet får sin beskärda del när banhållningsplanen
          fastställs.
        </p>
        <p xml:id="i-UjFMzRiwjasVmYtguxoKAr">
          Inlandsbanan har förutsättningar att bli en verklig pulsåder
          som skapar tillväxt och utveckling runt den nästan 130 mil långa
          banan i detta vidsträckta område. Men det kräver att även staten,
          som är ägare till Inlandsbanan, tar sitt ansvar för att möjliggöra
          detta.
        </p>
        <p xml:id="i-8gSYUS78QpBKyNG6hVWfYt">
          Enligt avtalet mellan staten och de 19 kommuner som driver trafiken
          på Inlandsbanan via det gemensamma bolaget IBAB (Inlandsbanan
          AB) ska järnvägens standard upprätthållas. På denna viktiga punkt
          följs emellertid inte avtalet för närvarande; banans standard
          försämras hela tiden. Om denna utveckling fortsätter kommer IBAB
          att tvingas sänka såväl hastighet som axeltryck @ vilket i sin
          tur leder till att trafiken minskar tills den inte längre går
          att upprätthålla över huvud taget.
        </p>
        <p xml:id="i-Ug7e48d4bGWM4EBXVDG3d8">
          Så får det naturligtvis inte bli. Inlandsbanan har nämligen goda
          förutsättningar att utvecklas mycket positivt, när det gäller
          såväl turist- som godstrafiken. För att detta ska vara möjligt
          krävs emellertid att upprustningen av banan kan påbörjas under
          2004. Enligt Banverkets förslag till plan finns nämligen inga
          resurser avsatta för den nödvändiga upprustningen av Inlandsbanan
          förrän 2008. Skulle Banverkets förslag också bli regeringens beslut
          är risken uppenbar för att trafiken dessförinnan helt måste läggas
          ned på delar av banan.
        </p>
        <p xml:id="i-HZhLLh7M4vWq3Uj2afRC8D">
          IBAB har visat att med en tidigareläggning av ungefär samma kostnad
          som Banverket föreslagit kan trafiken öka med mer än två gånger
          till 2007 och med mer än tre gånger dagens volym under tolvårsperioden.
          Allt tyder på att en sådan tidigareläggning skulle vara samhällsekonomiskt
          lönsam.
        </p>
        <p xml:id="i-GP5sSAdo8DCSTRR26u18Fx">
          Om banan rustas upp nu kan den bli en verklig pulsåder som skapar
          tillväxt och utveckling i det vidsträckta inlandet. Om däremot
          investeringarna skjuts på framtiden riskeras inte bara själva
          banan utan även möjligheterna till en positiv utveckling av inlandet
          från Värmland i söder till Norrbotten i norr. Stora samhällsekonomiska
          värden sätts i så fall på spel.
        </p>
        <p xml:id="i-Y1fbRdWxoc3AZNiJqnz5Qn">
          I en interpellationsdebatt i våras underströk statsrådet att
          banhållningsplanen kommer att fastställas med utgångspunkt från
          de transportpolitiska målen. Eftersom dessa i hög grad är tillämpliga
          för Inlandsbanan @ en positiv regional utveckling, en säker trafik,
          en god miljö och ett tillgängligt transportsystem @ hoppas jag
          att detta innebär att den unika banan kommer att få hög prioritet
          i det kommande regeringsbeslutet.
        </p>
        <p xml:id="i-JFRd2X32uHuxHDo9pUh5SU">
          Mot denna bakgrund vill jag fråga:
        </p>
        <p xml:id="i-5F92CAGiHYaLyJT2RXtixR">
          Vilka åtgärder är statsrådet beredd att vidta för att ge Inlandsbanan
          förutsättningar att bli en pulsåder för tillväxt och utveckling
          i inlandet?
        </p>
      </div>
    </body>
  </text>
</TEI>
