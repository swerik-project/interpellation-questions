<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0166">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0166</head>
        <author who="i-QrnhMBZLsGdbeBasmoTLpZ">Mats Odell</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>PPP-finansiering inom EU:s tillväxtinitiativ</topic>
        <docDate when="2003-11-28">den 28 november</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GR10166</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:166 av Mats Odell (kd) till finansminister
          Bosse Ringholm om PPP-finansiering inom EU:s tillväxtinitiativ
        </IPQ_title>
      </div>
      <div type="IPQuestionBody">
        <p xml:id="i-DV1p3jkyPU2PpUfCHW5fiX">
          EU:s stats- och regeringschefer uppmanade vid sitt möte i oktober
          2003 kommissionen och Europeiska investeringsbanken att undersöka
          hur man på bästa sätt kan få privat finansiering till EU:s initiativ
          för tillväxt. Tillväxtinitiativet är bland annat inriktat på ett
          "snabbstartsprogram" för investeringar i infrastruktur, de så
          kallade Transeuropeiska transportnäten (TEN).
        </p>
        <p xml:id="i-W7oWbzjY5ZQTFX5ggVotSk">
          Inför Europeiska rådets möte i december 2003 avlämnade kommissionen
          den 11 november en rapport som tagits fram i nära samarbete med
          Europeiska investeringsbanken. Rapporten innehåller en åtgärdsplan
          för investeringar i infrastruktur under perioden 2003@2010 till
          en kostnad av ca 38 miljarder euro. För Sveriges del ingår tågtunnlar
          i Stockholm och Malmö i det föreslagna snabbstartsprogrammet.
          Tillväxtinitiativet har även ett längre perspektiv, som fastslår
          att de prioriterade transeuropeiska transportprojekten kräver
          investeringar på 220 miljarder euro fram till 2020.
        </p>
        <p xml:id="i-FgF6qMbNhSNcGZCazZuwKK">
          Rapporten anger hur dessa investeringar kan finansieras och framför
          allt hur förändrade lagstiftningsmässiga, administrativa och ekonomiska
          villkor kan få den privata sektorn att engagera sig.
        </p>
        <p xml:id="i-KTdUbyWRnZ6jmdL3n2vg6e">
          Kommissionen påtalar förekomsten av en rad hinder som bromsar
          privata investeringar. I rapporten fastställs åtgärder som behövs,
          både på nationell och gemenskapshetsnivå, för att skapa de rättsliga
          och administrativa ramar som uppmuntrar till privata investeringar
          i EU:s tillväxtinitiativ. Kommissionen betonar vikten av en tydlig
          och samordnad strategi för infrastrukturprojekten för att underlätta
          potentiella investerares avkastningsberäkningar och för att uppmuntra
          till offentlig-privata partnerskap.
        </p>
        <p xml:id="i-NKu51qGM3EPzwdbV8f5uSY">
          Kommissionens ambition är att åtgärderna ska bidra till att frigöra
          reserven av europeiskt sparande för tillväxtrelaterade projekt
          i hela EU. 2003 uppgår detta privata sparande till omkring 10
          biljoner euro, som har investerats i pensionsförsäkringar, livförsäkringar
          och fonder.
        </p>
        <p xml:id="i-WwkErJdm5J7r7Jo8P6NXrc">
          I rapporten redogörs också för det garantiinstrument som kommissionen
          förbereder för att underlätta den privata sektorns finansiering
          av TEN-projekt. Garantiinstrumentet syftar till att minska kostnaderna
          för att finansiera projekt och skynda på avtal om finanspaket.
          Berättigade att erhålla garantin föreslås endast sådana projekt
          vara där en del av risken tas av den privata sektorn, särskilt
          offentlig-privata partnerskap (PPP).
        </p>
        <p xml:id="i-EN8N5FCTiQJNDeRnpB6eiC">
          Som ett vidare steg i arbetet med tillväxtinitiativet avser kommissionen
          senast i juni 2004 presentera en grönbok om offentlig-privata
          partnerskap.
        </p>
        <p xml:id="i-PKrZtpUnSkrSjBrt8qzxA4">
          Den centrala roll som den privata sektorn spelar i tillväxtinitiativet
          reser frågetecken kring Sveriges kapacitet att fullt ut ta del
          av de nya finansieringsmöjligheterna. Den socialdemokratiska regeringen
          har som en eftergift till sina stödpartier, i synnerhet Vänsterpartiet,
          vilka av ideologiska skäl motsätter sig privata lösningar, under
          senare år tagit avstånd från offentlig-privata partnerskap för
          investeringar i infrastruktur. Detta trots att fördelarna med
          sådan PPP-finansiering tidigare framhävdes. I 1996 års infrastrukturproposition
          anfördes:
        </p>
        <p xml:id="i-YKnVQngjLwAEaEczF9E7qh">
          "Ett privat deltagande i offentliga projekt, där de privata också
          är ansvariga för intjänandeförmåga och drift av anläggningen,
          bör kunna verka positivt på projektets totala ekonomi. Kostnadskontrollen
          i projektet kommer att vara hård i ett projekt med en stor del
          privat kapital. Kostnadsfördyringar i projekten, som förekommer
          för såväl väg- som järnvägsprojekt, bör därmed kunna hållas på
          en betydligt lägre nivå än hittills."
        </p>
        <p xml:id="i-TctVSquJWh2Jyqh45nxn4h">
          PPP-lösningar avvisades dock i 2001 års infrastrukturproposition
          och i det fortsatta arbetet med trafikverkens investeringsplaner
          för åren 2004@2015. Följden har blivit att förutsättningarna för
          finansiering grumlats betänkligt.
        </p>
        <p xml:id="i-JzfdZPFfa5RkRfLDzzck5t">
          Den svenska regeringen uttalade sig också inledningsvis negativt
          om det italienska ordförandeskapets förslag till "snabbstartsprogram"
          för infrastruktur. I samband med EU:s finansministrars möte i
          Ekofin den 25 november, och i den fortsatta diskussionen inför
          december månads toppmöte, har regeringen dock uttalat sitt stöd
          för tillväxtinitiativet. Förslaget till snabbstartsprogram har
          välkomnats och vikten av att alla medlemsländer engagerar sig
          och tar ansvar för programmets genomförande betonats.
        </p>
        <p xml:id="i-76KtyLuBLg5aDvc1MX6Yt6">
          Den svenska regeringens negativa inställning till offentlig-privata
          partnerskap för infrastrukturinvesteringar väcker dock ofrånkomligen
          tvivel om Sveriges engagemang för att undanröja de politiska och
          administrativa hinder för privat finansiering som kommissionen
          uppmärksammat. Därmed väcks också tvivel om Sveriges möjligheter
          att på kortare och längre sikt ta del av de gemensamma europeiska
          programmen för transportinfrastruktur.
        </p>
        <p xml:id="i-X3z1pJWQrx691wyESFzLkc">
          Vilka åtgärder avser finansministern att vidta för att, i enlighet
          med tillväxtinitiativets riktlinjer, underlätta genomförandet
          av svenska infrastrukturprojekt i form av offentlig-privata partnerskap?
        </p>
        <p xml:id="i-KHMMvpxkR5bXxiQNUao5ub">
          Vilka åtgärder avser finansministern att vidta för att Sverige
          fullt ut ska kunna ta del av de framtida stöd inom EU:s initiativ
          för tillväxt som uppställer krav på riskdelning mellan offentlig
          och privat sektor?
        </p>
      </div>
    </body>
  </text>
</TEI>
