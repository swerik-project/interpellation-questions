<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0476">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0476</head>
        <author who="i-LutTcg2m9spsoVaK7cAQeB">Lars Wegendal</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>tingsrätten i Ljungby</topic>
        <docDate when="2004-05-06">den 6 maj</docDate>
        <status when="2004-05-18" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10476</external_id>
        <debate>
          <turn when="2004-05-18 14:42:42" duration="126">Thomas Bodström (S)</turn>
          <turn when="2004-05-18 14:44:43" duration="259">Lars Wegendal (S)</turn>
          <turn when="2004-05-18 14:48:58" duration="194">Lars-Ivar Ericson (C)</turn>
          <turn when="2004-05-18 14:52:09" duration="276">Gunnar Andrén (Fp)</turn>
          <turn when="2004-05-18 14:56:36" duration="268">Carina Hägg (S)</turn>
          <turn when="2004-05-18 15:01:00" duration="130">Thomas Bodström (S)</turn>
          <turn when="2004-05-18 15:03:04" duration="267">Lars Wegendal (S)</turn>
          <turn when="2004-05-18 15:07:28" duration="90">Lars-Ivar Ericson (C)</turn>
          <turn when="2004-05-18 15:08:55" duration="118">Gunnar Andrén (Fp)</turn>
          <turn when="2004-05-18 15:10:44" duration="158">Carina Hägg (S)</turn>
          <turn when="2004-05-18 15:13:18" duration="65">Thomas Bodström (S)</turn>
          <turn when="2004-05-18 15:14:17" duration="205">Lars Wegendal (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:476 av Lars Wegendal (s) till justitieminister
          Thomas Bodström om tingsrätten i Ljungby
        </IPQ_title>
      </div>
      <div type="IPQuestionBody">
        <p xml:id="i-Va2V9zPTzjyNGm5E2M2qA4">
          Det pågår sedan några år en reformering av domstolsväsendet i
          vårt land. Nyligen har Domstolsverkets generaldirektör lagt fram
          ett förslag om förändringar i Kronobergs län. Samtidigt lades
          ett förslag fram om den framtida organisationen i Jönköpings län.
        </p>
        <p xml:id="i-JKmmQAirLQi3hBYfkYcaVx">
          Jag har i tidigare debatter framfört min starka kritik mot hur
          förslaget tagits fram. Utredaren har endast ägnat två timmars
          samtal vardera åt Eksjö, Värnamo och Ljungby tingsrätter. Länsstyrelsen
          i Kronobergs län har han endast haft en telefonkontakt med för
          att efterhöra länets samlade syn på den framtida tingsrättsorganisationen.
        </p>
        <p xml:id="i-SCUXqHTfQJLqowv7wW8Gpv">
          Jag är också starkt kritisk till utredarens förslag till ny organisation.
          Det utvecklade samarbetet mellan Ljungby och Värnamo tingsrätter
          behandlas endast mycket marginellt i utredningen trots att inriktningen
          i den framtida organisationen skulle beakta möjligheten till att
          förbättra tillgängligheten för enskilda kommuner samt att utredningens
          regionala perspektiv motiverade att även inrättandet av domkretsar
          över länsgränser skulle övervägas.
        </p>
        <p xml:id="i-6mNQy9CVYcDCPGgJTVTzsy">
          Domstolsverkets förslag har nu remissbehandlats. När remisstiden
          gått ut konstaterade jag att Länsstyrelsen i Kronobergs län inte
          heller denna gång tagits på allvar. Förslaget hade ej sänts till
          Länsstyrelsen i Kronobergs län för yttrande. Av detta skäl tog
          jag kontakt med både Domstolsverket och Länsstyrelsen i Kronobergs
          län vilket innebar att remisstiden förlängdes och länsstyrelsen
          fick inkomma med yttrande. Länsstyrelsen har ändå en samlande
          funktion för statlig verksamhet i länet och bör betraktas som
          en viktig remissinstans i detta ärende.
        </p>
        <p xml:id="i-3fsA9MwuD4SUDSzvu4uGG4">
          Av svaren kan man konstatera att samtliga kommuner i Kronobergs
          län, Länsstyrelsen i Kronobergs län, Kommunförbundet i Kronobergs
          län, Ljungby tingsrätt och Sunnerbo nämndemannaförening motsätter
          sig en avveckling av Ljungby tingsrätt. Med andra ord är det ett
          massivt motstånd mot att lägga ned Ljungby tingsrätt för att samordna
          verksamheten med Växjö tingsrätt. Flera av remissinstanserna har
          poängterat bristen på utvärdering av samarbetet mellan Ljungby
          och Värnamo tingsrätter.
        </p>
        <p xml:id="i-6bHhSpFvTQU499g39t4JZ8">
          Jag vill fråga justitieministern:
        </p>
        <p xml:id="i-35TkYF9XLCzXfdEEV3ry1w">
          På vilket sätt och med vilken vikt vägs länets samlade synpunkter
          in i justitieministerns överväganden om det slutgiltiga beslutet
          om Ljungby tingsrätts framtid?
        </p>
        <p xml:id="i-6zLpTaegAdDNc7oyTNMTmA">
          När ämnar regeringen, enligt justitieministerns bedömning, fatta
          det aktuella beslutet?
        </p>
        <p xml:id="i-3pJ8c8f1fqipS3xtE31Sji">
          Kommer justitieministern att inhämta ytterligare underlag om
          samarbetet mellan Ljungby och Värnamo tingsrätter?
        </p>
      </div>
    </body>
  </text>
</TEI>
