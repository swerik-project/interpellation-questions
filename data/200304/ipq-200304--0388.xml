<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0388">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0388</head>
        <author who="i-Ybw8JnrmHGCsqpipBke8a7">Mikael Oscarsson</author>
        <recipient who="i-HxcQkHC9fDSzkJWgvdhDEF">Lena Hallengren</recipient>
        <topic>barnomsorgen</topic>
        <docDate when="2004-03-26">den 26 mars</docDate>
        <status when="2004-04-13" byWhom="Berit Andnor" byWhomId="i-LdbVtbdPx3MQxR6GEgCqax" status="answered">besvarad</status>
        <external_id source="rdwebb">GR10388</external_id>
        <debate>
          <turn when="2004-04-13 20:12:53" duration="288">Berit Andnor (S)</turn>
          <turn when="2004-04-13 20:17:37" duration="245">Mikael Oscarsson (Kd)</turn>
          <turn when="2004-04-13 20:21:39" duration="200">Maria Larsson (Kd)</turn>
          <turn when="2004-04-13 20:24:55" duration="261">Ulrik Lindgren (Kd)</turn>
          <turn when="2004-04-13 20:29:12" duration="251">Torsten Lindström (Kd)</turn>
          <turn when="2004-04-13 20:33:19" duration="265">Berit Andnor (S)</turn>
          <turn when="2004-04-13 20:37:40" duration="254">Mikael Oscarsson (Kd)</turn>
          <turn when="2004-04-13 20:41:51" duration="262">Maria Larsson (Kd)</turn>
          <turn when="2004-04-13 20:46:09" duration="121">Torsten Lindström (Kd)</turn>
          <turn when="2004-04-13 20:48:06" duration="188">Berit Andnor (S)</turn>
          <turn when="2004-04-13 20:51:11" duration="144">Mikael Oscarsson (Kd)</turn>
          <turn when="2004-04-13 20:53:32" duration="172">Berit Andnor (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:388 av Mikael Oscarsson (kd) till statsrådet
          Lena Hallengren om barnomsorgen
        </IPQ_title>
      </div>
      <div type="IPQuestionBody">
        <p xml:id="i-9VQwYtywfiuAn6Bt8FdVXY">
          "Sverige var ett var de första länder som ratificerade konventionen
          om barnets rättigheter. Därmed har vi åtagit oss att garantera
          dessa rättigheter för alla barn och ungdomar i vårt eget land."
          Så skriver Lena Hjelm-Wallén i förordet till UD:s trycksak Konventionen
          om barnets rättigheter i juni 1996 (UD informerar 1996:2).
        </p>
        <p xml:id="i-RvaMCy7yf9VBygPo5bYsPP">
          I inledningen av FN:s barnkonvention fastslås att Sverige @ som
          en av konventionsstaterna @ är övertygat om att "familjen, såsom
          den grundläggande enheten i samhället och den naturliga miljön
          för alla dess medlemmars och särskilt för barnens utveckling och
          välfärd, bör ges nödvändigt skydd och bistånd så att den till
          fullo kan ta på sig sitt ansvar i samhället". Vidare erkänner
          Sverige att "barnet, för att kunna uppnå en fullständig och harmonisk
          utveckling av sin personlighet, bör växa upp i en familjemiljö,
          i en omgivning av lycka, kärlek och förståelse".
        </p>
        <p xml:id="i-PMu9AcJABxvU3PzKLxyvi">
          Men kommer denna övertygelse och detta erkännande @ detta bindande
          åtagande @ till praktisk tillämpning i dagens svenska familjepolitik?
        </p>
        <p xml:id="i-BohyyN5BYhCWyWBnqpE9vN">
          Svensk lag och rättstillämpning diskriminerar i dag barnfamiljer
          där en förälder är hemma och på så vis sköter omsorgen av sina
          barn själva. För att få del av den ekonomiska hjälpen, såsom pensionspoäng,
          sjukpenning, bostadsbidrag och annat från den allmänna samhällsservicen,
          tvingas föräldrarna lämna sina små i den offentliga barnomsorgen
          och att ställa sig till arbetsmarknadens förfogande. Svensk lag
          och rättstillämpning tar dessutom ingen hänsyn till hur bundet
          barnet är till sina föräldrar. Detta politiskt konstruerade system
          strider mot vad de flesta av oss kallar anständighet, solidaritet
          och grundläggande mänsklig frihet. Det går inte heller att blunda
          för att det strider mot FN:s barnkonvention.
        </p>
        <p xml:id="i-KM4PFu4U54QdaQVE4j41q">
          Begreppet "familj" är borttaget ur svensk lagstiftning och tillämpning.
          Detta medför att det skydd, bistånd eller erkännande som FN:s
          barnkonvention garanterar familjen, alls inte kan erhållas från
          svensk lagstiftning. I stället motverkas familjerna av den svenska
          familjepolitiken. I sammanhanget kan vi notera att Sverige ligger
          i världstoppen vad gäller skilsmässor, tillfälliga samboförhållanden
          och ensamstående föräldrar.
        </p>
        <p xml:id="i-VFkyExmsxnALzvSbuU35QW">
          Även om det är väsentligt med stöd till ensamstående föräldrar
          utifrån de särskilda behov de har, måste lag och rättstillämpning
          också följa det åtagande Sverige bundit sig till: att skydda och
          bistå familjen.
        </p>
        <p xml:id="i-D34gsoKvXZhQba4K7ZC2KA">
          Den ovan citerade konventionstexten har sin utgångspunkt i ett
          barnperspektiv och nämner endast i förbigående det ansvar föräldrarna
          har gentemot sina barn, men den svenska föräldrabalken (1949:381)
          beskriver det mer utförligt. Där framgår att detta ansvar omfattar
          skyldigheten att ge barnen "en god omvårdnad, trygghet och fostran"
          samt att "hålla barnet under uppsikt". Men den svenska familjepolitiken
          leder @ högst avsiktligen @ till att föräldrarna i stället överlämnar
          sina små till utomstående för dessa uppgifter. Det vill säga,
          till personer eller institutioner som @ enligt svensk lag @ inte
          har ansvaret.
        </p>
        <p xml:id="i-8vPLcJSxboxc1nVGwz7AHW">
          Av det ovan sagda kan man dra slutsatsen att svensk familjepolitik
          har mål och konsekvenser som kraftigt avviker från vad Sverige
          förbundit sig till, genom att ratificera FN:s barnkonvention med
          dess skrivelser enligt ovan. Det avviker även mot själva grundintentionen
          i hela konventionen som ofta sammanfattas med att "vid alla åtgärder
          som rör barnet @ skall barnets bästa komma i främsta rummet".
        </p>
        <p xml:id="i-5EMKNd2XS54SWbKTb23jcb">
          Regeringens familjepolitik har inte som primärt mål barnens bästa.
          Barnens situation får kommer i andra hand, samhällsekonomiska
          faktorer i första hand. För att dölja detta faktum används argumentet
          att det endast är inom den offentliga barnomsorgen som våra små
          kan få den sociala och pedagogiska stimulans de behöver. Den underförstådda
          innebörden är alltså att föräldrarna inte är tillräckligt kompetenta
          att ta hand om sina egna barn.
        </p>
        <p xml:id="i-5sc11VaYSvH57xQDcWNQmR">
          Vi kan dock konstatera att Sverige genom att ratificera barnkonventionen
          redan har tagit ställning för att föräldrarna är tillräckligt
          kompetenta och att familjen är den bästa miljön för våra små.
        </p>
        <p xml:id="i-3Cbdd5Vd9xBAjmJgM5XzXw">
          Att barnens situation i Sverige är anmärkningsvärt dålig i många
          avseenden, trots våra goda förutsättningar torde vara uppenbart.
          En analytisk komplikation är att problemen ofta börjar visa sig
          senare, inte sällan i samband med puberteten. Då visar det sig
          att vi i Sverige återigen ligger i världstoppen, denna gång i
          så föga smickrande avseenden som antal ungdomar som drabbas av
          depressioner, försöker ta livet av sig och lyckas med det, eller
          ordineras antidepressiva medel.
        </p>
        <p xml:id="i-FXPx7tLt1dgj9X4wcSQQ63">
          Den barnpsykiatriska expertisen förefaller vara överens om att
          ett grundläggande problem för barnen är frånvaron av goda vuxenkontakter.
          Den bristen är en oundviklig konsekvens av en familjepolitik som
          har kvinnans frigörelse som mål, samt familjernas sönderfall och
          storskalig kollektiv barnomsorg som väl kända och medvetet accepterade
          konsekvenser. Av det ovan sagda drar vi slutsatsen att svensk
          familjepolitik har mål och konsekvenser som kraftigt avviker från
          vad FN:s barnkonvention föreskriver i Artikel 3 och 4:
        </p>
        <p xml:id="i-PAHABQLHTRv5co1GWMNaCx">
          Artikel 3, pkt 1:
        </p>
        <p xml:id="i-7Wx7tFjN4NAk2mrr5FksuL">
          Vid alla åtgärder som rör barn, vare sig de vidtas av offentliga
          eller privata sociala välfärdsinstitutioner, domstolar, administrativa
          myndigheter eller lagstiftande organ, ska barnets bästa komma
          i främsta rummet.
        </p>
        <p xml:id="i-ERxJiaCHE3tMkm85SAxsBF">
          Artikel 4
        </p>
        <p xml:id="i-13PhK88E7nALQoFg1JzEKq">
          Konventionsstaterna ska vidta alla lämpliga lagstiftnings-, administrativa
          och andra åtgärder för att genomföra de rättigheter som erkänns
          i denna konvention. I fråga om ekonomiska, sociala och kulturella
          rättigheter ska konventionsstaterna vidta sådana åtgärder med
          utnyttjande till det yttersta av sina tillgängliga resurser och,
          där så behövs, inom ramen för internationellt samarbete.
        </p>
        <p xml:id="i-BpVtgsC8J1ed9nf6e3eQBd">
          Sverige saknar inte resurser, men vilja hos den politiska majoriteten
          att göra något åt saken.
        </p>
        <p xml:id="i-TcYscN18YkUCoPLEqgn4D4">
          Till sist vill jag också ta upp det folkliga uppror som vuxit
          fram ute i kommunerna under de senaste åren, när det gäller bristen
          på valfrihet i barnomsorgen. Det är medborgare som upprörs över
          orättvisan i att inte barnomsorgspengarna fördelas till alla barn.
          De sitter inte tysta längre, utan tar initiativ till namninsamlingar
          med krav på folkomröstning för eller emot att ekonomiska resurser
          ska ges även till de föräldrar som inte utnyttjar den kommunala
          barnomsorgen.
        </p>
        <p xml:id="i-GReTaX3ey7ruvcrRr9M5ve">
          Nu är det 53 kommuner som frågan aktualiserats i på ett eller
          annat sätt. I de kommuner där folkomröstningar redan har genomförts,
          har det blivit tydliga bifall till att kommunerna ska kunna fördela
          pengarna mer rättvist. Flera kommuner har därför skrivit till
          regeringen och begärt att få bli försökskommuner i väntan på den
          lagändring som krävs för att de ska kunna följa den demokratiskt
          uttalade folkviljan.
        </p>
        <p xml:id="i-BKmtxwWd7czx6Jiythsf3X">
          Min frågor till statsrådet Hallengren är:
        </p>
        <p xml:id="i-GKNtJ5PaUEkdE9sH8aUWgB">
          1. Vilka åtgärder avser statsrådet att vidta för att uppfylla
          barnkonventionens intentioner att ge familjen nödvändigt skydd
          och bistånd så att den till fullo kan ta på sig sitt ansvar i
          samhället?
        </p>
        <p xml:id="i-JHHo4y72ufB2a6yoe1AuLU">
          2. Vilka åtgärder avser statsrådet att vidta för att ge föräldrarna
          större möjlighet att själva ta hand om sina barn?
        </p>
        <p xml:id="i-NTiXaDPtNbhQdVFGeyBY2L">
          3. Kan statsrådet tänka sig att öppna för försöksverksamhet,
          som innebär att kommuner får möjligheten att följa den demokratiskt
          fastställda folkviljan om mer valfrihet i barnomsorgen exempelvis
          genom att kommunerna inför någon form av kommunalt vårdnadsbidrag?
        </p>
      </div>
    </body>
  </text>
</TEI>
