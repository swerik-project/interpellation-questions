<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0451">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0451</head>
        <author who="i-TGAeNgQV9rZoovTn5C8JAd">Lena Adelsohn Liljeroth</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>framtidstro för landets fångar</topic>
        <docDate when="2004-04-26">den 26 april</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10451</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:451 av Lena Adelsohn Liljeroth (m) till
          justitieminister Thomas Bodström om framtidstro för landets fångar
        </IPQ_title>
      </div>
      <div type="IPQuestionBody">
        <p xml:id="i-2V7Tcvfp99w8sePgPdpP6A">
          På landets anstalter sitter i dag omkring 4 600 personer. Många
          av dem kommer att dömas igen och igen och igen. 70 % av dem som
          "muckar" är tillbaka på en anstalt igen inom ett år.
        </p>
        <p xml:id="i-BLwTz2NLYV3yS3K4a9YS39">
          Bättre frigivning heter ett projekt inom Equal-programmet som
          drivs av två myndigheter (Arbetsmarknadsstyrelsen och Kriminalvårdsstyrelsen)
          och sex frivilligorganisationer (Riksförbundet Frivilliga Samhällsarbetare,
          Kriminellas Revansch i Samhället, Hela Människan, Sveriges Muslimska
          Råd, Forum för Frivilligt Socialt Arbete och Sveriges Kristna
          Råd).
        </p>
        <p xml:id="i-VANVxqNR8rU5tGU1LCbjCi">
          Projektets syfte är att underlätta de dömdas (åter-)inträde på
          arbetsmarknaden och hjälpa dem att bygga upp positiva kontakter
          med det omgivande samhället: föreningsliv, myndigheter och organisationer.
        </p>
        <p xml:id="i-R2XWCLAdAGDMRZjbpu7rmX">
          Aktörerna inom projektet betonar individens eget ansvar för sitt
          liv. Men för att kunna ta detta ansvar behövs redskap och uppbackning.
          Det tar tid att bygga upp kontakter, intressen, kunskaper och
          kontaktnät. Den intagne har tid. Fängelsetiden kan bli en vändpunkt,
          om tiden används rätt.
        </p>
        <p xml:id="i-GD8fgrGPKbA6RmZ1Eb7E8G">
          Men fängelset är @ av väl kända skäl @ en sluten värld. Samhället
          stängs ute och den intagne isoleras från det samhälle som han
          eller hon ska återvända till.
        </p>
        <p xml:id="i-BMqVhwWA55hdfX9V5jpgKX">
          Den process som ska leda fram till frigivningen börjar sällan
          dag ett, snarare mot slutet av strafftiden, och då är det i allmänhet
          för sent. Världen utanför är okänd och hotfull. Tillvaron på kåken
          är däremot, paradoxalt nog, känd och trygg. Återfallsbrottslingarna
          är många. Och hur skulle det kunna vara annorlunda när anstaltstiden
          i allmänhet utnyttjas så illa?
        </p>
        <p xml:id="i-MR6TzKatfPrfULDx3d41Bw">
          Projektet Bättre frigivning har under två års tid byggt upp kontakter
          på olika anstalter, vunnit förtroenden hos både personal och fångar
          och skissat på olika verksamheter för att underlätta övergången
          till ett arbete och ett hederligt liv utanför murarna.
        </p>
        <p xml:id="i-6qzHc5dsj1BX5FT3CCewyY">
          En av dessa verksamheter, som fått namnet visionsrummet, ska
          fungera som en samhällsö inom fängelset. Målet med visionsrummet
          är att lyfta in samhället på ett konstruktivt sätt och göra det
          möjligt för olika intresseföreningar, fackföreningar, arbetsgivare
          och ideella verksamheter att finnas och synas inne i fängelset.
        </p>
        <p xml:id="i-QUsakaKUKFJ5PuPufCduZ">
          Idén har mött stort gehör och flera anstalter (Tygelsjö, Sagsjön
          och Storboda är några exempel) är villiga att inrätta visionsrum,
          som ska drivas av personer (så kallade koordinatorer) med egen
          erfarenhet av livet både innanför och utanför fängelsemurarna.
        </p>
        <p xml:id="i-8fUhh38aXboDxhh5hHwHcN">
          Vari består då problemet? Jo, i pengar förstås. För att kunna
          visa upp det goda exemplet behövs pengar till start av de tre
          första visionsrummen, med tillhörande tre tjänster som visionsrums-koordinatörer.
          Dessa pengar måste sökas externt, utanför nuvarande projektbudget.
        </p>
        <p xml:id="i-QUoYq49gKj6LdboZ8PDzNT">
          Kriminalvården måste spara. Men för att kunna spara måste man
          i bland också satsa. Och med en återfallsprocent uppåt 70 är nya
          satsningar och idéer nödvändiga. Och vilken aktör har större intresse
          i en fungerande frigivning än Kriminalvårdsstyrelsen?
        </p>
        <p xml:id="i-SuBy6qCijsAAkpYW7DmxQ7">
          Nykterhetsrörelsens Bildningsverksamhet, NBV, är tillfrågade
          att ta på sig arbetsgivaransvaret och svara för utbildning av
          de koordinatorer som i sin tur ska ansvara för visionsrummen,
          men de har inte ekonomiska möjligheter att även betala löner,
          totalt runt 400 000 kr per år och person. 400 000 kr är förvisso
          mycket pengar, men ändå mindre än vad en enda intern kostar per
          år. Andra som skulle kunna ta ett arbetsgivaransvar för koordinatörerna
          är frivilligorganisationer som till exempel KRIS, Riksförbundet
          Frivilliga Samhällsarbetare och Hela Människan.
        </p>
        <p xml:id="i-BS5GBBurVSd3579y1gZwkF">
          Men det brådskar. Visionsrumsidén @ och därmed många människors
          engagemang och hopp @ riskerar att självdö om nu inte projekten
          också kan genomföras.
        </p>
        <p xml:id="i-T7Xs2ZC7GZteqf8juYRMMU">
          Med anledning av ovanstående vill jag fråga om justitieministern
          är beredd att aktivt verka för att de tre första visionsrummen
          verkligen kommer till stånd under hösten 2004.
        </p>
      </div>
    </body>
  </text>
</TEI>
