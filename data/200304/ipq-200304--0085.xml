<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0085">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0085</head>
        <author who="i-C3fSSzQDuoh3kKasHW4AKa">Sonja Fransson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>hot och trakasserier av företagare inom djurnäringen</topic>
        <docDate when="2003-11-06">den 6 november</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR1085</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:85 av Sonja Fransson (s) till justitieminister
          Thomas Bodström om hot och trakasserier av företagare inom djurnäringen
        </IPQ_title>
      </div>
      <div type="IPQuestionBody">
        <p xml:id="i-Q7suBtFfGDgPL12fQ71kp7">
          En ny form av terrorism har drabbat Sverige. För ett tag sedan
          brann foderfabriken hos Svenljunga Mink. Det var andra gången
          inom två år som man utsattes för brandattentat. Brandbomber hade
          placerats runtom i fabriken. För några år sedan tog man sig in
          hos minkfarmarna och släppte ut tusentals minkar i det fria. Detta
          till stor skada för både minkarna och naturen. Ägarna till minkfarmarna
          utsätts för psykisk terror. De får nu bygga upp järnringar med
          olika skydd runt sina verksamheter.
        </p>
        <p xml:id="i-XxT6cjux61wanXfTNAvt8r">
          Utanför Falkenberg pågår på samma sätt ständig förföljelse av
          en bonde som bedriver en i dag laglig verksamhet med uppfödning
          av chinchillor. Tre stora demonstrationer av djurrättsaktivister
          har skett nära gården. Det är inga vanliga demonstrationer utan
          demonstranterna har med sig stenar, glödlampor fyllda med färg
          så kallade färgbomber (hur man tillverkar dessa kan läras på hemsida)
          som kastas mot bilar och arbetsredskap. Slagord ropas som Mördare,
          Avskum och Vi ska stoppa farmen. Många döljer sina ansikten. I
          Falkenberg hade en del demonstranter papperstallrikar med foto
          av den utsatte bonden med skrift Mördare framför sina ansikten.
        </p>
        <p xml:id="i-jWWfPuxUa3xxSeh1gfRuh">
          Polisen verkar osäker på hur man ska agera. Vid vissa demonstrationer
          har man släppt demonstranterna alldeles intill gården, vid andra
          har man hållit dem en bit ifrån. Vid ett tillfälle tappade polisen
          kontrollen och demonstranterna vällde fram mot gården. Polisen
          kan endast omhänderta några timmar och har tydligen inga rättigheter
          att visitera demonstranterna trots att man misstänker olagliga
          tillhyggen med mera.
        </p>
        <p xml:id="i-Lrdr6zJQ6mUqiDWCU6g7yB">
          Trakasserier pågår dygnet runt, man ringer upp på nätter, ibland
          framförs hot som "Det brinner snart". Skyltar har satts upp i
          trädgården med hotfulla budskap tillsammans med facklor. Tusentals
          papperslappar med skrift som Stäng, Mördare och Avskum har slängts
          på trappan till huset och på gården. Man beställer hem varor och
          prenumererar på tidningar i bondens namn som sedan måste sändas
          tillbaka. Föräldrarna till bonden blir också utsatta för trakasserier.
          Det behövs ständigt dygnetruntbevakning. Grannar och representanter
          från LRF hjälper nu till. Frågan är hur länge dessa personer som
          är utsatta orkar med förföljelsen.
        </p>
        <p xml:id="i-MQ44mDPztL834YSYLfpBrs">
          Det är oacceptabelt att lagliga näringsidkare inte kan bedriva
          sin verksamhet utan hot, trakasserier och attentat. Hot som gör
          att de ständigt är på sin vakt och är rädda för sin verksamhet
          men också för sina liv. Det är inte heller acceptabelt att en
          grupp människor kan ta lagen i egna händer och genom hot verkställa
          beslut som de anser är rätt. Detta är ett angrepp mot demokratin.
        </p>
        <p xml:id="i-7qJnHD9wCcjzFqXdGA9ySu">
          Vad är nästa steg? Är det förföljelse av hela bondekollektivet
          för att de bedriver djurnäring? Ingen person har ännu kunnat bindas
          till något av dessa brott trots att Djurens Befrielsefront (DBF)
          har tagit på sig ansvaret för vissa. Det är en organisation som
          gör sabotage mot djurfarmar, slakterier och djurtransporter över
          hela landet. I Falkenberg har djurrättsaktivisterna inrättat en
          egen hemsida som heter LTCL, www.chinchillafrihet.tk, där man
          kan följa vad som planeras, nattliga hotaktioner med mera.
        </p>
        <p xml:id="i-X4QecMSusGeADL99W4swZR">
          Det är tydligt att dagens lagstiftning inte räcker för att klara
          dessa militanta grupper. Det behövs en annan form av lagstiftning
          som gör att polisen kan ingripa mot ständiga hot som trappas upp
          och mot trakasserier innan det händer något riktigt allvarligt.
        </p>
        <p xml:id="i-PwPq8o6HqaXazkcXQTdJRf">
          Med utgångspunkt från ovanstående vill jag fråga ministern:
        </p>
        <p xml:id="i-JXZesSKZTsakHGoXMBNBTa">
          Är justitieministern villig att verka för en lagstiftning som
          medger förebyggande åtgärder från polisens sida?
        </p>
        <p xml:id="i-SmtvkJQSQfstyPsG8Tx9gM">
          Är justitieministern beredd att verka för att det utformas tydligare
          regler för polisens handlande vid dessa demonstrationer?
        </p>
        <p xml:id="i-AcrWguAKq5UN75iPqAYpgN">
          Är justitieministern beredd att verka för en sådan lagändring
          att det ges möjlighet till visitering med mera för att få bevis
          för olagligt handlande?
        </p>
        <p xml:id="i-3ssAHxAYFVZA9UyyZ1vdns">
          Vilka åtgärder är justitieministern beredd att vidta för att
          göra det möjligt att få stopp på ständiga trakasserier som telefonterror
          och beställning av varor i annat namn med mera?
        </p>
      </div>
    </body>
  </text>
</TEI>
