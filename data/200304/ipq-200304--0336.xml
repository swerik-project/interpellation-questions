<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0336">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0336</head>
        <author who="i-WsL6SwK6LQaRZcU4RUxvKD">Linnéa Darell</author>
        <recipient who="i-LdbVtbdPx3MQxR6GEgCqax">Berit Andnor</recipient>
        <topic>situationen för familjer som har barn med funktionshinder</topic>
        <docDate when="2004-03-09">den 9 mars</docDate>
        <status when="unknown" byWhom="Berit Andnor" byWhomId="i-LdbVtbdPx3MQxR6GEgCqax" status="answered">besvarad</status>
        <external_id source="rdwebb">GR10336</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:336 av Linnéa Darell (fp) till statsrådet
          Berit Andnor om situationen för familjer som har barn med funktionshinder
        </IPQ_title>
      </div>
      <div type="IPQuestionBody">
        <p xml:id="i-EeAeGCnNtfuRJ2FDNuhkLW">
          För ganska precis ett år sedan undertecknade barn- och familjeminister
          Berit Andnor rapporten Svensk handikappomsorg ur ett barn- och
          familjeperspektiv. Utgångspunkten var då som nu Socialstyrelsens
          årliga rapport om läget i landet på detta område. Dessutom inföll
          under 2003 det europeiska handkappåret, vilket skapade förväntningar
          på en utveckling till det bättre.
        </p>
        <p xml:id="i-6ch3Avqn3QpRWoz2uSoDsT">
          Nu har återigen en årlig rapport från Socialstyrelsen lämnats.
          Rubriken på pressmeddelandet är Sämre situation för familjer som
          har barn med funktionshinder. Nu ska dessbättre denna rubrik inte
          uppfattas som att hela livssituationen blivit sämre utan det gäller
          levnadsstandarden i jämförelse med familjer som inte har barn
          med funktionshinder. Men det är illa nog. Vissa frågor återkommer,
          till exempel är det fortfarande brister i samordning av insatser
          och problem med informationsförmedling.
        </p>
        <p xml:id="i-Jwj2vdCdVGf5ZG2ktvRJdg">
          I rapporten belyses också funktionshinder och jämställdhet samt
          personalsituationen inom handikappomsorgen. Precis som i samhället
          i övrigt finns könsskillnader. Skillnader som innebär att flickor
          och kvinnor diskrimineras.
        </p>
        <p xml:id="i-5j9XGkREahp1GfXm9NKEiK">
          På personalförsörjningsområdet är bristen på utbildad personal
          påtaglig. Hälften av baspersonalen saknar vård- och omsorgsutbildning
          sett över landet. Allvarligt är också att äldre och funktionshindrade
          "buntas ihop" vad gäller synsätt och arbetsmetoder.
        </p>
        <p xml:id="i-EQdv9oQk2rfBJEFhCkE6rC">
          I debatten för ett år sedan instämde ansvarigt statsråd i att
          det finns oerhört mycket kvar att göra för att den av riksdagen
          antagna Nationella handlingsplanen för den svenska handikappolitiken
          ska förverkligas.
        </p>
        <p xml:id="i-U5TFjsas5aRbMMU56FaVtY">
          Mina frågor till statsrådet Andnor är:
        </p>
        <p xml:id="i-C5x3LH3XMVr56vWWDYnyZf">
          Vilka åtgärder har regeringen vidtagit med anledning av förra
          årets rapport från Socialstyrelsen?
        </p>
        <p xml:id="i-JDcSCSkQTnZrUjDFKzfyej">
          Vilka åtgärder avser statsrådet att vidta med anledning av årets
          rapport?
        </p>
      </div>
    </body>
  </text>
</TEI>
