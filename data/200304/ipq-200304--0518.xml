<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0518">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0518</head>
        <author who="i-Ct7W83fwgMLpB48uiYaBqi">Mia Franzén</author>
        <recipient who="i-GRX2GfDazmcwmcRyZSiKdA">Gunnar Lund</recipient>
        <topic>bemötandet i offentlig service</topic>
        <docDate when="2004-05-19">den 19 maj</docDate>
        <status when="2004-06-14" byWhom="Gunnar Lund" byWhomId="i-GRX2GfDazmcwmcRyZSiKdA" status="answered">besvarad</status>
        <external_id source="rdwebb">GR10518</external_id>
        <debate>
          <turn when="2004-06-14 19:32:01" duration="280">Gunnar Lund (S)</turn>
          <turn when="2004-06-14 19:36:38" duration="228">Mia Franzén (Fp)</turn>
          <turn when="2004-06-14 19:40:22" duration="218">Gunnar Lund (S)</turn>
          <turn when="2004-06-14 19:43:47" duration="217">Mia Franzén (Fp)</turn>
          <turn when="2004-06-14 19:47:20" duration="155">Gunnar Lund (S)</turn>
          <turn when="2004-06-14 19:49:47" duration="135">Mia Franzén (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:518 av Mia Franzén (fp) till statsrådet
          Gunnar Lund om bemötandet i offentlig service
        </IPQ_title>
      </div>
      <div type="IPQuestionBody">
        <p xml:id="i-Vkn6oKvBHdBmJTdD75irX2">
          Vi har en stor offentlig sektor med social service av olika slag.
          Det gäller bland annat myndigheter som arbetsförmedling, socialkontor,
          vägverk, skatteverk, kommunala bostadsföretag och CSN. Myndigheter
          vars verksamhet i detalj är lagreglerad och till största delen
          finansierad av skattemedel.
        </p>
        <p xml:id="i-52vim64Q5KemLqMsyP7nMM">
          Trots att vi alla är med och betalar via skatten kan man lätt
          uppleva stor maktlöshet, rättslöshet och hopplöshet i kontakterna
          med offentligt ägda myndigheter, särskilt vid konflikt mellan
          den enskilde och myndigheten. Socialdemokrater avfärdar gång på
          gång förslag att den offentliga servicen bör omfattas av konsumentlagstiftningen.
          Det behövs ett konsumentskydd även gentemot det offentliga. Konsumentlagstiftningen
          är tillämpbar på vissa delar av de offentliga tjänsterna.
        </p>
        <p xml:id="i-38t1jMWNmoLsYaGnTL2o46">
          Som en följd av svårigheten med kontakten med myndigheter efterfrågas
          allt oftare olika slags ombudsmannafunktioner som ska kunna föra
          svaga gruppers talan gentemot myndigheter i statlig, regional,
          kommunal och landstingens regi. Många kommuner har infört äldreombud
          och handikappombud och i vissa fall barnombud. Lokalt utplacerade
          medborgarkontor tjänar också som vägar in i snårskogen av regler.
        </p>
        <p xml:id="i-9Xw6TwA1rUtEngvB6ZRkpf">
          Det ombuden påpekar och som känns igen av många, är att det på
          myndigheterna saknas tid och resurser för att lyssna och ta sig
          tid att förstå den enskilde. Formaliaregler och effektivitetskrav
          pressar personalen till ett oflexibelt bemötande. De formella
          reglerna, att öppna ett ärende, föra dokumentation och statistik,
          hålla tidsgränserna, beta av köerna, de rätt ifyllda blanketterna,
          registrera inkommen post med mera blir i sig de viktigaste arbetsuppgifterna
          i offentlig service, inte att verkligen bistå den som behöver.
          Det blir krångligt och svåröverskådligt för den enskilde att kunna
          driva sin sak gentemot myndigheten. Uttrycket "man måste vara
          frisk för att orka vara sjuk" kan låta paradoxal, med det ligger
          en allvarlig underton i det. Bara den som är tillräckligt stark
          och kämpar tillräckligt länge kan få sin lagstadgade rättighet
          tillgodosedd, vilket missgynnar svaga grupper.
        </p>
        <p xml:id="i-81dUiAZbp78QUqd9kKV9nF">
          Mot bakgrund av detta vill jag fråga statsrådet:
        </p>
        <p xml:id="i-8tFWTDvnxnXnHhMGR2gJxv">
          Avser statsrådet att se över de generella bemötandefrågorna i
          offentlig service, i syfte att skapa förutsättningar för att fler
          ska kunna hävda sina rättigheter vid kontakter med myndigheter?
        </p>
      </div>
    </body>
  </text>
</TEI>
