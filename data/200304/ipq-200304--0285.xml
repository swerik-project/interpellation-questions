<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0285">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0285</head>
        <author who="i-U6F8gqiuV2DEZN1aMhyDnJ">Christer Nylander</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>statsfinanserna</topic>
        <docDate when="2004-02-06">den 6 februari</docDate>
        <status when="2004-02-19" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GR10285</external_id>
        <debate>
          <turn when="2004-02-19 12:43:13" duration="167">Bosse Ringholm (S)</turn>
          <turn when="2004-02-19 12:45:56" duration="257">Christer Nylander (Fp)</turn>
          <turn when="2004-02-19 12:50:06" duration="127">Bosse Ringholm (S)</turn>
          <turn when="2004-02-19 12:52:09" duration="221">Christer Nylander (Fp)</turn>
          <turn when="2004-02-19 12:55:47" duration="98">Bosse Ringholm (S)</turn>
          <turn when="2004-02-19 12:57:21" duration="69">Christer Nylander (Fp)</turn>
          <turn when="2004-02-19 12:58:20" duration="127">Bosse Ringholm (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:285 av Christer Nylander (fp) till finansminister
          Bosse Ringholm om statsfinanserna
        </IPQ_title>
      </div>
      <div type="IPQuestionBody">
        <p xml:id="i-FiKVoeEvHvv7bza4GEYaDm">
          Statsbudgeten för 2003 visade ett underskott på 46 miljarder
          kronor. Enligt Ekonomistyrningsverket (ESV) blir årets budgetunderskott
          70 miljarder kronor. År 2005 väntas ett underskott på 40 miljarder,
          2006 ett underskott på 37 miljarder och 2007 ett underskott på
          19 miljarder kronor. Om prognoserna slår in innebär detta att
          staten under de närmaste åren går med ett underskott på runt 200
          miljarder kronor.
        </p>
        <p xml:id="i-3DvANCyvXrMVWazaCmTeqC">
          Underskott i statsfinanserna innebär en växande statsskuld som
          ska betalas av kommande generationer. Underskott i statsfinanserna
          innebär också ökade ränteutgifter som tränger undan andra satsningar.
          Med en låg skuld får den ekonomiska politiken en större handlingsfrihet
          som gör det möjligt att möta påfrestningar på samhällsekonomin.
          En låg statsskuld skapar reserver så att den ekonomiska politiken
          kan få tillräcklig rörelsefrihet.
        </p>
        <p xml:id="i-5x1UnXaVC8XYE52C2bduHr">
          Sverige står liksom de flesta länder i Europa inför stora demografiska
          utmaningar. En växande andel äldre innebär att relationen mellan
          yrkesverksamma och icke-arbetande kommer att försämras. Den ändrade
          demografiska situationen innebär en ökad efterfrågan på välfärdstjänster.
          Färre ska försörja fler.
        </p>
        <p xml:id="i-Cq5Xkw3WjgrsjLQM6eKGLE">
          Under innevarande decennium är de demografiska förutsättningarna
          relativt goda. Det är viktigt att utnyttja dessa omständigheter
          för att genom goda finanser nu förbättra möjligheten att klara
          framtida utmaningar, då en åldrande befolkning innebär ett tuffare
          ekonomiskt läge för staten.
        </p>
        <p xml:id="i-HJnYPLpJWsSM4uP9SpnUUz">
          De just nu goda demografiska förutsättningarna innebär att pensionssystemet
          visar ett överskott. Överskott från pensionssystemet innebär att
          de offentliga finanserna totalt sett visar på överskott trots
          underskottet i statens finanser. Men trots överskottet i de samlade
          offentliga finanserna är det ett stort problem att statsfinanserna
          är så ansträngda. De resurser som finns i pensionssystemet kan
          till exempel inte användas till att sänka tillväxtfientliga skatter
          eller andra åtgärder som leder till fler jobb.
        </p>
        <p xml:id="i-3yFwiAAFKxf8ffo7grCuvL">
          För att ytterligare förtydliga vikten av ordning i statsfinanserna
          bör ett nytt mål för den ekonomiska politiken införas. Målet bör
          vara att statens finansiella sparande ska vara i balans över en
          hel konjunkturcykel. Statens skuld blir då oförändrad i absoluta
          tal men sjunker som andel av en stigande BNP.
        </p>
        <p xml:id="i-NpAxZU8hWfemJvVKAidkhc">
          Med anledning av ovanstående vill jag fråga finansministern:
        </p>
        <p xml:id="i-4H7dVJENE1X57WmPd6T5M6">
          När avser finansministern att uppvisa en statsbudget i balans?
        </p>
        <p xml:id="i-21R4kuy98Nr7YZA35UbZq9">
          Avser finansministern att återkomma till riksdagen med ett förslag
          om mål för statens finanser?
        </p>
      </div>
    </body>
  </text>
</TEI>
