<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0338">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0338</head>
        <author who="i-SKjAmNScZ7eZ3a8Xy1J8hs">Maria Larsson</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>småföretagen och jobben</topic>
        <docDate when="2004-03-10">den 10 mars</docDate>
        <status when="2004-03-23" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GR10338</external_id>
        <debate>
          <turn when="2004-03-23 15:04:25" duration="254">Leif Pagrotsky (S)</turn>
          <turn when="2004-03-23 15:08:36" duration="262">Maria Larsson (Kd)</turn>
          <turn when="2004-03-23 15:12:55" duration="262">Lena Adelsohn Liljeroth (M)</turn>
          <turn when="2004-03-23 15:17:14" duration="96">Nyamko Sabuni (Fp)</turn>
          <turn when="2004-03-23 15:18:47" duration="242">Anne-Marie Ekström (Fp)</turn>
          <turn when="2004-03-23 15:22:46" duration="254">Leif Pagrotsky (S)</turn>
          <turn when="2004-03-23 15:26:57" duration="222">Maria Larsson (Kd)</turn>
          <turn when="2004-03-23 15:30:36" duration="264">Lena Adelsohn Liljeroth (M)</turn>
          <turn when="2004-03-23 15:34:56" duration="77">Nyamko Sabuni (Fp)</turn>
          <turn when="2004-03-23 15:36:05" duration="120">Anne-Marie Ekström (Fp)</turn>
          <turn when="2004-03-23 15:37:59" duration="276">Leif Pagrotsky (S)</turn>
          <turn when="2004-03-23 15:42:26" duration="159">Maria Larsson (Kd)</turn>
          <turn when="2004-03-23 15:44:57" duration="103">Lena Adelsohn Liljeroth (M)</turn>
          <turn when="2004-03-23 15:46:32" duration="193">Leif Pagrotsky (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:338 av Maria Larsson (kd) till näringsminister
          Leif Pagrotsky om småföretagen och jobben
        </IPQ_title>
      </div>
      <div type="IPQuestionBody">
        <p xml:id="i-46ZnnckhojoKt8qCVFuEzN">
          Var femte småföretagare som planerar att dra sig tillbaka de
          närmaste åren tänker lägga ned sitt företag. Det visar statistik
          från Nutek som publicerades den 18 februari. Nutek har räknat
          ut att det kan leda till att närmare 8 000 personer om året förlorar
          jobbet.
        </p>
        <p xml:id="i-RzXNo5ECR69eGMx7aPrPbn">
          Omkring 200 000 företag med upp emot 400 000 anställda kommer
          de närmaste tio till tolv åren att ställas inför frågan om de
          ska läggas ned eller fortsätta med nya ägare.
        </p>
        <p xml:id="i-E4JiiBWj8xw9N1Ygpfa5mB">
          Nutek anser att ett stort problem är att företagsledarna inte
          förberett sig tillräckligt inför pensionering. Därför föreslår
          man information, utbildning och rådgivning till företagsledarna.
          Nutek anser också att statliga pengar som går till att främja
          nyföretagande även ska kunna användas till övertagande av befintliga
          företag.
        </p>
        <p xml:id="i-USDcRZuyjgqveBv6583zzL">
          Förslagen som Nutek kommer med, och som näringsministern i ett
          pressmeddelande uttalar sig positivt till, är dock inte på något
          sätt tillräckliga. Visst är det positivt om informationen om Sveriges
          krångliga regelverk och skattesystem kan bli tydligare. Men framför
          allt måste regelverk och skatter ses över i grunden, för att rädda
          de svenska småföretagen och hundra tusentals arbetstillfällen.
        </p>
        <p xml:id="i-Azn4fZ16teg3cVSVSp1i26">
          En stor del av de företag som tänker lägga ned sin verksamhet
          de närmaste åren är lokala tjänsteföretag, säger Stefan Jönsson
          som är projektledare för Nuteks studie om generationsskiften inom
          företagen. Det är i och för sig inte förvånande. Att driva ett
          tjänsteföretag i Sverige är inte lätt. Speciellt inte om man vill
          ägna sig åt något så viktigt som vård och omsorg.
        </p>
        <p xml:id="i-GtwwtHxyqFrFRm4PNC9R3R">
          Magnus Henrekson, professor i nationalekonomi vid Handelshögskolan
          i Stockholm, forskar kring företagandets villkor och förklaringar
          till ekonomisk tillväxt. Han konstaterar att ett "fasthållande
          vid principen att nyckelverksamheter som utbildning, hälso- och
          sjukvård och barn- och äldreomsorg nästan uteslutande ska skattefinansieras
          är ett växande problem." Henreksons slutsats är att teknologiska
          genombrott som kommer att möjliggöra alltmer avancerade behandlingar
          inom vården riskerar att bli skattefinansierade "kostnadsproblem"
          i stället för potentiella tillväxtbranscher som drar till sig
          talangfulla entreprenörer som i sin tur skapar arbetstillfällen.
        </p>
        <p xml:id="i-31pZn745kTfW1nbWSZLQfq">
          En annan bransch inom tjänstesektorn som vi kristdemokrater länge
          lyft fram är hushållstjänstbranschen. Vi vet att behovet av hjälp
          med olika typer av tjänster i hemmet är stort. Särskilt i samband
          med debatten om de höga ohälsotalen har man kunnat konstatera
          en ny öppenhet för denna typ av tjänster.
        </p>
        <p xml:id="i-HjGPrjU679jA6zwarXtMTL">
          Trots att statsråd vid olika tillfällen uttalat sig positivt
          om en rimligare beskattning av hushållstjänster händer ingenting.
          Detta trots att både efterfrågan och tillgång finns och att det
          i statsfinansiellt hänseende kostar väldigt lite att göra svarta
          jobb vita. Det faktum att fler och fler nu skolas in i att både
          köpa och sälja svart undergräver det etiska medvetandet och rättssamhället.
        </p>
        <p xml:id="i-RjYwBVqCVYazQPAbvGncUL">
          Det är dock inte bara tjänsteföretagen som hindras att växa.
          Också verkstadsindustrin har stora problem. Enligt statistik från
          ITPS som TT publicerade torsdagen den 19 februari har antalet
          anställda i svenskägda koncerner med tillverkning i Östeuropa,
          exklusive de baltiska staterna, ökat från 42 600 år 1998 till
          74 200 tre år senare. Denna statistik kompletteras med exempel
          på företag som lagt tjänste-, IT- och forskningsjobb i låglöneländer:
        </p>
        <p xml:id="i-UiGiyWvYT1SvAuMB8mrzys">
          Astra Zeneca Ungern Kliniska studier
        </p>
        <p xml:id="i-Ffi1aUMQbrzm2okX8FmGwY">
          Ericsson Indien IT-konsultjobb
        </p>
        <p xml:id="i-53aKs3Zqao2uMsySwLv8EK">
          IFS Sri Lanka Program-
        </p>
        <p xml:id="i-954TKpigeBK8w5JdNERtbM">
          utveckling
        </p>
        <p xml:id="i-8cpQFGUGrDFa8vJ9GGazDM">
          SAS Indien Biljettavräkning,
        </p>
        <p xml:id="i-ABABFcn2TyaisPBmTxWV9o">
          lastplanering
        </p>
        <p xml:id="i-LBZxK3o2V3Dp6pbQBhheLZ">
          Sony Ericsson Indien IT-jobb
        </p>
        <p xml:id="i-8PapwoumwBHJU93ebWPf2Y">
          Tele 2 Indien Call-center
        </p>
        <p xml:id="i-7Kn3LQCJfPkxGM7zWT7Gbh">
          Telia Sonera Indien IT-konsulting
        </p>
        <p xml:id="i-BmKxZogtRaG9Gmse2zTBQo">
          Volvo Indien IT-konsulting
        </p>
        <p xml:id="i-AAAPoGvLQX3wyw6SVL7xGS">
          Volvo PV/Ford Indien Fakturahantering,
        </p>
        <p xml:id="i-mP1fvPaRdhqcnF18z36um">
          m.m.
        </p>
        <p xml:id="i-ChGyfumq89tH3zPMQosw66">
          (TT, den 20 februari 2004)
        </p>
        <p xml:id="i-L7Mpx3yXscWSSEJCHjwraY">
          Ur småföretagarperspektiv är statistiken över utflyttningar som
          redovisas ovan allvarlig eftersom det slår undan en del av marknaden
          också för dem.
        </p>
        <p xml:id="i-7veJpz3NQoysSmCrhgvQ3P">
          I en enkät om framtida jobbplaceringar som ITPS skickade ut till
          företagsledare bland de 400 största företagen i Sverige förra
          året framkommer att framtiden ser mörk ut om ingenting händer.
          Hälften av alla handels- och verkstadsföretag svarade att de planerar
          för att öka antalet anställda i utlandet samtidigt som de kommer
          att svara för nästan hälften av neddragningarna på hemmaplan.
        </p>
        <p xml:id="i-3gK9aav9jSSm54wit3M6Wq">
          Det är alltså inte bara tjänstesektorn som är i behov av en förändrad
          attityd från statsmaktens sida. Sveriges företagare behöver i
          grunden nya förutsättningar.
        </p>
        <p xml:id="i-6oyMpZjzjucBvqXywt65ej">
          För mig är bilden glasklar. Om inga radikala förbättringar av
          det svenska företagsklimatet sker den närmaste tiden kommer alltfler
          företag att lägga ned sin verksamhet, eller flytta utomlands.
        </p>
        <p xml:id="i-YPH7Ytu8SNv8mQhjKJdkrp">
          Med anledning av det ovan anförda vill jag ställa följande frågor
          till statsrådet Leif Pagrotsky:
        </p>
        <p xml:id="i-GjHuHASeZWJc7E4KZou5Gn">
          Vilka åtgärder avser statsrådet att vidta för att förbättra villkoren
          för företag inom vård- och omsorgssektorn?
        </p>
        <p xml:id="i-FP6MeAWWhnvg3q2A4ztBqZ">
          Vilka åtgärder avser statsrådet att vidta för att underlätta
          för företag som utför hushållstjänster i hemmet?
        </p>
        <p xml:id="i-Bx4FDRNGgjULqmw6wwUaXJ">
          Vilka åtgärder avser statsrådet att vidta för att inte svenska
          företag ska flytta alltmer av sin produktion utomlands?
        </p>
        <p xml:id="i-6Jv224gAHUhxD595sQmp77">
          Vilka åtgärder avser statsrådet att vidta för att förbättra det
          generella näringsklimatet i Sverige?
        </p>
      </div>
    </body>
  </text>
</TEI>
