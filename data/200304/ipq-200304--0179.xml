<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0179">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0179</head>
        <author who="i-BaBRFz7sgjhbuqYiz8u7vt">Désirée Pethrus Engström</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>genderperspektiv i EU:s gemensamma utrikes- och säkerhetspolitiska arbete</topic>
        <docDate when="2003-12-02">den 2 december</docDate>
        <status when="unknown" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GR10179</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:179 av Désirée Pethrus Engström (kd) till
          utrikesminister Laila Freivalds om genderperspektiv i EU:s gemensamma
          utrikes- och säkerhetspolitiska arbete
        </IPQ_title>
      </div>
      <div type="IPQuestionBody">
        <p xml:id="i-6hckpp9udhco8qUrzhGWiQ">
          I Europeiska konventet om EU:s framtid finns flera texter om
          ett alltmer nära militärt samarbete i Europa. Flera länder ställer
          sig positiva till att öka det militära samarbetet. I konventstexterna
          talas om att den gemensamma säkerhets- och försvarspolitiken "kommer
          leda till ett gemensamt försvar". Sverige fortsätter hävda neutralitetstanken
          men vill stärka det säkerhetspolitiska samarbetet i EU och öka
          EU:s krishanteringsförmåga. Sverige har exempelvis nyligen deltagit
          i en snabbinsats i Demokratiska republiken Kongo för att förhindra
          en upptrappning av konflikten i regionen.
        </p>
        <p xml:id="i-Au6pMiufuU38h8KFJyQS4G">
          Nyligen skrev utrikesministern en artikel i Dagens Nyheter (den
          11 november 2003) tillsammans med sin finska kollega, utrikesminister
          Tuomioja följande: "Vi är positiva till att det nya konstitutionella
          fördraget, tydligare än i dag, skall signalera att den europeiska
          säkerhets- och försvarspolitiken skall innefatta ett mycket brett
          spektrum av fredsbefrämjande verksamhet". Ministrarna skriver
          vidare: "Vi ställer oss också starkt avvisande till konventets
          förslag om att en grupp av medlemsstater skall inrätta ett ömsesidigt
          försvar inom EU:s ram." Sverige och Finland är således inte med
          på ett gemensamt försvar men anser att krishanteringsförmågan
          ska öka inom EU.
        </p>
        <p xml:id="i-K2L7QYqjvuTXdEi2KvHsvB">
          Det som tyvärr ofta inte finns med i de tal eller artiklar man
          i dag kan läsa gällande säkerhetspolitiken i Europa, inte heller
          ovannämnda, är hur kvinnor ska involveras i detta arbete.
        </p>
        <p xml:id="i-HVBhBhanQd1Fy9VdVHAZtP">
          I FN:s resolution 1325 från år 2000, om kvinnor, fred och säkerhet,
          påvisas hur konflikter runtom i världen påverkar kvinnor och därför
          måste involvera kvinnor. Ett genderperspektiv måste läggas även
          på detta område. Kvinnor är ofta särskilt utsatta i samband med
          krig, som civila offer. I Kongo vet vi exempelvis att tusentals
          kvinnor utsatts för systematiska våldtäkter. Många får sedan som
          flyktingar dålig hälsovård. Ofta saknas gynekologiska kontroller
          och psykiatrisk hjälp finns ej att tillgå. Det är därför viktigt
          att resurser exempelvis avsätts för att ge en god hälsovård för
          kvinnor som utsatts för våldtäkter vid sidan av att förebygga
          att sådana begås. FN personal ute i aktion har ofta dålig utbildning
          och förståelse av vilket stöd kvinnor behöver i en utsatt situation.
          Utbildning är således en viktig insats i det fredsbevarande arbetet.
          Många kvinnor utsätts även för sexuella övergrepp av manlig personal
          som arbetar i de fredsbevarande styrkorna. Prostitutionen ökar
          ofta i områden där det finns fredsbevarande styrkor. Detta måste
          motverkas gemensamt av de EU länder som ska delta i krishanterings-
          och fredsbevarande insatser.
        </p>
        <p xml:id="i-DHpA4AVhEkyFNV6AdC6d1e">
          Finlands tidigare försvarsminister Elisabeth Rehn och Ellen Johnson
          Sirleaf från Liberia har på FN:s uppdrag arbetat fram en rapport
          kallad: Women, War and Peace, där de beskriver hur kvinnor påverkas
          av krig och hur kvinnor bör involveras i det fredsbevarande arbetet.
          Där finns flera förslag som kan användas i det fortsatta försvars-
          och säkerhetspolitiska arbetet inom EU. Där beskrivs bland annat
          hur kvinnor måste spela en central roll i fredsförhandlingar.
          Ofta saknas genderperspektivet då det ofta är männens perspektiv
          på fredsavtal. Men freden berör inte bara män, utan i hög grad
          även kvinnor.
        </p>
        <p xml:id="i-Ko84DPKneLz5D4Qv5VNNpr">
          Självklart är det viktigt att kvinnor deltar i planering och
          genomförande av olika insatser i det inom EU ökade antalet krishanteringssituationer.
          Frågan är vad Sverige gör på området. I de nuvarande fredsbevarande
          insatser som utförs av svenskar på Balkan är enligt uppgift endast
          ca 3 % kvinnor. Kanske kan det bli fler kvinnor i detta arbete.
        </p>
        <p xml:id="i-KreU5Jv6M4ouHtxpjzg2VM">
          Frågorna till utrikesministern blir med anledning av ovanstående:
        </p>
        <p xml:id="i-FQnQ1c5tWu8Jjx7j7vtmxC">
          1. På vilket sätt avser ministern att lyfta genderperspektivet
          för att på bästa sätt implementera FN:s resolution 1325 i EU-arbetet?
        </p>
        <p xml:id="i-Rci9yysUrxECY9dRDiwaio">
          2. Vad avser utrikesministern att vidta för åtgärder för att
          i det fortsatta konventsarbetet inom EU uppmärksamma genderperspektivet
          i det gemensamma utrikes- och säkerhetspolitiska arbetet?
        </p>
      </div>
    </body>
  </text>
</TEI>
