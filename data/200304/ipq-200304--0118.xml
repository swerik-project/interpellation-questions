<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0118">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0118</head>
        <author who="i-BaBRFz7sgjhbuqYiz8u7vt">Désirée Pethrus Engström</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>behandlingprogram för dem som döms för våldtäkt</topic>
        <docDate when="2003-11-18">den 18 november</docDate>
        <status when="2003-12-01" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10118</external_id>
        <debate>
          <turn when="2003-12-01 11:35:49" duration="163">Thomas Bodström (S)</turn>
          <turn when="2003-12-01 11:38:28" duration="145">Désirée Pethrus Engstr (Kd)</turn>
          <turn when="2003-12-01 11:40:49" duration="126">Thomas Bodström (S)</turn>
          <turn when="2003-12-01 11:42:52" duration="140">Désirée Pethrus Engstr (Kd)</turn>
          <turn when="2003-12-01 11:45:08" duration="147">Thomas Bodström (S)</turn>
          <turn when="2003-12-01 11:47:35" duration="121">Désirée Pethrus Engstr (Kd)</turn>
          <turn when="2003-12-01 11:49:29" duration="130">Thomas Bodström (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:118 av Desirée Pethrus-Engström (kd) till
          justitieminister Thomas Bodström om behandlingprogram för dem
          som döms för våldtäkt
        </IPQ_title>
      </div>
      <div type="IPQuestionBody">
        <p xml:id="i-P24YoxbJUbFfdrntDZuUoN">
          Den senaste tiden har alltfler våldtäkter rapporterats. Det verkar
          vara en mycket negativ trend vi ser i vårt samhälle. I Svenska
          Dagbladet den 2 november 2003 kan man till exempel läsa rubriken
          "Sex anmälda våldtäkter i helgen". Det skedde på olika platser
          runtom i landet. Fagersta, Laxå, Skänninge, Helsingborg och Falkenberg
          drabbades den aktuella helgen. Att den 15-åriga flickan i Fagersta
          utsattes för gruppvåldtäkt är naturligtvis fruktansvärt. Varje
          sådant övergrepp riskerar sätta psykiska och fysiska spår för
          livet. Därför är det så oerhört viktigt att samhället reagerar
          med kraft för att motverka den negativa trend vi nu ser.
        </p>
        <p xml:id="i-UqhQxca8UDS6mo7b5ea4J9">
          Förra året anmäldes 2 184 våldtäkter, vilket är en ökning med
          5 % jämfört med 2001. Drygt 15 % ledde till åtal. Det visar på
          att vi behöver sätta in alla möjliga åtgärder för att förhindra
          ökningen men också på att få tag på och straffa dem som utfört
          dessa hemska dåd.
        </p>
        <p xml:id="i-7hLQTABCFS2zeLTJQ3uqa7">
          Att andelen minderåriga förövare ökar är mycket allvarligt. Det
          måste innebära att unga pojkar har en snedvriden sexualsyn och
          att de tror sig ha rätt att utsätta flickor för övergrepp. På
          Internet sprids mycket skräp med en förnedrande kvinnosyn. Det
          finns till exempel spel på nätet där man kan få poäng om man våldtar
          en kvinna, och allsköns Internetsidor som ger en helt fel bild
          av kvinnors sexualitet. Allt detta uppmuntrar unga pojkar att
          ta sig rättigheter med våld.
        </p>
        <p xml:id="i-Fd6x2mACoxiVmhH6emrCc4">
          I den uppmärksammade våldtäktsdomen i Tumbamålet skönjer man
          via medierna att männen vill påskina att kvinnan ville bli utsatt
          för ständiga sexuella övergrepp. Om detta är en attityd som kommer
          få fotfäste kommer kvinnor i gemen att bli alltmer utsatta för
          olika övergrepp. Män som tror sig veta vad kvinnor vill ha i sexuellt
          hänseende är ett potentiellt hot mot varje kvinna. Det visar på
          att dessa män behöver lära sig att man inte tar sig rättigheter
          till sex utan att det måste vara något ömsesidigt. Domen visar
          också att lagstiftningen snarast måste skärpas på området. De
          unga minderåriga som begår övergrepp måste lära sig att detta
          inte är acceptabelt.
        </p>
        <p xml:id="i-E33VuZnWaXGqhj3gsxyurx">
          I dag döms vissa personer som tagits för "rattfylla" till behandlingsprogram.
          Män som våldfört sig på kvinnor bör vid sidan av andra straff
          också kunna dömas till ett behandlingsprogram. Där bör sexualkunskap
          och hur kvinnor ser på sin sexualitet ingå. Där kan även ingå
          kunskap om brottsoffrets upplevelser och vilka konsekvenser våld
          mot kvinnor får. Klart är också att attityder som sprids på nätet
          måste motverkas. Detta kan särskilt vara verksamt på minderåriga
          som utför brott.
        </p>
        <p xml:id="i-J7NzZ5NqHXdUpKAYME5r3E">
          Mot bakgrund av detta vill jag fråga justitieministern:
        </p>
        <p xml:id="i-SkJ5EDrLy9kno2EpQmRW78">
          Avser ministern att vidta åtgärder för att införa någon form
          av behandling för pojkar/män som våldtagit eller sexuellt utnyttjat
          kvinnor?
        </p>
      </div>
    </body>
  </text>
</TEI>
