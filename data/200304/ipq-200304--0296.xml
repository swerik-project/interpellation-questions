<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0296">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0296</head>
        <author who="i-D8B2Xf6UADbqciPHrqFxSc">Birgitta Ohlsson</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>statsbesöket i sultanatet Brunei</topic>
        <docDate when="2004-02-13">den 13 februari</docDate>
        <status when="2004-03-09" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GR10296</external_id>
        <debate>
          <turn when="2004-03-09 14:01:18" duration="299">Laila Freivalds (S)</turn>
          <turn when="2004-03-09 14:06:13" duration="232">Birgitta Ohlsson (Fp)</turn>
          <turn when="2004-03-09 14:10:02" duration="158">Carl B Hamilton (Fp)</turn>
          <turn when="2004-03-09 14:12:36" duration="131">Ewa Björling (M)</turn>
          <turn when="2004-03-09 14:14:38" duration="118">Helena Bargholtz (Fp)</turn>
          <turn when="2004-03-09 14:16:32" duration="161">Henrik S Järrel (M)</turn>
          <turn when="2004-03-09 14:19:09" duration="298">Laila Freivalds (S)</turn>
          <turn when="2004-03-09 14:23:57" duration="235">Birgitta Ohlsson (Fp)</turn>
          <turn when="2004-03-09 14:27:48" duration="114">Carl B Hamilton (Fp)</turn>
          <turn when="2004-03-09 14:29:39" duration="82">Ewa Björling (M)</turn>
          <turn when="2004-03-09 14:30:58" duration="78">Helena Bargholtz (Fp)</turn>
          <turn when="2004-03-09 14:32:04" duration="129">Henrik S Järrel (M)</turn>
          <turn when="2004-03-09 14:34:09" duration="234">Laila Freivalds (S)</turn>
          <turn when="2004-03-09 14:37:53" duration="74">Birgitta Ohlsson (Fp)</turn>
          <turn when="2004-03-09 14:38:58" duration="24">Laila Freivalds (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:296 av Birgitta Ohlsson (fp) till utrikesminister
          Laila Freivalds om statsbesöket i sultanatet Brunei
        </IPQ_title>
      </div>
      <div type="IPQuestionBody">
        <p xml:id="i-NM2aTU4VgXDdfcFoWYXFRj">
          Under kungaparets statsbesök i Vietnam, mellan den 2:a och den
          7:e februari, följde utrikesministern och två statssekreterare
          med. När kungaparet senare fortsatte till det lilla sultanatet
          Brunei, den 7:e till och med den 9:e, medföljde endast en statssekreterare,
          och inte ens från berört departement.
        </p>
        <p xml:id="i-VEGztheL6EGtGM9FFzmLdB">
          I samband med en officiell middag har kungen hållit ett av UD
          godkänt tal där vikten av demokrati och mänskliga rättigheter
          enligt uppgift betonades. Men senare under statsbesöket uttalade
          kung Carl XVI Gustaf sig i mycket positiva ordalag bland annat
          om sultanens "närhet" i förhållande till folket. Detta i ett land
          som Sverige riktat allvarlig kritik mot för åsidosättande av de
          mänskliga rättigheterna.
        </p>
        <p xml:id="i-8Ts3zg9GzKn3k3bEpsSAAd">
          Sultanen av Brunei är själv såväl statschef och regeringschef
          som finans- och försvarsminister. Parlamentet har inte samlats
          sedan 1962 och undantagstillstånd är infört som ger sultanen utökade
          maktbefogenheter. Utrikesdepartementet skriver i den senaste rapporten
          om läget för de mänskliga rättigheterna i landet: "Medborgerliga
          och politiska rättigheter är starkt inskränkta. Kvinnor utsätts
          för diskriminering. Religionsfriheten är begränsad." Säkerhetslagar
          införda efter självständigheten 1984 medger frihetsberövande i
          upp till två år utan rättegång och utan kontakt med en advokat
          med hänvisning till "landets säkerhet".
        </p>
        <p xml:id="i-5ruQU9e4RvsoxYbKjxRm28">
          Det är allvarligt om vår statschef framträder så att det uppfattas
          som om han för en privat utrikespolitisk linje i förhållande till
          främmande makt. Hur utrikespolitiken ska skötas är särskilt noggrant
          reglerat i Sveriges grundlag. Detta beteende kan skapa en förtroendekris
          för den svenska utrikespolitiken i allmänhet och vårt arbete för
          mänskliga rättigheter i synnerhet.
        </p>
        <p xml:id="i-GnvcTB1yw7TYzqGxmV5ftv">
          Särskilt grannlaga är detta då den medföljande statssekreteraren
          inte kom från Utrikesdepartementet utan från Miljödepartementet.
        </p>
        <p xml:id="i-FsBSSP6R1eXZKobhMJTszH">
          Jag vill därför fråga utrikesministern vilka åtgärder hon är
          beredd att vidta för att återställa förtroendet för den svenska
          utrikespolitiken samt om utrikesministern är beredd att medverka
          till striktare regler för medföljande representation från regeringen
          vid statsbesök.
        </p>
      </div>
    </body>
  </text>
</TEI>
