<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0370">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0370</head>
        <author who="i-UmSX9m2mxvWevquvVduNpz">Anne-Marie Ekström</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>migrationsverkets resurser</topic>
        <docDate when="2004-03-18">den 18 mars</docDate>
        <status when="2004-04-14" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GR10370</external_id>
        <debate>
          <turn when="2004-04-14 12:32:36" duration="278">Barbro Holmberg (S)</turn>
          <turn when="2004-04-14 12:37:11" duration="248">Anne-Marie Ekström (Fp)</turn>
          <turn when="2004-04-14 12:41:15" duration="251">Gustav Fridolin (Mp)</turn>
          <turn when="2004-04-14 12:45:22" duration="273">Barbro Holmberg (S)</turn>
          <turn when="2004-04-14 12:49:51" duration="258">Anne-Marie Ekström (Fp)</turn>
          <turn when="2004-04-14 12:54:06" duration="123">Gustav Fridolin (Mp)</turn>
          <turn when="2004-04-14 12:56:05" duration="260">Barbro Holmberg (S)</turn>
          <turn when="2004-04-14 13:00:22" duration="147">Anne-Marie Ekström (Fp)</turn>
          <turn when="2004-04-14 13:02:45" duration="126">Barbro Holmberg (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:370 av Anne-Marie Ekström (fp) till statsrådet
          Barbro Holmberg om Migrationsverkets resurser
        </IPQ_title>
      </div>
      <div type="IPQuestionBody">
        <p xml:id="i-MSELrAEHeMyznTgr8z18e7">
          I Migrationsverkets regleringsbrev anges ett mål att beslut ska
          fattas i asylärenden inom sex månader och att den totala väntetiden
          för en asylsökande ska vara högst tolv månader.
        </p>
        <p xml:id="i-CfUtkuYe32MFwK3J6uh1yD">
          Trots det var det endast 50 % av de beslut som fattades under
          2003 som avgjordes inom sex månader. I budgeten för 2004 fick
          Migrationsverket minskade anslag. Även om Migrationsverket nu
          håller på att införa snabbare och effektivare handläggning så
          riskerar ändå handläggningstiderna att försämras eftersom det
          finns ett stort antal gamla ärenden som väntar på avgörande. Minskade
          anslag innebär minskade personalresurser. Det håller inte att
          som i dag ena året utöka antalet anställda på Migrationsverket
          för att nästa år igen minska personalen när antalet asylsökande
          förväntas sjunka.
        </p>
        <p xml:id="i-AHmvB1qXcGEzDKVSwMrcSn">
          Det arbete som personalen ska utföra kräver kompetens och erfarenhet.
          Det är människors framtida liv de har i sina händer. Det hjälper
          inte att utbilda personalen i hur man ska utreda barn om samma
          personal måste sluta året därpå. Det är naturligtvis svårt att
          göra prognoser om antalet asylsökande i en föränderlig värld.
          Därför krävs en flexibel organisation vilket också Migrationsverket
          själva föreslår att få genomföra i budgetunderlaget för 2005-2007
          som lämnats till regeringen.
        </p>
        <p xml:id="i-4CcN4W48MM47hXMDYCZMwt">
          Enligt statistik från Migrationsverket var 6 689 ärenden som
          inte avgjorts hos Migrationsverket mer än tolv månader gamla.
          Detta motsvarar 16 % av alla ej avgjorda ärenden. Migrationsverket
          begär också extramedel för att kunna arbeta av dessa gamla ärenden
          som ligger.
        </p>
        <p xml:id="i-45k9sbCsdKeW3BcnrSmm8N">
          Jag instämmer i att det är nödvändigt att bevilja Migrationsverket
          extra pengar för att det snabbt ska kunna fattas beslut om de
          gamla ärendena, både av ekonomiska skäl och av humanitära skäl.
          Långa väntetider kostar pengar i mottagningssystemet. Folkpartiet
          avsatte för år 2004 i sitt budgetförslag 70 miljoner kronor utöver
          regeringens förslag till själva asylprocessarbetet för att minska
          kostnaderna i mottagningssystemet.
        </p>
        <p xml:id="i-HNa3cA7LMuyzUDzstyuRR">
          De människor som får vänta länge bryts ner av passivitet och
          ovisshet. I många fall är det barn som far mycket illa. När de
          gamla ärendena behandlas måste särskild hänsyn tas till barnens
          bästa. De långa handläggningstiderna vid Migrationsverket medför
          att den totala handläggningstiden blir lång. Samma särskilda hänsyn
          till barnens bästa måste också tas vid avgöranden hos Utlänningsnämnden
          i de ärenden som är gamla. Oavsett om det är ett första överklagande
          eller en ny ansökan.
        </p>
        <p xml:id="i-WARLoayN6ZScqYcnSKEn4w">
          Mina frågor till statsrådet är
        </p>
        <p xml:id="i-X1UDt1jtGSaevM7NKkKymP">
          1. Avser statsrådet att verka för att regeringen anslår extra
          medel till Migrationsverket och Utlänningsnämnden för att de ska
          ges möjlighet att hantera gamla ärenden och nå de av regeringen
          uppsatta målen om väntetider?
        </p>
        <p xml:id="i-Q4LQbuo7CgB64voQ817ekz">
          2. Vad avser statsrådet att vidta för åtgärder så att de asylsökande
          barn som har vistats längre i landet än tolv månader, som är den
          handläggningstid som regeringen satt som mål för asylprocessen,
          får en snabb behandling där särskild hänsyn tas till portalparagrafen
          om barnens bästa?
        </p>
      </div>
    </body>
  </text>
</TEI>
