<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0401">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0401</head>
        <author who="i-BcpdUKhPbeES19rexxtwyD">Sermin Özürküt</author>
        <recipient who="i-3kVCtR7mCK6mW2F6oaBMR5">Göran Persson</recipient>
        <topic>EU-konstitutionen </topic>
        <docDate when="2004-03-31">den 31 mars</docDate>
        <status when="2004-04-20" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GR10401</external_id>
        <debate>
          <turn when="2004-04-20 14:12:51" duration="153">Laila Freivalds (S)</turn>
          <turn when="2004-04-20 14:15:20" duration="200">Sermin Özürküt (V)</turn>
          <turn when="2004-04-20 14:18:37" duration="64">Laila Freivalds (S)</turn>
          <turn when="2004-04-20 14:19:32" duration="170">Sermin Özürküt (V)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:401 av Sermin Özürküt (v) till statsminister
          Göran Persson om EU-konstitutionen
        </IPQ_title>
      </div>
      <div type="IPQuestionBody">
        <p xml:id="i-TRc1Bt4nd9w4QdDzqR1StZ">
          När EU:s konvent startade sitt arbete med att forma förslaget
          till ny gemensam "grundlag" fanns Vatikanstaten på plats och in
          i de första skrivningarna kom att EU skulle basera sig på kristen
          värdegrund. Lyckligtvis filades detta sedan ned under arbetets
          gång, till förtret för de italienska, irländska, polska och maltesiska
          representanterna och kristdemokrater runtom i unionen. Men fortfarande
          har kyrkan en klar särställning i fördragstexten.
        </p>
        <p xml:id="i-9yk2EpwziNJGRMBRVyz2z2">
          Artikel 51 i utkastet till fördraget handlar om "kyrkors och
          konfessionslösa organisationers ställning". Artikeln är inte till
          för att garantera religionsfriheten. Detta görs fullt tillräckligt
          i artikel II-10. Syftet är i stället att garantera kyrkors inflytande.
        </p>
        <p xml:id="i-LjKmLpJNCuQfmFm3JsNiS9">
          Unionen ska erkänna kyrkors "identitet och deras specifika bidrag
          och upprätthålla en öppen, överskådlig och regelbunden dialog
          med dessa kyrkor och organisationer", sägs det i fördragstexten.
          Det är ställt utom allt tvivel att en sådan inblandning kommer
          att innebära ett övervägande kristet inslag.
        </p>
        <p xml:id="i-HhnjTFqRcB2ntRLY4GL3S2">
          Unionen ska alltså garantera att dessa får en särställning genom
          att man ska tvingas lyssna särskilt på dem och detta dessutom
          på en regelbunden basis. Detta är oroande och det måste understrykas
          att ett demokratiskt samhälle och EU som utger sig för att vara
          dess representant måste bygga på sekularism.
        </p>
        <p xml:id="i-CpaQpBNHV2feTbV5f66MuJ">
          Det finns på flera håll en strävan i fördragstexten att skapa
          en europeisk folklig gemenskap och identitet, med symboler som
          flagga, valuta och nationalhymn. För att inte tala om att man
          vill kalla det hela för en konstitution. Att försöka skapa en
          europeisk identitet är en del av bygget av Fort Europa och står
          i motsättning till en utökad dialog och förståelse mellan människor
          innanför och utanför murarna. Det är att försöka särskilja sig
          från andra och säga vilka man inte vill vara.
        </p>
        <p xml:id="i-LFxHZjFWKQpR28uEJND3cL">
          Många har uttryckt motvilja mot att släppa in Turkiet i unionen.
          Däribland ordföranden i framtidskonventet, Valery Giscard d'Estaing.
          Tidigare har också Helmut Kohl sagt att EU som "kristen klubb"
          inte har plats för ett muslimskt land som Turkiet. Jag är oroad
          över denna islamofobi, som tagit ny fart på senare år.
        </p>
        <p xml:id="i-DhXprjs49kGGDFZkPhPTiw">
          Mina frågor till statsministern blir därför:
        </p>
        <p xml:id="i-NqsDPPMf9BHQNRjxYuAjkP">
          1. Avser statsministern att ta några initiativ för att inte ge
          kristna kyrkor en särställning i konstitutionen?
        </p>
        <p xml:id="i-QBrLzUs4FaKmcDu9XK4oVW">
          2. Avser statsministern att ta upp vikten av sekularitet i de
          vidare samtalen om förslaget till "ny konstitution för Europa"?
        </p>
        <p xml:id="i-6p2kdSFacSFCDPUbtWgJMD">
          3. Avser statsministern att dessutom ta upp kritik mot försöken
          att skapa en europeisk identitet?
        </p>
      </div>
    </body>
  </text>
</TEI>
