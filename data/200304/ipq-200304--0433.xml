<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0433">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0433</head>
        <author who="i-nX9ipUS8FhkbQHkWWytwf">Ulf Nilsson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>kommunernas värdering av förskollärarna</topic>
        <docDate when="2004-04-16">den 16 april</docDate>
        <status when="unknown" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GR10433</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:433 av Ulf Nilsson (fp) till utbildningsminister
          Thomas Östros om kommunernas värdering av förskollärarna
        </IPQ_title>
      </div>
      <div type="IPQuestionBody">
        <p xml:id="i-BDFs2CSDNmoLR6HaqUyHcC">
          Förskolläraryrket har kommit att lida av samma problem som läraryrket
          drabbats av sedan flera år tillbaka. Få personer vill utbilda
          sig till förskollärare. Problemen med att det inte finns en särskild
          förskollärarutbildning har jag tagit upp i en tidigare interpellation.
          Men förskollärarna möter problem också efter utbildningen.
        </p>
        <p xml:id="i-RdkL5VgnLNKjFeW4LhiLd">
          På många arbetsplatser har förskollärarna låg yrkesstatus och
          arbetsgivaren @ kommunen @ har dålig förståelse för vad yrket
          innebär. Outbildad personal är på många håll ansvarig även för
          den pedagogiska verksamheten. Alla yrkesgrupper behövs och barnskötarna
          gör en bra insats i förskolan @ men de olika yrkesgrupperna har
          olika roller. Det är förskollärarna som ska ha huvudansvaret för
          den pedagogiska utvecklingen i förskolan. Om inte förskollärarnas
          högskoleutbildning ska vara avgörande för deras roll i förskolan
          har läroplanen och reformerna, som syftar till en mer pedagogisk
          förskola, varit förgäves.
        </p>
        <p xml:id="i-8Pt6FYZghuZEqeby4keyE9">
          I höstas kunde man läsa i Lärarnas tidning att Jönköpings kommun
          erbjöd barnskötare att vidareutbilda sig till förskollärare. Av
          350 barnskötare anmälde 280 sitt intresse för utbildningen. Men
          precis när utbildningen börjat lades den på is. Den socialdemokratiske
          ordföranden i barnomsorgsnämnden hänvisade till förskoleminister
          Lena Hallengrens uttalande om en framtida eftergymnasial barnskötarutbildning.
          Han sade att kommunen tänkt satsa på att ha många förskollärare
          i kommunens förskolor, men att saken kom i ett annat läge när
          den nya barnskötarutbildningen kommit. Det är på ett sätt förståeligt
          att studenter nu väljer bort förskollärarutbildningen. De inser
          att kommunerna kommer att anställa många med kortare utbildning
          och lägre studieskulder till en lön som är nära förskollärarens.
          Enligt samma tidning har Lena Hallengren sagt att det är upp till
          varje kommun att bestämma hur många förskollärare man ska ha.
        </p>
        <p xml:id="i-R5k5zJv4XWtK8DTiHbZ1Qz">
          I Hultsfred är det aktuellt att säga upp personal i förskolan.
          I och med att principen sist-in-först-ut används, oavsett personalens
          utbildning, blir det mest utbildade förskollärare och fritidspedagoger
          som får gå. Enligt min mening borde kommunen kräva att det finns
          en viss andel förskollärare på en förskola. Annars permanentar
          man ju inställningen att utbildning för arbete i förskolan inte
          är lika viktig som för övriga skolan. På en vanlig skola är det
          ju inte så konstigt att obehöriga lärare får gå först, när det
          blir arbetsbrist. Att placera förskollärarna i en egen grupp vid
          uppsägningar skulle underlättas om det i lagstiftningen tydligt
          klargjordes att utbildade förskollärare ska ansvara för verksamheten.
        </p>
        <p xml:id="i-3hazv4Ayvh3i5NWDu4UpXa">
          Folkpartiet är överens med regeringen om att den nya pedagogiska
          förskolan ska ersätta det gamla dagis, men då måste man också
          satsa helhjärtat på välutbildad personal. I dag finns till och
          med risken att förskollärare med högskoleutbildning kan få svårt
          att få anställning, om kommunerna väljer att inte ha så många
          förskollärare.
        </p>
        <p xml:id="i-667wT6tZbEniTCxnMywjkr">
          Arbetsgivaren måste våga säga att utbildning ska löna sig. Då
          behöver även regeringen ge ett budskap att olika yrkesgrupper
          har olika roller i förskolan och att det behövs fler förskollärare.
        </p>
        <p xml:id="i-SiKvUnjdBGSGHpV7pf6qEc">
          Avser statsrådet att vidta några åtgärder för att uppvärdera
          förskolläraryrket?
        </p>
        <p xml:id="i-CsNK8HMkzRPFEG4BEhaLF7">
          Avser statsrådet att vidta några åtgärder för att tydliggöra
          att utbildade förskollärare ska ansvara för den pedagogiska verksamheten
          i förskolan?
        </p>
      </div>
    </body>
  </text>
</TEI>
