<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0230">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0230</head>
        <author who="i-XxqQtZTdHUTphXEbUJ35Ss">Håkan Larsson</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>stödområdesindelningen i Jämtland</topic>
        <docDate when="2004-01-16">den 16 januari</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GR10230</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:230 av Håkan Larsson (c) till jordbruksminister
          Ann-Christin Nykvist om stödområdesindelningen i Jämtland
        </IPQ_title>
      </div>
      <div type="IPQuestionBody">
        <p xml:id="i-H5QvCVuUZFVts77XB1Lyga">
          Den 22 maj 2003 biföll riksdagen i full enighet motion 2000/01:MJ255
          av Berit Andnor (s) och Rune Berglund (s) om stödområdesindelningen
          i Jämtland. Enligt protokollet tillkännager riksdagen denna dag
          "som sin mening vad utskottet anfört om stödområdesindelning i
          Jämtlands län. Därmed bifaller riksdagen motion 2000/01:MJ255."
        </p>
        <p xml:id="i-J46Xz9eSEYBC43zuMaVVqj">
          Kravet i den bifallna riksdagsmotionen är entydigt, nämligen
          att "riksdagen beslutar att stödområde 2 B i Jämtlands län överförs
          till stödområde 2 A", ett krav som alltså en enig riksdag biföll.
          Förändringen innebär att prisstödet för mjölkproduktionen i de
          tio församlingarna i Storsjöbygden och östra Jämtland, som ingår
          i stödområde 2 B, i fortsättningen ska vara detsamma som i det
          angränsande 2 A-området. Riksdagsbeslutet innebär att mjölkproducenterna
          i det berörda 2 B-området ska överföras till 2 A och därmed få
          71 öre per kilo mjölk i merersättning i stället för dagens 47
          öre.
        </p>
        <p xml:id="i-QW2FtNQMeUfw19ppURbWk8">
          Bakgrunden till riksdagens ställningstagande är att studier när
          det gäller skördeavkastning, mjölkproduktion och investeringar
          visat att områdesindelningen är uppenbart felaktig och därför
          måste rättas till. Den som granskar gränsdragningen närmare inser
          snart att den är ogenomtänkt och saknar saklig grund. För mjölkbönderna
          i det aktuella 2 B-området, som inte sällan är arbetsmässigt och
          ekonomiskt pressade, är förändringen av stor betydelse. Med en
          riktig prissättning skulle de lättare kunna utveckla sina företag
          och dessutom kanske kunna betala för en avbytare någon extra dag
          per månad.
        </p>
        <p xml:id="i-6QpGuTAwnyp5YTLDBZdjFN">
          Trots riksdagens entydiga beslut har Jordbruksdepartementet och
          regeringen ännu inte omsatt detta i praktisk politik. I ett svar
          på en fråga från Sven Gunnar Persson (kd) i augusti förra året
          motiverade jordbruksministern dröjsmålet med att man avvaktar
          halvtidsutvärderingen av miljö- och landsbygdsprogrammet. Det
          är dock svårt att se varför denna koppling görs när det handlar
          om att rätta till en uppenbart felaktig stödområdesindelning.
          Riksdagsbeslutet från maj 2002 borde ha genomförts för länge sedan.
        </p>
        <p xml:id="i-3xbPMvU33yVXgeVZnvevPH">
          Bland de berörda mjölkproducenterna växer upprördheten över att
          regeringen ännu inte har sett till att riksdagsbeslutet blivit
          verklighet. Vid ett opinionsmöte i Bringåsens bygdegård utanför
          Östersund den 14 januari 2004 protesterade ett hundratal bönder
          mot regeringens bristande initiativkraft när det gäller att omsätta
          riksdagens vilja i praktiken. I ett uttalande konstaterar mötesdeltagarna
          bland annat att de i kravet på att stödområde 2 B i Jämtland ska
          överföras till 2 A har stöd av "ett enigt LRF i länet, kommunerna
          (Krokom, Östersund och Ragunda), en enig länsstyrelse, ett enigt
          jordbruksutskott och en enig riksdag". Ändå har alltså ingenting
          ännu hänt trots att snart två år har gått sedan riksdagen fattade
          sitt enhälliga beslut.
        </p>
        <p xml:id="i-B5Xi1p4pC7PycjMQMTxoFj">
          Mot denna bakgrund vill jag fråga jordbruksminister Ann-Christin
          Nykvist:
        </p>
        <p xml:id="i-5zH2iUSGzsXNxbB1mTbbor">
          Vilka åtgärder avser jordbruksministern att vidta för att genomföra
          riksdagens enhälliga beslut från den 22 maj 2002 om ändrade stödområdesgränser
          i Jämtland?
        </p>
      </div>
    </body>
  </text>
</TEI>
