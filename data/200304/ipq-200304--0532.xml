<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0532">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0532</head>
        <author who="i-VGuxFg9SBivesgRyVWVWkd">Kerstin-Maria Stalin</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>rättvist stödsystem för glutenintoleranta</topic>
        <docDate when="2004-05-19">den 19 maj</docDate>
        <status when="2004-06-18" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GR10532</external_id>
        <debate>
          <turn when="2004-06-18 12:25:55" duration="36">Lars Engqvist (S)</turn>
          <turn when="2004-06-18 12:26:27" duration="273">Kerstin-Maria Stalin (Mp)</turn>
          <turn when="2004-06-18 12:30:57" duration="226">Inger Lundberg (S)</turn>
          <turn when="2004-06-18 12:34:35" duration="169">Lars Engqvist (S)</turn>
          <turn when="2004-06-18 12:37:16" duration="138">Kerstin-Maria Stalin (Mp)</turn>
          <turn when="2004-06-18 12:39:27" duration="108">Inger Lundberg (S)</turn>
          <turn when="2004-06-18 12:41:08" duration="86">Lars Engqvist (S)</turn>
          <turn when="2004-06-18 12:42:26" duration="97">Kerstin-Maria Stalin (Mp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:532 av Kerstin-Maria Stalin (mp) till
          socialminister Lars Engqvist om rättvist stödsystem för glutenintoleranta
        </IPQ_title>
      </div>
      <div type="IPQuestionBody">
        <p xml:id="i-FQsdrJXBQeAGeJEGE6PoXz">
          Utredningarna om ersättning till personer med glutenintolerans
          har avlöst varandra sedan 1990 och ännu har inget beslut fattats.
          Det här är en stor folksjukdom som påverkar ohälsotal och sjukskrivningar.
          De produkter en glutenintolerant person behöver, för att ersätta
          de som innehåller gluten, kostar så mycket att många inte har
          råd att äta rätt kost. Det kan också vara så att man inte går
          till doktorn för att man inte tycker att det är någon idé. Många
          blir också feldiagnostiserade. Följderna blir bland annat mag-
          och tarmbesvär, trötthet, näringsbrist och i värsta fall reumatisk
          värk och infertilitet, vilket i sin tur kan leda till långtidssjukskrivningar.
          Varje gång en glutenintolerant får i sig gluten blir tarmens slemhinna
          inflammerad.
        </p>
        <p xml:id="i-EPH4CDmRWFJdgCLn5YqUDw">
          Barn upp till 16 år kan i dag få begränsat bassortiment av glutenfria
          specialprodukter på apotek. Livsmedelsanvisningen fungerar ungefär
          som när man får ett recept för medicin. Vid 16 års ålder upphör
          livsmedelsanvisningen och bostadsorten blir avgörande för om ekonomiskt
          stöd ska utgå.
        </p>
        <p xml:id="i-TirgbsQk76rv5BvHyZU1qd">
          Det råder stillestånd, då varken landsting, Apoteksbolaget, Läkemedelsverket
          eller producenter av glutenfria produkter tar initiativ till en
          utveckling i väntan på beslut om det framtida stödsystemet.
        </p>
        <p xml:id="i-Ln4tAYxpAWkYQVgHbuw2k5">
          I februari 2003 överlämnade Lars Grönwall utredningen Speciallivsmedel
          för barn och vuxna. Utredaren har utgått från ett noll-direktiv,
          det vill säga att samhällets nuvarande kostnader inte ska öka
          med ett nytt system för ersättning. Enligt Grönwall kostar det
          nuvarande ersättningssystemet ca 29 miljoner kronor. Dessutom
          tillkommer stora administrativa kostnader inom sjukvård och landsting
          samtidigt som miljön belastas, till exempel av transporter till
          och från apotek och så vidare. Grönwalls förslag innebär också
          att läkare och dietister inte längre behöver ägna stor tid åt
          förskrivning av speciallivsmedel. Resurser frigörs och de kan
          använda sin tid åt andra patienter.
        </p>
        <p xml:id="i-6cBaAgBzvWVHnMaQSdzNNY">
          Socialministern har i tidigare interpellation svarat att regeringen
          bereder frågan.
        </p>
        <p xml:id="i-UnW6aGS91tcu6XFDhWHs6A">
          Min fråga till socialministern är därför:
        </p>
        <p xml:id="i-CwkFaZUQax31WB1j664kz8">
          Vad avser ministern att göra för att förslaget i Lars Grönwalls
          rapport Speciallivsmedel för barn och vuxna ska genomföras?
        </p>
      </div>
    </body>
  </text>
</TEI>
