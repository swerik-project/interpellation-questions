<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0310">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0310</head>
        <author who="i-XxqQtZTdHUTphXEbUJ35Ss">Håkan Larsson</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>kollektivtrafik i glesbygd</topic>
        <docDate when="2004-02-19">den 19 februari</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GR10310</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:310 av Håkan Larsson (c) till statsrådet
          Ulrica Messing om kollektivtrafik i glesbygd
        </IPQ_title>
      </div>
      <div type="IPQuestionBody">
        <p xml:id="i-UudDxZ5xZqgBNmF1bVLeWn">
          Även i de glesbebyggda delarna av Sverige är det viktigt med
          en fungerande kollektivtrafik. Fungerande buss- eller tågförbindelser
          är inte sällan avgörande för att människor ska kunna välja att
          bo och leva i glesbygd. Det gäller exempelvis för arbetspendlare,
          ungdomar och äldre. Även när det gäller godstransporter till lokala
          företag har kollektivtrafiken en betydelsefull roll.
        </p>
        <p xml:id="i-ApMDnVifEiHzXVg7r7jd72">
          Under senare år har staten minskat sitt stöd till kollektivtrafik
          i de glesare delarna av landet, samtidigt som diesel- och fordonsskatterna
          har höjts. Eftersom kommuner och landsting är ekonomiskt hårt
          pressade har dessa i praktiken liten möjlighet att i detta läge
          öka sitt stöd till länstrafikbolagen.
        </p>
        <p xml:id="i-WsRqPz1iZd1czYj2229u84">
          I Jämtlands län har länstrafiken under åren 2001@2003 tvingats
          skära bort en fjärdedel av det tidigare trafikutbudet. Detta är
          mycket allvarligt. Därför var det en ljusglimt, om än en liten,
          när det i årets statsbudget finns ett särskilt stöd om 10 (tio)
          miljoner kronor för glesbygdstrafiken i de fyra nordligaste länen.
          För Jämtlands län beräknas detta innebära ett tillskott på 2,3
          miljoner kronor. (I sammanhanget kan nämnas att Centerpartiet
          anslår 100 extra miljoner för att stärka kollektivtrafiken i glesbygd.)
        </p>
        <p xml:id="i-3YjygaYjwoykd32ZiwFqe4">
          För några veckor sedan fick emellertid Länstrafiken i Jämtlands
          län ett brev från Rikstrafiken, där man förklarar att man av besparingsskäl
          måste skära ned stödet till Norrlandstrafiken med 8 (åtta) miljoner
          kronor. Fullföljs dessa planer ger alltså staten ca 2,3 miljoner
          kronor med ena handen för att sedan dra bort ca 2 miljoner kronor
          med den andra, via Rikstrafiken.
        </p>
        <p xml:id="i-2cmGMWv5mbfUnvDR663LwC">
          Ledningen för Länstrafiken i Jämtlands län är naturligtvis upprörd
          över statens agerande och i ett brev till statsrådet Messing frågar
          man sig: "På vilket sätt tror regeringen och Rikstrafiken att
          vi genom dessa kombinerade åtgärder kommer att kunna stärka vår
          finansiering och rätta trafikutbudet?" Länstrafiken upplever med
          rätta detta som "ett tråkigt nollsummespel".
        </p>
        <p xml:id="i-7ZgYJS5M4ANA3MEHo5pi1i">
          Mot denna bakgrund vill jag ställa följande fråga till statsrådet
          Ulrica Messing:
        </p>
        <p xml:id="i-SecVhbmxBhKzuDF8DMnWfX">
          Vilka åtgärder avser statsrådet att vidta för att ge länstrafikbolagen
          i de glesbebyggda norra delarna av Sverige möjlighet att utveckla,
          i stället för att som nu tvingas avveckla, sitt trafikutbud?
        </p>
      </div>
    </body>
  </text>
</TEI>
