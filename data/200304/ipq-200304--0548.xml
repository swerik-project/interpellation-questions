<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0548">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0548</head>
        <author who="i-UnkrZ3NAvoWXY6Krxbkudq">Tobias Krantz</author>
        <recipient who="i-HNvivTxAPySuVXe8X3z3LJ">Pär Nuder</recipient>
        <topic>regeringens strategi och prioriteringar i författningspolitiken</topic>
        <docDate when="2004-05-21">den 21 maj</docDate>
        <status when="2004-06-14" byWhom="Pär Nuder" byWhomId="i-HNvivTxAPySuVXe8X3z3LJ" status="answered">besvarad</status>
        <external_id source="rdwebb">GR10548</external_id>
        <debate>
          <turn when="2004-06-14 19:51:58" duration="138">Pär Nuder (S)</turn>
          <turn when="2004-06-14 19:54:08" duration="259">Tobias Krantz (Fp)</turn>
          <turn when="2004-06-14 19:58:24" duration="234">Pär Nuder (S)</turn>
          <turn when="2004-06-14 20:02:14" duration="255">Tobias Krantz (Fp)</turn>
          <turn when="2004-06-14 20:06:20" duration="214">Pär Nuder (S)</turn>
          <turn when="2004-06-14 20:09:50" duration="139">Tobias Krantz (Fp)</turn>
          <turn when="2004-06-14 20:11:59" duration="213">Pär Nuder (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:548 av Tobias Krantz (fp) till statsrådet
          Pär Nuder om regeringens strategi och prioriteringar i författningspolitiken
        </IPQ_title>
      </div>
      <div type="IPQuestionBody">
        <p xml:id="i-WcYYT5Si3hnN1Ct9Qe19km">
          Statsminister Göran Persson deklarerade i regeringsförklaringen
          i september 2003 att det var dags för en översyn av den svenska
          författningen. Därefter har, i början av innevarande år, inledande
          diskussioner förts mellan regeringen och riksdagens partier om
          den kommande tilltänkta grundlagsöversynens inriktning.
        </p>
        <p xml:id="i-3jowSiveJX5eN9uWZgKiEJ">
          Folkpartiet välkomnar den översyn av grundlagen som nu ska ske;
          det ligger väl i linje med den ståndpunkt som Folkpartiet driver.
          Det finns åtskilligt i regeringsformen som det finns all anledning
          att slå vakt om. Ett sådant inslag är exempelvis principen om
          proportionella val. Om den principen finns det också mycket stor
          politisk uppslutning.
        </p>
        <p xml:id="i-FNn5xV3pxJJX4SLFRC8pyw">
          Samtidigt bör det emellertid finnas utrymme för reformer på ett
          antal områden. Folkpartiet har vid flera tillfällen under våren
          angivit sina prioriteringar i den översyn av regeringsformen som
          ska inledas. Tre aspekter bör, enligt vår mening, särskilt analyseras
          under den kommande grundlagsöversynen. Det handlar, för det första,
          om hur den offentliga makten granskas. Under denna rubrik hör
          flera viktiga författningsfrågor hemma, bland annat riksdagens
          roll i förhållande till regeringen, förstärkt lagprövningsrätt
          och Europapolitikens förankring i riksdagen.
        </p>
        <p xml:id="i-8v4TgtDUuAkT1KZeMXUidw">
          En andra central aspekt rör det lokala självstyret. Det lokala
          självstyrets ställning måste bli tydligare. I syfte att nå det
          målet avser Folkpartiet bland annat att lyfta fram förslag på
          skilda valdagar för kommun, landsting och riksdag liksom inrättande
          av en kompetenskatalog för makt- och ansvarsfördelningen mellan
          skilda nivåer i det svenska folkstyret. En tredje kärnpunkt som
          grundlagsöversynen bör fokusera rör den enskilde medborgarens
          möjligheter att påverka i demokratin. För oss är frågan om ett
          mer renodlat personval av stor betydelse.
        </p>
        <p xml:id="i-7YBvaKjSBY84pcqrh4iKvx">
          Vad gäller formerna för grundlagsöversynen har Folkpartiet poängterat
          vikten av ett öppet förhållningssätt som inbjuder till bred samhällelig
          debatt. Föreningar, organisationer, den akademiska världen, det
          civila samhället i övrigt ska uppmuntras och ges möjligheter att
          aktivt delta i det offentliga samtalet om Sveriges nya grundlag.
          Folkpartiet har därvidlag pekat på att viss inspiration kan hämtas
          i den så kallade konventsmetoden, från det europeiska konvent
          som har arbetat fram ett förslag till ny författning för Europeiska
          unionen.
        </p>
        <p xml:id="i-2hiZvSiKdyh4PcB1MqM6f8">
          I och med att en översyn av regeringsformen nu inleds påbörjas
          ett arbete som, med alla dess olika faser inräknade, kan komma
          att uppgå till ett decennium. Det är, enligt Folkpartiets mening,
          viktigt att det inte leder till att det läggs en död hand över
          alla tänkbara reformer under de kommande tio åren. Skulle breda
          överenskommelser i författningsfrågor kunna nås under tiden måste
          det vara möjligt att också genomföra partiella reformer av grundlagen.
        </p>
        <p xml:id="i-4w7pjSXHgpc2RCZGgueyjZ">
          Med anledning av vad som ovan anförts vill jag ställa följande
          frågor till statsrådet rörande regeringens strategi och prioriteringar
          i författningspolitiken:
        </p>
        <p xml:id="i-Effv8BoCMq55X2sRZSuk7j">
          1. Vilka områden avser statsrådet att prioritera och genomföra
          reformer på i samband med den kommande grundlagsöversynen?
        </p>
        <p xml:id="i-9MHrxmBtrLvyPc2wDQFgcd">
          2. Vilka åtgärder avser statsrådet att vidta i syfte att stimulera
          till en bred samhällelig debatt om det som så småningom ska bli
          Sveriges nya grundlag?
        </p>
        <p xml:id="i-88E1gL86VRztwV4WdDAYj6">
          3. Vilken inställning har regeringen till partiella författningsreformer
          i samband med den grundlagsöversyn som nu ska inledas?
        </p>
      </div>
    </body>
  </text>
</TEI>
