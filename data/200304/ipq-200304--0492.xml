<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0492">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0492</head>
        <author who="i-UmhVhzFM3Rs65aFjMTgRvj">Anne-Marie Pålsson</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>etik i näringslivet</topic>
        <docDate when="2004-05-13">den 13 maj</docDate>
        <status when="unknown" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GR10492</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:492 av Anne-Marie Pålsson (m) till näringsminister
          Leif Pagrotsky om etik i näringslivet
        </IPQ_title>
      </div>
      <div type="IPQuestionBody">
        <p xml:id="i-4VeNoJdN38HbJiCBNRQkLf">
          Bristen på etik i det svenska näringslivet har vid upprepade
          tillfällen kritiserats av regeringen. För att kunna tillmötesgå
          näringslivets krav på skattesänkningar har därför statsråd krävt
          krafttag från näringslivets sida i syfte att återupprätta förtroendet
          för det.
        </p>
        <p xml:id="i-DFhZS3wURAmPfm4t2ycZMU">
          I dagarna har regeringens särskilda etikutredare före detta finansminister
          Erik Åsbrink @ inom ramen för etikkommissionens arbete @ presenterat
          en kod för bolagsstyrning. I denna ges riktlinjer för hur företagens
          ägare bör utöva sin ägarroll. Koden innehåller dock ej i detta
          avseende förslag till lagreglering utan handlar om rekommendationer
          för gott uppförande.
        </p>
        <p xml:id="i-V5kZuoDQvHfHrG3fj2E5Cn">
          I koden ges bland annat rekommendation angående ersättning till
          ledande befattningshavare. Bolagen rekommenderas att visa största
          öppenhet i detta avseende. Information angående principerna för
          ersättning ska finnas i kallelsen till bolagets årsstämma.
        </p>
        <p xml:id="i-Gz6amvbUa1r22SLCm1T4Ex">
          Regeringen har därtill själv klubbat igenom riktlinjer för statens
          ägarpolitik. Dessa finns att läsa i en skrift av Regeringskansliet
          med det passande namnet Statens Ägarpolitik. Där redovisas de
          krav som regeringen ställer på statliga bolagen vad avser krav
          på öppenhet. Ersättningar till ledande befattningshavare ska @
          specificerat per person - redovisas i bolagens årsredovisningar
          enligt denna regeringens princip.
        </p>
        <p xml:id="i-FpYedZMbnNhQ43cRRQookp">
          Enligt en genomgång av Dagens industri, 28 april 2004, trotsar
          hälften av de statliga bolagen detta krav. Bland dem märks det
          bolag som leds av Göran Perssons hustru @ Anitra Steen. Vad avser
          Systembolaget anges bara den totala ersättningen med andra ord
          inte uppdelningen på varje person i ledningen.
        </p>
        <p xml:id="i-UaLa1u4RVmxcvCTMtboVDb">
          I anvisningarna anges också rekommendationer rörande bolagets
          kostnader för pensionsvillkoren för bolagets ledning och kostnaden
          för denna. Avgiftsbestämda pensioner rekommenderas och som ett
          riktmärke anges att " avgiften inte bör överstiga 30 % av den
          fasta lönen".
        </p>
        <p xml:id="i-9h1EUR3nxEeP4BP4JurknA">
          Även på denna punkt trotsar Systembolaget regeringens rekommendationer.
          Enligt årsredovisningen framgår att pensionsavgiften för bolagets
          vd år 2003 överstiger 50 % av vd:s inkomst. För 2002 utgjorde
          pensionsavgiften en ännu större andel av inkomsten.
        </p>
        <p xml:id="i-YFSSPqWvGVPa6jDC34tLyT">
          Men borde inte de statliga företagen, i vilka regeringen påtagit
          sig rollen att utöva ägaransvaret, gå före? Borde med andra ord
          inte dessa visa särskilt stor lyhördhet visavi de krav på "gott
          uppförande" som regeringen kräver av det privata näringslivet?
        </p>
        <p xml:id="i-Lf7mwaRdkZTYpw9ao7T17z">
          Och borde inte dessa krav särskilt gälla Systembolaget? Detta
          bolag har statsministerns hustru @ Anitra Steen som vd. Styrelsens
          ordförande Olof Johansson ledde det parti som var regeringens
          stödparti under saneringen av de svenska finanserna och för detta
          lojala arbete står Göran Persson i skuld till Olof Johansson.
          Till detta kan läggas att en rad personer i Systembolagets nuvarande
          och tidigare styrelse stått och står Göran Persson nära. Detta
          finmaskiga nät av vänskapsband och ömsesidiga beroende gör att
          kraven på gott uppförande bör ställas särskilt högt för att förtroendet
          inte ska rubbas.
        </p>
        <p xml:id="i-93a2jYWbPYMoVaZc4thLQU">
          Julius Ceasar förstod betydelsen av förtroende. Enligt historien
          skilde han sig från sin hustru, som följd av en incident som var
          oskyldig men som skulle kunna vara komprometterande, med de numera
          bevingade orden: Caesars hustru får inte misstänkas. Ingen skugga
          av misstanke fick falla över ledaren för ett imperium eller hans
          hustru. Gäller detta inte än i dag och också ledare för mindre
          riken än Romarriket?
        </p>
        <p xml:id="i-D4j59r9aqMKJ1UQEFMvDhe">
          Jag vill mot bakgrund av ovan anförda fråga näringsminister Leif
          Pagrotsky, om han är av den uppfattningen att statliga bolag bör
          föregå med gott intresse för att regeringens uppfattning i etikfrågan
          ska vara trovärdig och om detta inte särskilt gäller Systembolaget.
        </p>
      </div>
    </body>
  </text>
</TEI>
