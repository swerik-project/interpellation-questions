<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0517">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0517</head>
        <author who="i-QKE6ihmLRJvwhV4neD6h7b">Erik Ullenhag</author>
        <recipient who="i-3kVCtR7mCK6mW2F6oaBMR5">Göran Persson</recipient>
        <topic>ansvar för tortyr och förnedrande behandling</topic>
        <docDate when="2004-05-19">den 19 maj</docDate>
        <status when="2004-06-15" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GR10517</external_id>
        <debate>
          <turn when="2004-06-15 11:02:41" duration="399">Laila Freivalds (S)</turn>
          <turn when="2004-06-15 11:09:16" duration="265">Erik Ullenhag (Fp)</turn>
          <turn when="2004-06-15 11:13:38" duration="258">Lars Bäckström (V)</turn>
          <turn when="2004-06-15 11:17:50" duration="251">Yvonne Ruwaida (Mp)</turn>
          <turn when="2004-06-15 11:21:57" duration="199">Göran Lindblad (M)</turn>
          <turn when="2004-06-15 11:25:12" duration="177">Helena Bargholtz (Fp)</turn>
          <turn when="2004-06-15 11:28:05" duration="267">Laila Freivalds (S)</turn>
          <turn when="2004-06-15 11:32:28" duration="271">Erik Ullenhag (Fp)</turn>
          <turn when="2004-06-15 11:36:53" duration="245">Lars Bäckström (V)</turn>
          <turn when="2004-06-15 11:40:51" duration="248">Yvonne Ruwaida (Mp)</turn>
          <turn when="2004-06-15 11:44:52" duration="122">Göran Lindblad (M)</turn>
          <turn when="2004-06-15 11:46:50" duration="137">Helena Bargholtz (Fp)</turn>
          <turn when="2004-06-15 11:49:01" duration="272">Laila Freivalds (S)</turn>
          <turn when="2004-06-15 11:53:30" duration="152">Erik Ullenhag (Fp)</turn>
          <turn when="2004-06-15 11:55:58" duration="147">Lars Bäckström (V)</turn>
          <turn when="2004-06-15 11:58:19" duration="124">Yvonne Ruwaida (Mp)</turn>
          <turn when="2004-06-15 12:00:20" duration="168">Laila Freivalds (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:517 av Erik Ullenhag (fp) till statsminister
          Göran Persson om ansvar för tortyr och förnedrande behandling
        </IPQ_title>
      </div>
      <div type="IPQuestionBody">
        <p xml:id="i-Ksh76BRV5YeoMNbXrKNB4p">
          Den 18 december 2001 avvisades de asylsökande egyptierna Ahmed
          Agiza och Mohammad al-Zery från Sverige. Det var regeringen som
          fattade avvisningsbeslutet. Beslutet fattades trots att Migrationsverket
          slagit fast att de två egyptierna riskerade att utsättas för tortyr
          i hemlandet. Bakgrunden till avvisningsbeslutet var att den egyptiska
          regeringen begärt dem utlämnade på den grunden att de var terrormisstänkta
          i hemlandet.
        </p>
        <p xml:id="i-HgrkqBCEptDwMdf2mpMVec">
          Sverige är folkrättsligt förpliktat att inte utlämna någon som
          riskerar att drabbas av tortyr. Regeringens försvar för sitt brott
          mot internationell rätt har varit att Utrikesdepartementet (UD)
          förhandlat fram ett i sammanhanget unikt avtal med den egyptiska
          regeringen. I avtalet slogs bland annat fast att männen inte skulle
          torteras och att de skulle få en rättvis rättegång.
        </p>
        <p xml:id="i-HCejfKpDymCL7CyW4v6vBB">
          I efterhand har det dock visat sig att de egyptiska männen utsatts
          för övergrepp dels i samband med avvisningen från Sverige, dels
          i Egypten.
        </p>
        <p xml:id="i-SDspXDd2Hy2p29YuNJnh5c">
          Enligt uppgifter i TV 4:s Kalla fakta har avvisningen utförts
          av maskerade amerikanska agenter och transporten skett med ett
          amerikanskt plan. Om de uppgifter som framkommit stämmer kan transporten
          till Egypten inte beskrivas på annat sätt än förnedrande behandling.
          Fångarna fick kläderna sönderklippta, ett stolpiller uppkört i
          anus och försågs med blöjor. I planet försågs de med ögonbindel,
          huva och hängdes upp i specialgjorda selar.
        </p>
        <p xml:id="i-5FZgBChoJtSFYmrFsk93Aj">
          Den amerikanska människorättsorganisationen Human Rights Watch
          har slagit fast att de bägge egyptierna torterats i hemlandet.
          Enligt en rapport som publicerades i maj i år anser organisationen
          att den svenska regeringen genom avvisningsbeslutet är medskyldig
          till tortyr. I efterhand menar också UD, genom statssekreterare
          Hans Dahlgren, enligt TT, att rättsprocessen mot de bägge männen
          i Egypten inte varit rättvis. Det avtal som regeringen slutit
          med Egypten har således brutits.
        </p>
        <p xml:id="i-TU4GefDcqHwfB5ozdKKf2s">
          Självklart ska kampen mot terrorism vara högt prioriterad och
          terrorister ska dömas till ansvar för sina brott. Ett tätare polissamarbete,
          i första hand inom EU, är avgörande för att lyckas bygga upp ett
          effektivt skydd mot terrordåd. Men det är centralt att demokratiska
          staters försvar för det öppna samhället sker med demokratiska
          medel och respekt för mänskliga rättigheter. Om uppgifterna om
          den förnedrande behandlingen av de två egyptierna i samband med
          att de avvisades från Sverige är korrekta har Sverige använt medel
          som inte är värdigt ett demokratiskt land.
        </p>
        <p xml:id="i-94REwZe6ZsaMez5nqnDv14">
          Sverige har dessutom gjort sig skyldig till brott mot internationell
          rätt genom avvisningen. Human Rights Watch har konstaterat att
          Sverige är medskyldig till tortyren av de två egyptierna. UD förnekar
          dock genom kabinettssekreterare Hans Dahlgren allt ansvar för
          behandlingen av männen eftersom det inte är Sverige som torterat
          fångarna.
        </p>
        <p xml:id="i-9J92AusARx2RaN9gtaDG4Z">
          Det är förvisso sant att Sverige inte torterat fångarna. Men
          den svenska regeringen beslutade att avvisa männen trots att Migrationsverket
          gjorde bedömningen att de sannolikt skulle utsättas för tortyr
          i hemlandet. Regeringens försvar för beslutet har hitintills varit
          det unika avtal som slöts med Egypten. Denna argumentation är
          mycket bekymmersam. Om avtal med regimer som kränker mänskliga
          rättigheter skulle göra att stater kunde smita undan ansvar för
          att ge människor skydd skulle det leda till att hela asylrätten
          undergrävdes. Om den svenska regeringen anser avvisningen berättigad
          genom de "garantier" den fick av Egypten varför skulle inte stater
          kunna sluta avtal med länder som Nordkorea och Iran och avvisa
          människor som riskerade förföljelse till dessa skurkstater?
        </p>
        <p xml:id="i-Fa85vST2FAFAPh6wwtSwB7">
          Den mycket beklagliga slutsatsen av avvisningen av de två egyptierna
          är att den svenska regeringen är medskyldig till att de utsattes
          för förnedrande behandling i samband med transporten från Sverige
          och att de senare torterats och förvägrats en rättvis rättegång
          i Egypten.
        </p>
        <p xml:id="i-68EcToT1bssY5xargmodU7">
          Mot bakgrund av det anförda vill jag ställa följande frågor till
          statsminister Göran Persson:
        </p>
        <p xml:id="i-Vv6Q9vv8U1NaB8DgHSay4g">
          1. Avser statsministern att ta upp samtal med USA om hur de två
          egyptierna behandlades i samband med avvisningen från Sverige?
        </p>
        <p xml:id="i-XSyVYakGPCLgwNFLzJuG65">
          2. Avser statsministern att vidta åtgärder för att se till att
          den svenska regeringen inte kommer att sluta liknande avtal med
          regimer som allvarligt kränker mänskliga rättigheter?
        </p>
        <p xml:id="i-EtzvrbSZ9JYti98CmifzGo">
          3. Hur avser den svenska regeringen att agera för att stödja
          de två egyptierna om det visar sig att den svenska regeringen
          är medansvarig för att de drabbats av tortyr?
        </p>
      </div>
    </body>
  </text>
</TEI>
