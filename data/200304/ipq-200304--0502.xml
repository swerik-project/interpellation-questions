<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0502">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0502</head>
        <author who="i-NzHKC9iUGaf1xUAcp3VKCA">Inger Lundberg</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>resurscentrum för lokal mobilisering</topic>
        <docDate when="2004-05-18">den 18 maj</docDate>
        <status when="2004-06-02" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GR10502</external_id>
        <debate>
          <turn when="2004-06-02 09:15:13" duration="217">Mona Sahlin (S)</turn>
          <turn when="2004-06-02 09:18:46" duration="214">Inger Lundberg (S)</turn>
          <turn when="2004-06-02 09:22:14" duration="112">Mona Sahlin (S)</turn>
          <turn when="2004-06-02 09:24:00" duration="276">Inger Lundberg (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:502 av Inger Lundberg (s) till statsrådet
          Mona Sahlin om resurscentrum för lokal mobilisering
        </IPQ_title>
      </div>
      <div type="IPQuestionBody">
        <p xml:id="i-YKYUMBQVJcXzmmAS9GaU2s">
          Stiftelsen Cesam i Örebro bildades 1984 på initiativ av den samhällsmedicinska
          enheten vid dåvarande regionssjukhuset i Örebro. Bakgrunden var
          att läkare och socialarbetare vid "Samhällsmedicin" såg behovet
          att stärka främst utsatta föräldrars möjligheter till inflytande
          och delaktighet. Stiftelsen, som nu är en helt landstingsägd och
          uppdragsfinansierad verksamhet har som mål att vara ett nationellt
          kompetenscentrum för demokrati i praktiken grundad på samhällsarbetets
          teori och praktik.
        </p>
        <p xml:id="i-Ke3MyLDfFSNVTUetb58SQP">
          Stiftelsen har mycket gott renommé och har bidragit med insatser
          på mer än 200 orter i Sverige, främst i större bostadsområden
          och på uppdrag av såväl lokala folkrörelser, mindre och större
          kommuner som statliga verk och europeiska nätverk. Man samarbetar
          sedan 15 år tillbaka tillsammans med 12 nationella metodcentrum
          i Europa inom ramen för Combined European Bureau for Social Development,
          där Cesam har vice ordförandeskapet. Till skillnad från flera
          av sina systerorganisationer saknar dock Cesam statlig basfinansiering,
          vilket lett till att organisationen på senare tid tvingats att
          skära ned sin verksamhet kraftigt.
        </p>
        <p xml:id="i-WUojrUjrhHFLks4HeTWSKt">
          Bakgrunden till det arbete med lokal utveckling och mobilisering,
          som drivs i stiftelsens regi är insikten att alla människor och
          särskilt de grupper, som har särskilda behov av stöd, bär på egna
          resurser och ökar sina möjligheter till ett gott liv om de blir
          delaktiga i samhällsutvecklingen. Det gäller inte minst barnfamiljerna
          och den betydelse för barns uppväxt det har om barnens föräldrar
          engageras.
        </p>
        <p xml:id="i-CX6g5vc1VJG2AVywsyp8uQ">
          Behovet av insatser för lokal mobilisering markerades av Demokratiutredningen
          SOU 2000:1,där utredningen under rubriken Resurscentra för lokal
          mobilisering i stadsmiljö skriver följande:"Med stöd i våra undersökningar
          om en tilltagande politisk ojämlikhet mellan medborgare med utländsk
          bakgrund och andra svenskar vill vi understryka behovet av att
          utveckla nya slags gemensamma organ inom områden, där det politiska
          utanförskapet breder ut sig. Med tillfredställelse har vi noterat
          de utomordentliga initiativ som runtom i landet tas av. för att
          ersätta marginalisering med delaktighet. Det är viktigt att erfarenheter
          av det slaget dokumenteras och sprids. Lika viktigt som det arbete
          som utförs av Folkrörelserådet Hela Sverige ska leva, lika viktigt
          är att det finns en motsvarighet som uppmuntrar former för deltagande
          och inflytande inom städer och större kommuner. På nationell nivå
          bör resurscentra för lokal mobilisering därför stödjas."
        </p>
        <p xml:id="i-MEGRkLsCkfFKkB32T1QDWR">
          Vikten av lokal mobilisering har också aktualiserats av Ansvarskommittén
          i dess nyligen avgivna delbetänkande, där kommittén skriver om
          "Medborgerligt medskapande" och uttrycker behovet av en analys
          av hur medborgarnas eget ansvar, kapacitet och engagemang, individuellt
          och kollektivt, kan tas till vara i välfärdsproduktionen.
        </p>
        <p xml:id="i-B9qJrGJ4tVhSuFwWkegJGY">
          Allt talar för att goda former för lokal mobilisering behövs
          mer än kanske någonsin tidigare och att detta är ett långsiktigt
          arbete, som behöver stöd i metodutveckling och erfarenhetsöverföring.
          Det finns gott fog för att påstå att Stiftelsen Cesam i Örebro
          med dess långa erfarenhet och väl upparbetade samarbete med motsvarande
          organisationer i Europa väl skulle fylla rollen av ett nationellt
          resurscentrum för lokal mobilisering. I dag brottas Stiftelsen
          Cesam med problemet att vara helt uppdragsfinansierad. Detta är
          till allvarligt förfång för dess möjligheter att utvecklas och
          förhindrar den angelägna rollen som nationellt kompetenscentrum.
        </p>
        <p xml:id="i-6eGTuFbKJT3QZiPgA6u2WQ">
          Jag vill därför fråga statsrådet Sahlin om hon är beredd att
          pröva förutsättningarna för ett statligt stöd till basfinansiering
          av ett nationellt resurscentrum för lokal mobilisering.
        </p>
      </div>
    </body>
  </text>
</TEI>
