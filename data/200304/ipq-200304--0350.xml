<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0350">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0350</head>
        <author who="i-43NmWWYd8vEgZrkoXWWCXx">Rosita Runegrund</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>anhörigvården</topic>
        <docDate when="2004-03-12">den 12 mars</docDate>
        <status when="unknown" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GR10350</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:350 av Rosita Runegrund (kd) till socialminister
          Lars Engqvist om anhörigvården
        </IPQ_title>
      </div>
      <div type="IPQuestionBody">
        <p xml:id="i-MVc3CgwMyS32hPVAahMwJW">
          Utvecklingen inom vården och omsorgen har medfört att anhöriga
          fått ta ett ökat ansvar för de äldres vård och omsorg. Denna utveckling
          bekräftas i en nyligen publicerad lägesrapport av Socialstyrelsen.
          I rapporten varnas för att "välfärdsystemet skulle rämna om anhörigas
          benägenhet att vårda skulle avta."
        </p>
        <p xml:id="i-UrYJv4KbgCuyZsqLZjfyqB">
          Socialstyrelsen har tidigare kunnat visa att det förekommer en
          omfattande "anhörigprövning" vid biståndshandläggning av hemtjänstinsatser.
          Som ett villkor för att erhålla hjälp, prövas i många kommuner
          om inte insatsen kan tillhandahållas av make/maka eller samboende
          eller av någon annan anhörig utanför hemmet. Resultaten visar
          att det förekommer en systematisk prövning av anhörigas ansvarstagande
          för vård och omsorg, vilket naturligtvis inte har stöd i lagen.
        </p>
        <p xml:id="i-TyKezTxZNkmiRZZFDRZWHk">
          Till bilden hör att inom den kommunala äldreomsorgen erbjuds
          allt färre platser jämfört med tidigare. Under åren 2002 - 2005
          beräknas antalet platser i särskilda boenden minska med 13 500.
          Kommunerna har dessutom blivit alltmer restriktiva med att bevilja
          insatser av servicekaraktär, såsom skötsel av hem och inköp.
        </p>
        <p xml:id="i-4PnveZfQZNsxSM3V8DrXYT">
          I förlängningen riskerar den här utvecklingen att leda till ett
          ifrågasättande av den solidariska finansieringen av vård och omsorg.
        </p>
        <p xml:id="i-3TYq9ouWQ9WVJoRziiKCPg">
          Utgångspunkten borde vara att se och erkänna familjens och de
          närståendes roll och funktion i vården av äldre, sjuka eller funktionshindrade.
          Anhörigvårdare är en stor tillgång och har rätt till olika former
          av stöd, information och handledning för att kunna ta på sig vårduppgifter
          som annars skulle utföras av vårdpersonal med flera års utbildning.
        </p>
        <p xml:id="i-QfYThdLaCBqqvjMrPeXta5">
          Riksdagen beslutade 1998 om statliga stimulansbidrag som utgavs
          under tre år - Anhörig 300 - vilka tillkom med anledning av den
          nationella handlingsplanen för äldrepolitiken. De anvisade medlen
          var avsedda att påskynda utvecklingen av olika stödformer för
          anhörigvårdare. Inriktningen på arbetet var att åstadkomma en
          varaktig kvalitetshöjning i det stöd som kommunerna erbjuder anhöriga
          och närstående.
        </p>
        <p xml:id="i-7UC2zxFkbCAaNBuNqFND6R">
          Det samlade omdömet är att dessa stödinsatser var lyckade. Erfarenheten
          visar dock att tillfälliga statsbidrag ökar engagemanget i kommunerna,
          men att detta tyvärr ofta dör ut i och med att statsbidraget upphör.
          Någon förlängning av projektet Anhörig 300 har regeringen inte
          velat gå med på. Inte heller finns några nya pengar till anhörigorganisationer
          specificerade.
        </p>
        <p xml:id="i-T6QgWonbfZe39sury51H98">
          Situationen för många anhörigvårdare är uppenbarligen ohållbar.
          Det duger inte att passivt lita till effekterna av avslutade projekt.
          Nu krävs mer konkreta åtgärder som kan förbättra samhällets stöd
          till anhörigvårdarna.
        </p>
        <p xml:id="i-PnWDZRsz87hNWgAp4BoWZe">
          En sådan åtgärd vore att - i enlighet med Socialtjänstutredningen
          SOU 1999:97 @ skärpa socialtjänstlagen. Den nuvarande bestämmelsen
          i 5 § SoL säger att socialnämnden bör genom stöd och avlösning
          underlätta för dem som vårdar närstående. Anhörigstödet är så
          viktigt att det bör bli en särskilt reglerad skyldighet för socialtjänsten
          att ge ett sådant stöd. Kristdemokraterna vill byta ut ordet bör
          mot ordet skall i 5 § SoL.
        </p>
        <p xml:id="i-7njqdba7iGsvcRAsuUv31q">
          Ett ställningstagande i riksdagen från 2002 mynnade ut i ett
          tillkännagivande till den socialdemokratiska regeringen att en
          analys av de ekonomiska konsekvenserna av en sådan lagändring
          skulle göras. Regeringen skulle också redovisa förslag till alternativa
          lagregleringar i avsikt att ytterligare stödja anhöriga. Denna
          beställning från riksdagen är inte utförd.
        </p>
        <p xml:id="i-NAFG8KT9x9t4zxUdyJJJMU">
          Mina frågor är:
        </p>
        <p xml:id="i-XUd26LrcNTCTXLTP1wpCxj">
          Avser socialminstern att vidta åtgärder med anledning av situationen
          inom anhörigvården?
        </p>
        <p xml:id="i-Pwh2SCi1oo7nVW1kmmwZQJ">
          Avser socialministern att vidta åtgärder för att förvalta och
          utveckla arbetet med stimulansbidragen?
        </p>
        <p xml:id="i-8qRDwzJYk3GnVhsSNgUsF1">
          Avser socialministern att vidta åtgärder för att byta ut ordet
          bör mot ordet skall i 5 § SoL?
        </p>
      </div>
    </body>
  </text>
</TEI>
