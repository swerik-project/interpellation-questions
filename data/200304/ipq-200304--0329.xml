<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0329">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0329</head>
        <author who="i-UmSX9m2mxvWevquvVduNpz">Anne-Marie Ekström</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>distanshandel inom EU över Internet</topic>
        <docDate when="2004-03-05">den 5 mars</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GR10329</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:329 av Anne-Marie Ekström (fp) till finansminister
          Bosse Ringholm om distanshandel inom EU över Internet
        </IPQ_title>
      </div>
      <div type="IPQuestionBody">
        <p xml:id="i-EvFPsrLQBhqeZWrjtVF1N7">
          Rädslan för att handla över Internet har avtagit och alltfler
          privatpersoner nyttjar nu detta sätt att köpa sina varor. Detta
          medför också att det tillkommer alltfler företag som bedriver
          handel över Internet. Var företaget är placerat och har sitt lager
          rent fysiskt har ingen betydelse. Det kan vara i Sverige eller
          till exempel i något annat EU-land.
        </p>
        <p xml:id="i-2ZBYgw8mFX6b44iASf8eLa">
          Det som kan orsaka problem är vilken moms en privatkund ska betala
          om försäljningen sker från ett annat EU-land. Den privatperson
          som handlar en vara i ett annat EU-land och själv fraktar hem
          den betalar den moms som gäller i respektive land. Däremot ska
          den svenska privatperson som handlar en vara över Internet betala
          svensk moms oavsett om han eller hon handlar varan från Sverige
          eller något annat EU-land.
        </p>
        <p xml:id="i-WVpzZK3FjGYHJqaLv6fYQY">
          Inom EU finns en regel som säger att vid distanshandel inom EU
          ska det företag i ett EU-land som säljer för mer än ett så kallat
          tröskelvärde till privatkunder i ett annat EU-land registrera
          ett momskonto i köparlandet. I Sverige är tröskelvärdet 320 000
          kr.
        </p>
        <p xml:id="i-Q94u7jzUZVgdvkKpiVyWkk">
          Eftersom Sverige tillhör de länder som har den högsta momssatsen
          inom EU så är det viktigt att de företag som vänder sig till den
          svenska marknaden verkligen säljer sina produkter till svensk
          momssats, i annat fall kommer de svenska företag som också bedriver
          distanshandel att utsättas för otillbörlig konkurrens. I dag är
          det mycket svårt att följa upp vilka företag från andra EU-länder
          som säljer via Internet och som överskrider tröskelvärdet men
          inte har öppnat momskonto i Sverige. Enligt skatteverket så är
          det enda sättet att hitta eventuella smitare genom att surfa på
          Internet. För de företag som tar ut och redovisar riktig moms
          är det otillfredsställande att det inte finns ordentliga möjligheter
          att följa upp de lagregler som gäller.
        </p>
        <p xml:id="i-WKUrL7j9MbRTt1RDRMUJjb">
          Med tanke på att distanshandeln växer borde det vara en viktig
          fråga att det inom EU förs diskussioner hur man ska undvika konkurrenssnedvridning.
          Denna fråga är särskilt angelägen för Sverige eftersom svenska
          företag riskerar att hamna i underläge eftersom den svenska momsen
          är en av de högsta inom Europa.
        </p>
        <p xml:id="i-2qrxaWFfRYmNS97drUo8Bc">
          1. Vilka åtgärder avser finansministern att vidta för att frågan
          om moms vid distanshandel över Internet prioriteras högre inom
          EU?
        </p>
        <p xml:id="i-3aNTks7688LgPYNyyTW5PE">
          2. Vilka åtgärder avser finansministern att vidta för att svenska
          Internethandelsföretag inte utsätts för otillbörlig konkurrens?
        </p>
      </div>
    </body>
  </text>
</TEI>
