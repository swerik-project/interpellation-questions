<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0076">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0076</head>
        <author who="i-2aZQBvMx8o6ihusfvExbt8">Alice Åström</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>kampen mot terrorismen</topic>
        <docDate when="2003-11-05">den 5 november</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR1076</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:76 av Alice Åström (v) till justitieminister
          Thomas Bodström om kampen mot terrorismen
        </IPQ_title>
      </div>
      <div type="IPQuestionBody">
        <p xml:id="i-V5uwdyVPUCNzuPuX6acb7g">
          Efter händelserna i New York den 11 september 2001 greps världen
          av panik. Ett antal nya lagar trädde i kraft med rasande hastighet
          och när dessa lagar skrevs kan ingen påstå att rättssäkerhet eller
          hänsyn till individens integritet stod i fokus. Efter önskemål
          från USA lovade EU dessutom att efterleva vissa krav på lagstiftning
          och andra åtgärder enligt den så kallade "scoreborden" som innehåller
          ett femtiotal krav. Hur många av dessa som genomförts är oklart.
          Debatten om EU:s så kallade terroristlista har också varit het
          och även i detta sammanhang har det varit USA som drivit på för
          att föra upp organisationer och enskilda personer.
        </p>
        <p xml:id="i-PcTCAiFY5UQaP6Dw6nQsQm">
          I Sverige har nyligen den hårt kritiserade terroristlagen prövats
          för första gången. Eftersom lagen inte tidigare testats är det
          inte enkelt att hitta rätt men det är samtidigt klart att lagens
          kriterier är mycket otydliga. Denna lag är ett resultat av de
          panikåtgärder som vidtagits efter terrordåden i USA.
        </p>
        <p xml:id="i-Pes8FR1NDu13SGnxjcZ1tc">
          I eftertankens kranka blekhet kommer det nu rapport efter rapport
          som visar brister i den hastigt genomförda lagstiftningen. Den
          mest allvarliga kritiken kommer från interpolchefen Ronald K Noble.
          Han hävdar att en övernitisk tillämpning av lagarna drabbar enskilda
          på ett mycket kränkande sätt. Han inskärper att regeringarna nu
          måste se till att lagarna inte utövas på ett diskriminerande sätt.
        </p>
        <p xml:id="i-ndKTp2LhHogpBDGBuafQT">
          Kanada utfärdade redan tidigt varningar till kanadensiska medborgare
          med arabiskt ursprung att resa till USA eftersom det fanns stor
          risk för att de skulle bli avvisade eller ofrivilligt kvarhållna
          och registrerade enbart på grund av sitt ursprung. Svenska myndigheter
          har inte utfärdat motsvarande varningar.
        </p>
        <p xml:id="i-TKwnFfC8Va3C3qk9DBfLrp">
          Mina frågor till ministern blir således följande:
        </p>
        <p xml:id="i-Y6mfVsbkuCawJtkCUMN66m">
          1. Avser ministern att aktivt följa upp terroristlagarnas tillämpning
          för att förvissa sig om att svenska medborgare inte blir diskriminerade
          i Sverige eller utomlands?
        </p>
        <p xml:id="i-RyeHQKYfmbfuGrmonm7CwF">
          2. Avser ministern, med anledning av den kritik som nu framförs,
          ompröva Sveriges ställning i förhållande till den så kallade "scoreborden"?
        </p>
      </div>
    </body>
  </text>
</TEI>
