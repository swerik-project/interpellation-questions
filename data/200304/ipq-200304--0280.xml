<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0280">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0280</head>
        <author who="i-KtELEJ9HytY7HFgQExEzLq">Sven Bergström</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>ett ökat tågresande</topic>
        <docDate when="2004-02-04">den 4 februari</docDate>
        <status when="2004-02-10" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GR10280</external_id>
        <debate>
          <turn when="2004-02-10 14:27:37" duration="206">Ulrica Messing (S)</turn>
          <turn when="2004-02-10 14:30:59" duration="262">Sven Bergström (C)</turn>
          <turn when="2004-02-10 14:35:17" duration="173">Lars-Ivar Ericson (C)</turn>
          <turn when="2004-02-10 14:38:07" duration="225">Viviann Gerdin (C)</turn>
          <turn when="2004-02-10 14:41:49" duration="222">Annika Qarlsson (C)</turn>
          <turn when="2004-02-10 14:45:28" duration="260">Ulrica Messing (S)</turn>
          <turn when="2004-02-10 14:49:43" duration="260">Sven Bergström (C)</turn>
          <turn when="2004-02-10 14:54:00" duration="90">Lars-Ivar Ericson (C)</turn>
          <turn when="2004-02-10 14:55:26" duration="141">Viviann Gerdin (C)</turn>
          <turn when="2004-02-10 14:57:43" duration="252">Ulrica Messing (S)</turn>
          <turn when="2004-02-10 15:01:52" duration="146">Sven Bergström (C)</turn>
          <turn when="2004-02-10 15:04:10" duration="61">Ulrica Messing (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:280 av Sven Bergström (c) till statsrådet
          Ulrica Messing om ett ökat tågresande
        </IPQ_title>
      </div>
      <div type="IPQuestionBody">
        <p xml:id="i-3sXdjDP2ABmqSNd1QsjtDK">
          Om de mål för transportpolitiken som riksdagen fastslagit vad
          gäller till exempel trafiksäkerhet, miljöhänsyn och regional utveckling
          ska kunna uppfyllas måste betydande förändringar till stånd. År
          2003 blev dessvärre ännu ett år där ambitionen att minska antalet
          dödade och svårt skadade på våra vägar inte uppfyllts.
        </p>
        <p xml:id="i-136uXoVjzSfYxQXpJEK6Ag">
          Utöver de trafiksäkerhetshöjande åtgärder som är nödvändiga på
          våra vägar behöver kollektivtrafiken med buss och tåg utvecklas
          för att vi ska närma oss de transportpolitiska målen. Därför är
          det mycket olyckligt att förutsättningarna för en utvecklad tågtrafik
          på våra järnvägar på många sätt försämras.
        </p>
        <p xml:id="i-B69TqAw43swZ9QUow4f5Xv">
          SJ, som svarar för en helt dominerande del av den interregionala
          tågtrafiken, vidtar åtgärder som inte förefaller gynna ett ökat
          resande. Exempel på detta är aviserade stora höjningar av priset
          på årskort som är mycket viktiga för arbetspendling i många regioner,
          till exempel i Gävleborgs län. Samtidigt försvinner tåg som är
          strategiskt viktiga för arbets- och studiependling. I andra delar
          av landet, i till exempel Värmland och Dalsland, upphör tågen
          att stanna.
        </p>
        <p xml:id="i-7woZHus4VjjEth1Js6KSxM">
          Under senare år har också många järnvägsstationer avbemannats
          och möjligheterna att köpa färdbiljetter till tågresor, både till
          lokala resor och fjärresor försämrats. I bland annat Blekinge
          ersattes nedlagda järnvägsstationer med biljettautomater utanför
          stationerna, där man kunde köpa tågbiljetter med bankkort eller
          kreditkort för tågresorna. Tågbiljetter kan också beställas via
          telefon eller Internet och hämtas och betalas hos ett ATG-ombud.
        </p>
        <p xml:id="i-2DdqzNLwCSa4sUuxtcaM83">
          I Blekinge har SJ sedan den 1 januari 2004 slutat med försäljning
          av tågbiljetter för lokala och regionala tågresor i Blekinge och
          Skåne via de biljettautomater som funnits utanför järnvägsstationerna
          de senaste åren. Efter den 1 januari 2004 måste tågresenärer från
          stationerna längs Blekinge kustbana, med något undantag, köpa
          sina tågbiljetter (kontantbiljetter) för lokala resor av tågpersonalen
          ombord på tågen. En enkel tågbiljett inköpt ombord på tåget kostar
          10 kr mer än ordinarie pris, upp till 70 kr, och för biljetter
          som kostar 70 kr och uppåt blir tillägget 30 kr. Många tågresenärer
          anser att man efter den 1 januari 2004 får betala straffavgifter
          till SJ, för de inköpta biljetterna ombord på tågen på grund av
          de indragna biljettautomaterna vid järnvägsstationerna.
        </p>
        <p xml:id="i-RkiMZh3QURAL9KBArr14yU">
          Dessa ökade biljettkostnader drabbar särskilt äldre människor
          som ofta saknar datorutrustning och som har långt till ATG-ombud.
          Det blir också en rejält kännbar extrakostnad för många studerande
          ungdomar.
        </p>
        <p xml:id="i-2ykwWpzjLXjdE5seFiDEK9">
          Enligt aktuell statistik från SJ och Vägverket stagnerar antalet
          tågresenärer i Sverige samtidigt som antalet skadade och dödade
          i trafiken ligger kvar på en hög nivå år 2003. Detta är oroväckande
          med tanke på de nationella mål som satts upp för att minska antalet
          dödade och skadade i trafiken, samt att minska trafikens negativa
          påverkan på vår miljö.
        </p>
        <p xml:id="i-9BkVNkjbnkgnjPqSXuPybv">
          Med hänvisning till vad som ovan anförts vill jag fråga statsrådet
          Messing:
        </p>
        <p xml:id="i-EjS7iphfRxywqxRTg7S3S2">
          Vilka åtgärder avser statsrådet att vidta för att öka persontransporterna
          med tåg, lokalt, regionalt och i fjärrtrafik, och därmed närma
          oss de uppställda målen om regional utveckling, minskat antal
          dödade och skadade i trafiken samt minska skadeverkningarna på
          vår miljö?
        </p>
      </div>
    </body>
  </text>
</TEI>
