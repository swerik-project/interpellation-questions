<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0494">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0494</head>
        <author who="i-8WXKfVC5CVWBiV2pVhvraQ">Luciano Astudillo</author>
        <recipient who="i-UPW2cbGnTUbMZaKTrot5Bh">Morgan Johansson</recipient>
        <topic>diskriminering på krogar och serveringstillstånd</topic>
        <docDate when="2004-05-13">den 13 maj</docDate>
        <status when="unknown" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GR10494</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:494 av Luciano Astudillo (s) till statsrådet
          Morgan Johansson om diskriminering på krogar och serveringstillstånd
        </IPQ_title>
      </div>
      <div type="IPQuestionBody">
        <p xml:id="i-RKxDbZwtMrVKhTeBhWLjLh">
          Enligt lag är det straffbart för näringsidkare att särbehandla
          personer på grund av ras, hudfärg, nationellt eller etniskt ursprung,
          trosbekännelse eller sexuell läggning. Detta gäller även personal
          som är anställd av näringsidkaren eller på annat sätt handlar
          på dennes uppdrag. Exempelvis är det straffbart att neka en person
          tillträde till en restaurang på dessa grunder. Straffet kan bli
          böter eller fängelse, och i fråga om restauranger kan serveringstillståndet
          dras in enligt 7 kap. 7 och 19 §§ alkohollagen. Dessutom finns
          det ett förbud mot diskriminering i samband med yrkesmässigt tillhandahållande
          av varor och tjänster i lagen om förbud mot diskriminering (2003:307).
        </p>
        <p xml:id="i-LD974aa7y6XYF37cJ9qQc6">
          Trots dessa förbud får vi återkommande rapporter om personer
          som har blivit diskriminerade på restauranger och nattklubbar
          på grund av hudfärg eller sexuell läggning.
        </p>
        <p xml:id="i-7W7eeXVFmf74qpNRazqrZ6">
          För en näringsidkare inom restaurangbranschen innebär ett förlorat
          serveringstillstånd ofta en stor ekonomisk förlust, således är
          detta också en sanktion som på ett effektivt sätt kan verka för
          att lagarna mot diskriminering följs inom denna bransch. I dag
          kan en restaurang förlora sitt serveringstillstånd om den som
          innehar tillståndet fälls i domstol för olaga diskriminering;
          men i praktiken sker detta dock väldigt sällan @ den reella risken
          att förlora tillståndet är ringa, och så blir därmed sanktionens
          avskräckande effekt. En tydligare koppling av rätten till serveringstillstånd
          till näringsidkarnas efterlevnad av lagstiftning mot diskriminering
          skulle göra lagstiftningen på detta område mer effektiv. Ett tänkbart
          tillvägagångssätt skulle vara att antidiskrimineringsvillkor skrivs
          in i serveringstillståndet så att tillståndet per automatik dras
          in vid fall av diskriminering.
        </p>
        <p xml:id="i-VjdCGZZLpgXdiCtLZ1cQcR">
          Diskriminering inom krog- och restaurangbranschen är ett utbrett
          problem i Sverige, och bidrar till ökade klyftor och segregation.
          Att problemet är utbrett och består, trots att det finns lagstiftning
          på området, pekar på nödvändigheten i att skärpa relevant lagstiftning
          ytterligare.
        </p>
        <p xml:id="i-Riqu5814uMzY4rAWR5pg3B">
          Min fråga till statsrådet är ifall han avser att införa en antidiskrimineringsklausul
          som innebär en automatisk indragning av serveringstillstånd i
          de fall en näringsidkare inom restaurangbranschen döms för diskriminering.
        </p>
      </div>
    </body>
  </text>
</TEI>
