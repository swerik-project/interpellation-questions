<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0485">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0485</head>
        <author who="i-HAhJoyMXKr6u13gLG6SszU">Hillevi Engström</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>barn som skickas till Somalia</topic>
        <docDate when="2004-05-11">den 11 maj</docDate>
        <status when="2004-06-02" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GR10485</external_id>
        <debate>
          <turn when="2004-06-02 09:28:33" duration="204">Morgan Johansson (S)</turn>
          <turn when="2004-06-02 09:31:54" duration="240">Hillevi Engström (M)</turn>
          <turn when="2004-06-02 09:35:46" duration="229">Morgan Johansson (S)</turn>
          <turn when="2004-06-02 09:39:31" duration="223">Hillevi Engström (M)</turn>
          <turn when="2004-06-02 09:43:05" duration="204">Morgan Johansson (S)</turn>
          <turn when="2004-06-02 09:46:25" duration="132">Hillevi Engström (M)</turn>
          <turn when="2004-06-02 09:48:28" duration="146">Morgan Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:485 av Hillevi Engström (m) till statsrådet
          Barbro Holmberg om barn som skickas till Somalia
        </IPQ_title>
      </div>
      <div type="IPQuestionBody">
        <p xml:id="i-H6sngSDL677XgecyseUao1">
          Våren 2003 uppmärksammade jag dåvarande statsrådet Jan O Karlsson
          på ökande problem med barn bosatta i Sverige som dumpas utomlands
          av sina vårdnadshavare eller föräldrar till bland annat Somalia,
          Kenya, Etiopien och Djibouti. Barnen sänds i väg till länder med
          betydande svåra problem som föräldrarna själva flytt ifrån för
          att "återuppfostras". Länder som UD avråder från att resa till.
          Länder som lider av svält, våld, sviter av krig med mera.
        </p>
        <p xml:id="i-RGmtJB3W5iTNFkADfmEAc6">
          Barnen är i tonåren och har börjat anamma den svenska kulturen
          och sättet att leva. De har ofta bott i Sverige uppemot tio år,
          har permanent uppehållstillstånd, men har inte blivit svenska
          medborgare. När föräldrarna av olika skäl inte längre vill ta
          ansvar och acceptera att barnen betraktar sig som svenskar, sänds
          de utomlands, till kulturer och språk vars traditioner de inte
          alls känner. De får bo i familjer de inte tidigare träffat eller
          på stränga internatskolor, som kostar nästan ingenting. Vi har
          fått kunskap om en pojke som deporterades till Kenya och hållits
          fången på en strängt religiös skola.
        </p>
        <p xml:id="i-SvQZR2bnNSDPbnUEZ4V7nA">
          En orsak till dessa resor är just att föräldrarna känner vanmakt
          och inte förstår det svenska samhället. De är livrädda för polis
          och socialtjänst. När föräldrarna känner att de tappat kontrollen
          över situationen fattar de beslutet att sända barnet till avlägsna
          släktingar i till exempel Somalia för att barnet ska lära sig
          traditionen, kulturen och den muslimska tron.
        </p>
        <p xml:id="i-WM7UbdGCo7vSWZMB8ByKZ5">
          Ambassadtjänstemän känner vanmakt. Ambassadrådet i Addis Abeba
          uppgav våren 2003 att flera svensk-somaliska barn sökt hjälp på
          ambassaden. En rundringning som Ekot gjorde 2003 har gett vid
          handen att det troligen rör sig om ett 100@tal barn som lämnar
          landet på detta sätt varje år. Det kan vara flickor som inte vill
          bära slöja, pojkar som hamnat i kriminalitet eller som bara vill
          vara som alla andra barn och ungdomar.
        </p>
        <p xml:id="i-D8qUEpEVZ9w4CkskUn12ay">
          Endast de allra starkaste barnen orkar ta sig till ambassader
          i främmande länder. Det finns starka skäl för att anta att mörkertalet
          är stort. Troligen är det ett hundratal barn från Sverige som
          i dag finns i Somalia.
        </p>
        <p xml:id="i-BbcJxSLo4WtaEaYmvGdUYs">
          Tidigare statsrådet Jan O Karlsson har i svaret på en skriftlig
          fråga 2002/03:455 av Rosita Runegrund, (kd) sagt: "Vill vårdnadshavare,
          som har barnets bästa för ögonen, till exempel föra svensk-somaliska
          barn till Somalia för att de anser att barnet bör knyta kontakt
          med sitt ursprung har de således rätt att besluta om detta." Svaret
          andas aningslöshet och naivitet! Och en skrämmande syn på barnens
          rättigheter inte minst utifrån Barnkonventionen.
        </p>
        <p xml:id="i-6c9rY9E14Eqn7Au6oDvYUf">
          En pojke, Ahmed hade tur, hans fall uppmärksammades av journalisten
          Per Brinkemo. Ahmed flydde från Somalia till Etiopien och uppsökte
          ambassaden. Efter närmare ett års kontakt med ambassaden, efter
          ett senfärdigt beslut och uppmärksamhet i media, kunde Ahmed återvända
          till Sverige under 2003.
        </p>
        <p xml:id="i-SzpqFeLHYqkAxo1A5VYL5U">
          Redan för ett år sedan ställde jag i en interpellation, 2002/03:389,
          frågor till Jan O Karlsson om dessa förhållanden. Svaret som då
          gavs från regeringen var bland annat att frågan inte var ny. Det
          var i stället så att statsrådet självt varit i Addis Abeba och
          uppmärksammat problemen på ort och ställe redan i april 2002!
          Statsrådet Jan O Karlsson sa följande i debatten juni 2003:
        </p>
        <p xml:id="i-6Wr6x1hX5tEfhVLXJEQZaf">
          "Men jag ska noga titta på det och försöka utreda det här. Men
          lova mig då en sak. Säg då inte att migrationsministern bara utreder
          och utreder. Jag måste faktiskt utreda för att vi ska komma vidare
          i detta. Och med den kraftfulla majoritet som jag ibland påminns
          om omger mig här är det klart att jag med stort intresse också
          förutser de kraftfulla majoritetsinitiativ som kan driva regeringen
          framför sig i denna fråga."
        </p>
        <p xml:id="i-LLyH2PAeThrBdjAUp3fRs2">
          Mina frågor till statsrådet är:
        </p>
        <p xml:id="i-9gEGQmfg9B9btMcw6Rsck1">
          1. Vilka åtgärder har statsrådet vidtagit under det senaste året
          för att få bukt med problemen med barn som dumpas till bland annat
          Somalia?
        </p>
        <p xml:id="i-AHhpxKWUXsjhNeR8mi2QQM">
          2. Hur omfattande är, enligt statsrådets bedömning, problemet
          och hur många barn befinner sig mot sin vilja i ett annat land?
        </p>
        <p xml:id="i-264w8rTuMbbUpJvTq425sF">
          3. Vilka åtgärder avser statsrådet att vidta för att de barn
          som redan är kända på utländska ambassader ska kunna återvända
          till Sverige?
        </p>
        <p xml:id="i-Q9vELsynfqfJEWgkajoWbj">
          4. Har statsrådet tagit reda på huruvida svenska sociala myndigheter
          bidragit ekonomiskt och på andra sätt för att möjliggöra att barn
          placeras utomlands på så kallade koranskolor och liknande mot
          barnens vilja?
        </p>
      </div>
    </body>
  </text>
</TEI>
