<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0234">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0234</head>
        <author who="i-8WXKfVC5CVWBiV2pVhvraQ">Luciano Astudillo</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>mångfald som tillväxtsmotor</topic>
        <docDate when="2004-01-20">den 20 januari</docDate>
        <status when="unknown" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GR10234</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:234 av Luciano Astudillo (s) till näringsminister
          Leif Pagrotsky om mångfald som tillväxtsmotor
        </IPQ_title>
      </div>
      <div type="IPQuestionBody">
        <p xml:id="i-NDjoBEpVDv24zVGVCG6Uqx">
          Den etniska, kulturella och språkliga mångfalden i Sverige kan,
          om den utnyttjas rätt, bli en viktig tillväxtfaktor. Om Sverige
          kan bli bättre på att ta tillvara på alla sina invånare @ inte
          minst utrikesfödda och deras barn @ kommer landet stå än starkare
          framöver.
        </p>
        <p xml:id="i-L1j6YVanGJzw8nxBdQiQQB">
          Tyvärr tenderar debatten om integration och invandrare att ofta
          fokusera på problemen; segregation, utanförskap och arbetslöshet.
          Sällan diskuteras mångfaldens möjligheter; språkrikedom, initiativrikedom
          och kreativitet.
        </p>
        <p xml:id="i-ETQqLB6GBLsssruWDd6YxL">
          Redan i dag görs det flera strategiska satsningar från regeringens
          sida med ambitionen att bli bättre på att ta till vara mångfaldens
          möjligheter.
        </p>
        <p xml:id="i-MGDmcL45sfRB6gypyHfzAi">
          Framgångsrika företagare
        </p>
        <p xml:id="i-7mX3nYuzyNTfqBvbUc5Xtd">
          Till exempel ger regeringen sedan länge Internationella företagarföreningen
          i Sverige (IFS) nästan 5 miljoner kronor i ekonomiskt stöd årligen.
          IFS arbetar med att ge kvalificerad rådgivning till invandrare
          som vill starta egna företag. Denna rådgivning har varit framgångsrik.
        </p>
        <p xml:id="i-9TBZTsUSipd9Avg6wCxhhY">
          Sedan 1996 har Internationella företagarföreningen i Sverige
          (IFS) hjälpt till att starta drygt 2 600 företag och därutöver
          givit över 17 000 presumtiva företagare med invandrarbakgrund
          stöd och rådgivning i att utveckla sina affärsidéer. IFS finns
          i dag på 15 platser i landet och har totalt 32 anställda som ger
          rådgivning på 28 olika språk @ enligt IFS startas numera vart
          femte företag av invandrare. I dag har Sverige ca 70 000 invandrarägda
          företag, som sysselsätter 250 000 personer.
        </p>
        <p xml:id="i-W7rXKVCgc5vmRWsEmBcHGw">
          Men fortfarande stöter många företagare med invandrarbakgrund
          på åtskilliga hinder. Ett av de stora hindren är kontakter med
          finansiärer och kapitalanskaffning. De nya svenskarna har ofta
          inte samma förutsättningar. Det kan bero på många faktorer. Det
          kan handla om att kunna presentera sin affärsidé och sin affärsplan
          på ett övertygande sätt. Det kan bero på språkliga brister och
          begränsade kunskaper om det regelverk som styr företagandet i
          Sverige.
        </p>
        <p xml:id="i-MMZbJ8qb4sYmkAjeUvKq63">
          Språk- och kulturkompetens säljer
        </p>
        <p xml:id="i-APNhyhPBe57J98idovMKoU">
          I en internationaliserad värld är språk och kulturkunskaper en
          viktig faktor för att öka handeln och därmed tillväxten. En strategisk
          satsning som regeringen genomfört i linje med detta är exportsäljarprogrammet
          @ ett utbildningsprogram som sker i samarbete med exportrådet.
        </p>
        <p xml:id="i-Gryv6LHvWMHSo5KiGivLwT">
          Målet med utbildningen har varit att utbilda personer som kan
          hjälpa små företag att komma ut på världsmarknaden. Tanken har
          varit att dra nytta av de kunskaper som personer har om länder
          i vilka exportrådet inte har full kapacitet. I en första omgång
          har man inriktat sig på att utbilda personer som behärskar spanska
          och som har erfarenhet av spansktalande miljöer.
        </p>
        <p xml:id="i-Y4eceCr7f6qf21K5j5mphH">
          Ett land som kan kommunicera med övriga världen kommer att skaffa
          sig konkurrensfördelar; det kommer att bli bättre på att sälja
          sig själv och därmed kommer handeln att öka.
        </p>
        <p xml:id="i-EZiYEhETBct3dFRfjzcCjL">
          På sikt skulle Sverige kunna ha en kår av personer som kan hjälpa
          svenska företag ute i världen.
        </p>
        <p xml:id="i-AbBijgaQGy5TbwqQxeJpWY">
          Därför vill jag fråga ministern:
        </p>
        <p xml:id="i-PzuVR1skHaXjd57qpkocP6">
          Vilka andra åtgärder kan ministern tänka sig för att stödja företagare
          med invandrarbakgrund?
        </p>
        <p xml:id="i-BZstT2g5AhT6cFKEaSwq1E">
          Varför, enligt näringsministern, begränsas i dag exportsäljarprogrammet
          till att utbilda personer enbart för den spansktalande marknaden?
        </p>
      </div>
    </body>
  </text>
</TEI>
