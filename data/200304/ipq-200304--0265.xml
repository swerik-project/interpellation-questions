<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0265">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0265</head>
        <author who="i-TGAeNgQV9rZoovTn5C8JAd">Lena Adelsohn Liljeroth</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>organisationer som motverkar rasism och nazism</topic>
        <docDate when="2004-01-30">den 30 januari</docDate>
        <status when="2004-02-13" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GR10265</external_id>
        <debate>
          <turn when="2004-02-13 09:33:29" duration="170">Mona Sahlin (S)</turn>
          <turn when="2004-02-13 09:36:16" duration="246">Lena Adelsohn Liljeroth (M)</turn>
          <turn when="2004-02-13 09:40:19" duration="244">Mona Sahlin (S)</turn>
          <turn when="2004-02-13 09:44:20" duration="253">Lena Adelsohn Liljeroth (M)</turn>
          <turn when="2004-02-13 09:48:28" duration="173">Mona Sahlin (S)</turn>
          <turn when="2004-02-13 09:51:17" duration="300">Lena Adelsohn Liljeroth (M)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:265 av Lena Adelsohn Liljeroth (m) till
          statsrådet Mona Sahlin om organisationer som motverkar rasism
          och nazism
        </IPQ_title>
      </div>
      <div type="IPQuestionBody">
        <p xml:id="i-BUuRDHVHxKS5MGsqvxYouq">
          I fjol satte regeringen av 2,4 miljoner kronor i stöd till verksamheter
          som stödjer personer som vill lämna olika rasistiska organisationer.
          Det var samma belopp som året innan, trots att problemen inte
          minskat. Tvärtom. Villkoret var dessutom att kommunerna ska finansiera
          verksamheten med lika stor del, en god tanke men i praktiken svår
          att genomföra. I några fall har det fungerat, men i allmänhet
          uppstår "kulturkrockar". Frivilligorganisationer och myndigheter
          har olika arbetsmetoder. Dessutom har kommunerna ont om pengar
          och då lågprioriteras förebyggande arbete.
        </p>
        <p xml:id="i-RgywXxK7c1i4FM8G6xAY3L">
          I landet finns ett par organisationer som hjälper ungdomar att
          hoppa av rasistiska och nazistiska rörelser. Dit ringer förtvivlade
          föräldrar, oroliga lärare och socialsekreterare som inte vet vad
          de ska ta sig till med sina hånfulla, hatiska och aggressiva ungdomar.
        </p>
        <p xml:id="i-BQagVFZdQ12MkSQe1T8eTW">
          Vi vet att Sverige är något av nav för produktion av så kallad
          vitmaktmusik och skriftlig rasistisk propaganda. Nationell Ungdom
          och NSF (Nationalsocialistisk Front) har i dag gott fäste på åtskilliga
          av landets skolor och i många välmående svenska områden. Inte
          sällan därför att unga grabbar blivit rånade och hotade av invandrargäng,
          men inte vågat anmäla brotten och ensamma fått bära sin frustration
          som i bland övergått i hat. Vuxenvärlden har slätat över och när
          sedan vreden kanaliserats till olika "politiska" rörelser, återigen
          slätat över och inte tagit ungdomarnas rasistiska symboler och
          idéer på allvar. Detta är ett allvarligt misstag.
        </p>
        <p xml:id="i-QzAR4aZSNUR62gNY2gyJoU">
          Personer som i dag är verksamma inom avhopparjourerna konstaterar
          att målgruppen rasister och nazister blivit yngre, många är inte
          äldre än 14@15 år, och att de flesta har omfattande psykossociala
          problem. Den som blir nazist i Sverige mår inte bra, det säger
          sig självt. Men i gänget får man kompisar, skydd, gemenskap, blir
          någon. Det finns en väldig aggression bland dessa unga killar
          som får sitt utlopp i hatet. Det blir en kick att få hata. Ideologin
          kommer senare @ om inte det goda samhället hinner fånga upp dem
          före dess.
        </p>
        <p xml:id="i-VHL7TFXnmfMHS9MDKxfmwK">
          Samhället kan göra en god investering i framtiden genom att låta
          avhopparjourerna fånga upp dessa unga, ge dem verktyg att kunna
          leva ett drägligt liv och samtidigt göra samhällsnytta genom att
          i sin tur kontakta andra ungdomar som dragits in i rasistiska
          rörelser. Det är inte ovanligt att eleverna på olika skolor frågar
          avhoppare om de har dåligt samvete för sådant de gjort och då
          får svaret: Jo, det är därför jag står här nu, för att hindra
          flera att göra samma saker som jag."
        </p>
        <p xml:id="i-GkwaSC8P5q8WrpruF9CPuz">
          Det är inte otänkbart att fler skulle våga hoppa av de rasistiska
          och nazistiska organisationerna om de bara visste att de blev
          omhändertagna. Men en stor del av verksamheten för ideella organisationer
          är svårigheten att planera för framtiden. Det gäller även avhopparjourerna
          för rasister och nazister. Mycket tid går åt att söka pengar och
          oroa sig för verksamhetens fortlevnad. Med ett starkare stöd som
          dessutom sträckte sig över en längre period, tre eller helst fem
          år, skulle dessa verksamheter få arbetsro och kunna koncentrera
          sina resurser till att göra det de ska, att förmå fler att våga
          säga nej till rasism och ja till demokrati och allas lika värde.
        </p>
        <p xml:id="i-4z858Ayah1P1BhscpQH4CG">
          Jag vill därför fråga statsrådet Mona Sahlin om hon inför vårbudgeten
          kommer att verka för ökade anslag till de organisationer som aktivt
          motverkar rasism och nazism.
        </p>
      </div>
    </body>
  </text>
</TEI>
