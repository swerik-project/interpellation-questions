<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0043">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0043</head>
        <author who="i-JZKa6caqdSKy8yhUyfEJeU">Bo Könberg</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>sjukskrivningsmålen</topic>
        <docDate when="2003-10-22">den 22 oktober</docDate>
        <status when="2003-11-11" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GR1043</external_id>
        <debate>
          <turn when="2003-11-11 21:21:11" duration="328">Hans Karlsson (S)</turn>
          <turn when="2003-11-11 21:26:36" duration="244">Bo Könberg (Fp)</turn>
          <turn when="2003-11-11 21:30:37" duration="172">Carl-Axel Johansson (M)</turn>
          <turn when="2003-11-11 21:33:25" duration="266">Hans Karlsson (S)</turn>
          <turn when="2003-11-11 21:37:48" duration="254">Bo Könberg (Fp)</turn>
          <turn when="2003-11-11 21:41:59" duration="84">Carl-Axel Johansson (M)</turn>
          <turn when="2003-11-11 21:43:20" duration="244">Hans Karlsson (S)</turn>
          <turn when="2003-11-11 21:47:21" duration="130">Bo Könberg (Fp)</turn>
          <turn when="2003-11-11 21:49:27" duration="170">Hans Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:43 av Bo Könberg (fp) till statsrådet
          Hans Karlsson om sjukskrivningsmålen
        </IPQ_title>
      </div>
      <div type="IPQuestionBody">
        <p xml:id="i-CyXEqTXpe6o5QZsXNdVQo5">
          I TV-programmet Agenda den 12 oktober sade arbetslivsminister
          Hans Karlsson så här: "För första gången så minskar sjukskrivningarna
          på i stort sett alla punkter. Kortidsfrånvaron minskar, de långa
          sjukskrivningarna börjar minska för första gången på fyra år och
          kostnaderna minskar för första gången den här månaden jämfört
          med samma period förra året." Tre konkreta påståenden som kan
          jämföras med den officiella statistiken.
        </p>
        <p xml:id="i-2egFJiGyyaG8dsCwRXtkWC">
          1. Det är sant att korttidsfrånvaron är en aning mindre nu än
          för ett år sedan. Det kompenseras tyvärr mer än väl av att långtidssjukskrivningarna
          och sjuk- och aktivitetsersättningen, det som tidigare kallades
          för förtidspensionering, ökar.
        </p>
        <p xml:id="i-ViGDr8h599jGyhatFUrK7J">
          2. Det är också sant att antalet långtidssjukskrivna minskade
          mellan maj och juni i år, de senaste månaderna Riksförsäkringsverket
          hade statistik för när Hans Karlsson uttalade sig. Men det gjorde
          de mellan maj och juni förra året också, och alla andra år. Det
          är en säsongsvariation som inte säger någonting om vad som händer
          under året. I juli ökade antalet igen. En mer intressant siffra
          är att antalet långtidssjukskrivna i juni i år var 16 % fler än
          i juni 2002, 134 000 jämfört med 116 000.
        </p>
        <p xml:id="i-YBzpKDhra2Sa3esw6N7pgB">
          3. Kostnaden för sjukpenningssystemet under augusti var en aning
          lägre än i augusti förra året. Men det är bara en enskild månad,
          summan hittills under året är högre än under motsvarande period
          förra året. Räknar man in förtidspensionerna också så var kostnaden
          för årets första åtta månader 9,8 % högre än för motsvarande period
          2002.
        </p>
        <p xml:id="i-Ga9QbgX2gRc3eJWt9YCbvn">
          Sedan Hans Karlssons TV-framträdande har det kommit nya siffror
          från Riksförsäkringsverket. Nu är den som är sjuk tre veckor eller
          mindre osynlig i statistiken, eftersom regeringen har infört en
          tredje sjuklönevecka, som betalas av arbetsgivarna. Dessa människor
          har inte blivit friska för att de inte registreras i statistiken.
        </p>
        <p xml:id="i-oBfkdAxAQTJaEvzCU7S8X">
          Den lilla nedgång som syns i antalet sjukskrivna är till stor
          del en överföring av långtidssjuka till förtidspensionssystemet.
          Regeringen har satt upp ett mål om att minska antalet dagar med
          sjukpenning, och det kan man tyvärr uppnå på det sättet. Vi har
          i Folkpartiet motionerat om att regeringen i stället ska sätta
          upp ett mål för den totala frånvaron på grund av sjukdom.
        </p>
        <p xml:id="i-YCKYLum5wc1fcnGrGGH32a">
          Ett exempel kan vara ohälsotalet. Ohälsotalet är ett mått på
          utbetalda dagar med sjukpenning, arbetsskadesjukpenning, rehabiliteringspenning,
          förtidspension och sjukbidrag från socialförsäkringen. För detta
          saknas i skrivande stund statistik efter november 2002.
        </p>
        <p xml:id="i-C722oDkHt3f4bo6GqLQMF8">
          Vi behöver ett mål för den totala sjukfrånvaron, inte ett mål
          som kan uppfyllas genom att man flyttar folk från en kolumn i
          tabellen till en annan. Vi behöver klara besked från den ansvarige
          ministern.
        </p>
        <p xml:id="i-2WdZEb5Vt68do2bSQutLte">
          Mina frågor till arbetslivsminister Hans Karlsson är:
        </p>
        <p xml:id="i-R8ZHHTfPxZLyjfp4ABRVhR">
          1. Har ministern gjort bedömningen att långtidssjukskrivningarna
          minskat?
        </p>
        <p xml:id="i-CxbgkCTmeBAP2Un1smWjkb">
          2. Är ministern beredd att ställa upp ett mål för den totala
          frånvaron på grund av sjukdom?
        </p>
      </div>
    </body>
  </text>
</TEI>
