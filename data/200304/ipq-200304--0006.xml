<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0006">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0006</head>
        <author who="i-RDeqY3mXLBtUS9bixjvHS">Lars Tysklind</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>det kustnära fisket i Bohuslän</topic>
        <docDate when="2003-09-25">den 25 september</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GR106</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:6 av Lars Tysklind (fp) till jordbruksminister
          Ann-Christin Nykvist om det kustnära fisket i Bohuslän
        </IPQ_title>
      </div>
      <div type="IPQuestionBody">
        <p xml:id="i-UeXBfq9h8Pxe7BYzFpqgxT">
          Vi har alla, yrkesfiskare, Fiskeriverket och centrala beslutsfattare,
          en gemensam målsättning att skapa förutsättningar för ett långsiktigt
          hållbart fiske. Ska vi leva upp till målsättningen "ett hav i
          balans och levande kust och skärgård" är omtanken om det småskaliga
          och kustnära fisket i bland annat Bohuslän av största vikt. All
          erfarenhet visar att om man vill uppnå ett gott resultat och acceptans
          för nödvändiga åtgärder krävs en levande dialog mellan verksamma
          fiskare, forskare och beslutsfattare.
        </p>
        <p xml:id="i-NAc8bDhw6bWiiJmoz3Fn4y">
          De nya bestämmelser om utflyttad trålgräns i Skagerack till fyra
          nautiska mil och stora begränsningar av de så kallade inflyttningsområdena
          kommer att medföra att hälften av dagens trålningsområde försvinner,
          vilket innebär att ca 80 % av nuvarande fiskeplatser för havskräfta
          försvinner i delar av Bohuslän. Samtidigt införs regler om effektivt
          artselekterande kräfttrålar med fyrkantsmaskor och rist som släpper
          igenom nästan all fisk och ca 70 % av den havskräfta som inte
          håller det föreskrivna minimimåttet (13 centimeter).
        </p>
        <p xml:id="i-4aD7eHVCjfYZGBxAHRBvD2">
          De fiskebåtar som berörs är små, med en- och tvåmansbesättning,
          och inte anpassade för fiske längre från kusten med de djup och
          strömförhållanden som där råder. Denna småskalighet är en tillgång
          som vi, så långt möjligt, ska slå vakt om. Det kustnära fisket
          efter skarpsill, med mycket små bifångster av andra arter, begränsas
          också av de nya bestämmelserna. Detta ger, förutom att försörjningsmöjligheten
          för ett antal fiskare försvinner, problem för den svenska beredningsindustrin.
          Även fiskeauktioner, små varv, trålverkstäder och inte minst turistnäringen
          berörs negativt.
        </p>
        <p xml:id="i-XdNhb8Hpu3g8SEV2gECDCq">
          Erfarenhet från Koster@Väderöfjorden i norra Bohuslän visar att
          man genom dialog kan komma mycket långt vad gäller önskad biologisk
          effekt och fortsatt småskaligt fiske. Det förvaltningsavtal som
          finns i detta område fungerar mycket bra och har stor acceptans
          hos alla parter. Detta tillvägagångssätt borde även kunna vara
          tillämpligt även på den ovan beskrivna problemställningen.
        </p>
        <p xml:id="i-2Hzrcxw9nNpLxVFXAF9BLy">
          Med den medvetenhet och vilja som finns hos fiskarkåren och nya
          artseleketerande redskap, där fisket endast sker efter de arter
          som bedöms vara hållbara, i detta fallet främst havskräfta, torde
          man kunna få avsedd biologisk effekt utan att slå ut det småskaliga
          och kustnära fisket genom att ta bort större delen av nuvarande
          fångstplatser.
        </p>
        <p xml:id="i-VbP3hjMbPcADNiR5pJ6G2g">
          Frågan är naturligtvis viktig för de enskilda fiskarnas försörjningsmöjligheter
          men också för att ha kvar levande kustsamhällen. Fiskare måste
          känna att det finns en framtid inom fisket för att våga investera
          i sina båtar och i den infrastruktur som är relaterad till fisket.
        </p>
        <p xml:id="i-5tcwZR23maokCvjrgHRras">
          Med anledning av ovanstående vill jag ställa följande frågor
          till jordbruksministern:
        </p>
        <p xml:id="i-NGxsqLbKavF99APum3s3b9">
          Vilka åtgärder kommer jordbruksministern att vidta för att komma
          till rätta med de negativa konsekvenser för det småskaliga och
          kustnära fisket som beslutet att flytta trålgränsen och i övrigt
          begränsa fiskeområden orsakar?
        </p>
        <p xml:id="i-KwxtGQFyng39oJHiGzT46G">
          Anser jordbruksministern att bildandet av förvaltningsområden
          enligt modell från Koster@Väderöfjorden är ett bra sätt att arbeta
          med frågan, bland annat för att ge delaktighet och acceptans för
          nödvändiga åtgärder och i så fall verka för att detta tillvägagångssätt
          utnyttjas även i den ovan beskrivna situationen?
        </p>
      </div>
    </body>
  </text>
</TEI>
