<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0165">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0165</head>
        <author who="i-KktUCXax2JFL3tqFqQN9oq">Birgitta Sellén</author>
        <recipient who="i-5rDWSiUBTXy1skSJScN6u3">Carin Jämtin</recipient>
        <topic>Folke Bernadotteakademin</topic>
        <docDate when="2003-11-27">den 27 november</docDate>
        <status when="unknown" byWhom="Carin Jämtin" byWhomId="i-5rDWSiUBTXy1skSJScN6u3" status="answered">besvarad</status>
        <external_id source="rdwebb">GR10165</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:165 av Birgitta Sellén (c) till statsrådet
          Carin Jämtin om Folke Bernadotteakademin
        </IPQ_title>
      </div>
      <div type="IPQuestionBody">
        <p xml:id="i-UNDmqzPJ9VJJW4DZwZFSum">
          Jag har tidigare i höst ställt en fråga till statsrådet Jämtin
          om Folke Bernadotteakademin på Sandö i Kramfors kommun. Det svar
          som jag fick var väldigt positivt om verksamheten som pågår där.
          Svaret ter sig i mina ögon som att det är det planerade arbetet
          som beskrevs. Visionerna är också väldigt bra, men myndigheten
          invigdes i september 2002 och den faktiska verksamheten på Sandö
          är ännu minimal. Av den anledningen vill jag lyfta ärendet en
          gång till för att kunna debattera akademins verksamhet med statsrådet.
        </p>
        <p xml:id="i-9VX9gTSq1Vh7NXZYwT6LZM">
          Folke Bernadotteakademins etablering på Sandö är en av de myndigheter
          som lokaliserats till Ådalen som ett led i regeringens åtgärdsprogram
          efter försvarets nedläggning i Sollefteå. Det var med stor förväntan
          som vi Västernorrlänningar såg fram emot den verksamhet som skulle
          växa fram där i bland annat samarbete med Räddningsverket, som
          sedan länge är etablerat på Sandö.
        </p>
        <p xml:id="i-8gssHV9Ebm6fwoQdBLafjo">
          I förordningen(2002:710) för Folke Bernadotteakademin står bland
          annat följande:
        </p>
        <p xml:id="i-U7PWe26Y29VsWcMoNPqwJA">
          Folke Bernadotteakademin skall samverka med institutioner med
          liknande verksamhet i andra länder samt med Europeiska unionen
          (EU), Förenta Nationerna, Organisationen för säkerhet och samarbete
          i Europa (OSSE), Europarådet, Nato och andra internationella organisationer.
          Akademin skall kunna delta i arbetet inom EU för träning av experter
          i civila krishanteringsinsatser.
        </p>
        <p xml:id="i-CWewTBmZwtSCD9Qebhd7nd">
          I olika paragrafer i förordningen står också att akademin ska
          arbeta med utbildning, vilka ska samordnas för internationella
          uppdrag samt att man ska genomföra uppföljning och utvärdering.
          Det ska bli ett nationellt centrum som med bland annat sin utbildning
          i internationell krishantering ska samarbeta med Räddningsverket.
          Akademin ska vara en nationell kontaktpunkt för de internationella
          organisationernas arbete.
        </p>
        <p xml:id="i-DSyAAs6pHadNfetr2DvXNU">
          Det är stora och bra tankar, som jag tror kommer att få väldigt
          positiva effekter för Ådalen och hela länet.
        </p>
        <p xml:id="i-RsAnS8JBR28hreaTK91R6S">
          Varför vill jag då interpellera i denna fråga?
        </p>
        <p xml:id="i-818vni5vBgnFFnunewD7wX">
          Anledningen är att det gått mer än ett år sedan verksamheten
          invigdes och ännu är det väldigt lite verksamhet som sker på Sandö.
          Där finns visserligen administrativ personal som bygger upp kontaktnät
          och har kontinuerlig kontakt med generaldirektören och den stab
          som finns i Stockholm, men av all den utbildning som planerats
          har det enligt information bara förekommit en utbildning på Sandö.
          Det har delvis sin naturliga förklaring i att de lokaler som man
          ska ha för att genomföra utbildning i inte är upprustade utan
          är en byggarbetsplats, där inget har hänt sedan invigningen. Nu
          lär det snart påbörjas en upprustning, vilket är positivt.
        </p>
        <p xml:id="i-F7JTA1z7HTH3VVjd8roHiX">
          Det kan då tyckas att det funnits legal anledning till att kurser
          inte genomförts på Sandö, men som jag ser det så finns det andra
          lokaler som man borde ha kunnat hyra för kurstillfällen. För att
          Sandö snabbt ska komma på kartan för den utbildning som är planerad
          så är det viktigt att man väldigt snabbt får igång verksamheten
          där. Det blir annars så lätt att säga att det är svårt att genomföra
          kurser på Sandö och att det är mer kostnadseffektivt att genomföra
          kurserna i Stockholmsregionen. Att resa till Kramfors är dyrare
          än att åka till Arlanda, men det bör vara en marginell skillnad
          på priset. När man bokar en resa från andra länder så blir den
          sista sträckan inte så mycket dyrare än vad hela biljetten kostar.
          Jag hoppas att vi slipper höra motiveringen att det är mer kostnadseffektivt
          att genomföra verksamhet i Stockholmregionen. Det bör rimligtvis
          även vara regeringens mening eftersom man valt att placera akademin
          på Sandö.
        </p>
        <p xml:id="i-J9VdYbQUNwn5Jmwuv8yrPM">
          När regeringen har beslutat om att staten ska utlokalisera verksamhet
          till Sollefteå och Ådalen så anser jag att det viktigt att de
          också följer upp vad som händer. Det behövs en redovisning av
          vad som uträttats hittills och även där redovisa om det finns
          några dolda hinder för akademin att verka på Sandö. Det stämmer
          nämligen inte det som statsrådet Jämtin svarade på min skriftliga
          fråga att" akademin har inlett en betydande utbildningsverksamhet".
          Av den kursverksamhet som förekommit, så har bara en kurs genomförts
          på Sandö. Övriga kurser har genomförts på annan ort i landet.
          Av svaret från statsrådet Jämtin att döma så har departementet
          inte presenterat hela sanningen om verksamheten på Sandö.
        </p>
        <p xml:id="i-XNMm2qMujW666LnKm8t7vj">
          Jag blir också väldigt oroad över kommentaren i det skriftliga
          svaret om att " Akademin har också genomfört verksamhet i Stockholmsområdet
          och andra platser i landet. Detta kommer Akademin i enlighet med
          regeringens avsikt att fortsätta med, bland annat för att underlätta
          för tillvaratagandet av den samlade förmåga som finns på olika
          håll i Sverige".
        </p>
        <p xml:id="i-XBwtRAbnBKvGrfrcqPy1uB">
          Mina frågor till statsrådet är följande:
        </p>
        <p xml:id="i-D2YtyRVrDg3poebpwCVHq6">
          1. Har statsrådet gjort någon bedömning av hur mycket av verksamheten
          som ska genomföras på Sandö?
        </p>
        <p xml:id="i-PBjQkF33EUybd9iPaia9io">
          2. Vilka skäl har statsrådet för att kurser genomförs på andra
          ställen än Sandö?
        </p>
        <p xml:id="i-GqbQhX2m1kWbQ4hf91sUQU">
          3. Hur har statsrådet avsett att uppföljning och redovisning
          av den verksamhet som genomförs och planeras på Sandö ska ske?
        </p>
      </div>
    </body>
  </text>
</TEI>
