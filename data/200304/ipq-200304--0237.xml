<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0237">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0237</head>
        <author who="i-AyN7HRP1y38PeQoLunJifb">Jörgen Johansson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>rätt signaler om rättssäkerhet</topic>
        <docDate when="2004-01-22">den 22 januari</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10237</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:237 av Jörgen Johansson (c) till justitieminister
          Thomas Bodström om rätt signaler om rättssäkerhet
        </IPQ_title>
      </div>
      <div type="IPQuestionBody">
        <p xml:id="i-Jx8D2YawfqjhoAbso6Jv3m">
          De senaste veckorna har präglats av en mängd grövre våldsbrott
          och händelser inom trygghetssektorns område. Alltifrån mängder
          av brott där skjutvapen är inblandade till mord och fritagning
          av fångar. Den framtoning dessa händelser ger undergräver tilltron
          till vårt samhälle som ett tryggt och stabilt samhälle där rättssäkerheten
          är i fokus. Frågan är om de rättsinstanser vi har i landet är
          rätt dimensionerade, rätt organiserade och rätt utrustade. Som
          situationen är i dag saknas tilltron till samhällets förmåga att
          stävja de grövre våldsbrott som nu sker i alltmer öppen form.
        </p>
        <p xml:id="i-N75CBhR8afJh8LeNfbJems">
          Skjutvapen, såväl illegala som legala, finns i stort omlopp i
          vårt samhälle. Alltför ofta förekommer de som en naturlig del
          i det allmänna samhällsvimlet. Införsel av vapen, brist på kontroll
          och sedvänjor som alltmer glorifierar användandet av vapen är
          frågeställningar som behöver analyseras för att finna åtgärder
          för att minska förekomsten av vapen som ett "gemenemansverktyg",
          i krisartade situationer. Dessutom bör straffsatser ses över,
          såväl i syfte att stärkas som i syfta att tillämpas på sådant
          sätt som lagstiftaren tänkt sig. Någon form av trygghetsprojekt
          bör dessutom genomföras i landet för att engagera människor i
          kampen mot det grövre våldet.
        </p>
        <p xml:id="i-BPqWEMyao8UNsXsYqhqLyi">
          De senare veckornas händelser innefattar även fritagning av fångar
          från landets rymningssäkraste fängelse. Ofta kallad Kumlabunkern.
          Frågan många ställer sig är dock vad som begreppet bunker innebär.
          En fritagning från vårt säkraste fängelse av fångar som karaktäriseras
          som samhällsfarliga, medan fångvaktare sitter på åskådarläktaren
          är häpnadsväckande. Ett fängelse fullt av "värstingar" och en
          vaktstyrka som inte har vapen så att de kraftfullt kan motverka
          såväl rymnings som fritagningsförsök. Sett utifrån ett internationellt
          perspektiv framstår vår kriminalvård som ett förnedrande exempel.
          Tilltron på vårt svenska rättssystem har knappast förbättras av
          den här händelsen. Uppenbart är att även en farlig person som
          försatts i fängelse under en lång tid har möjligheten att röra
          sig fritt. Detta är knappast vad den allmänna folkopinionen tänkt
          sig av vår kriminalvård. "Svängdörrarna" på våra fängelser måste
          spikas igen för att tilltron till rättssamhället ska bli bättre.
        </p>
        <p xml:id="i-gGxoTL3LN98bhrrTiQpjk">
          Detta sker samtidigt som stölder och övriga våldsbrott i Sverige
          blir allt grövre. Konsekvenserna för de drabbade har, trots detta,
          inte förbättrats. Människor som är vittnen väljer i dag att blunda
          i stället för att visa civilkurage då samhället inte kan garantera
          dem säkerhet efter ett vittnesmål. Som situationen utvecklar sig
          framstår hotet mot rättsstaten allt tydligare. Många upplever,
          alltför ofta, dessutom statens åtgärder inriktade på att beivra
          händelser som knappast är i proportion till nämnda händelser.
          Den allmänna uppgivenheten blir därmed allt större.
        </p>
        <p xml:id="i-Rr2Y5HoKSQ9WDBud9TzMaV">
          Mina frågor till justitieministern blir därför:
        </p>
        <p xml:id="i-841iA4PStyHHpsfYdZc5gG">
          1. Vilka åtgärder avser ministern att vidta för att stävja grövre
          våldsbrott?
        </p>
        <p xml:id="i-42mnNfZfnz1wCtTgqPZSgR">
          2. Vilka åtgärder avser ministern att vidta för att minska andelen
          illegala vapen?
        </p>
      </div>
    </body>
  </text>
</TEI>
