<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0534">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0534</head>
        <author who="i-Ga4FaAaNvVxH6nfoR7FVAe">Gunnar Nordmark</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>situationen i västra Sahara</topic>
        <docDate when="2004-05-19">den 19 maj</docDate>
        <status when="unknown" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GR10534</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:534 av Gunnar Nordmark (fp) till utrikesminister
          Laila Freivalds om situationen i västra Sahara
        </IPQ_title>
      </div>
      <div type="IPQuestionBody">
        <p xml:id="i-4uCHTYVojuDX8M3bEXWLZr">
          Den 29 april antog FN:s säkerhetsråd resolution 1541 där det
          än en gång fastslås stöd för fredsplanen för självbestämmande
          för det västsahariska folket, den så kallade Baker II-planen.
          Resolutionen antogs av ett enhälligt säkerhetsråd och har accepterats
          av det västsahariska folkets legitima representanter Polisario.
          Däremot har den andra parten Marocko genom att vägra acceptera
          fredsplanen än en gång blockerat en fredlig lösning av konflikten.
          Sedan vapenvilan för 13 år sedan har kungadömet Marocko förhalat
          varje beslut som skulle kunna innebära att västra Sahara-frågan
          löses.
        </p>
        <p xml:id="i-U51iLyx8yrJCmyEP89MhWw">
          Polisario har till skillnad från Marocko visat stor beredvillighet
          att på ett konstruktivt sätt bidra till att lösa konflikten bland
          annat genom att kompromissat med egna ställningstaganden som i
          och för sig ansetts helt rimliga. Polisario och det västsahariska
          folket har valt en fredlig och demokratisk väg att lösa konflikten.
          Det är en hållning som, i en värld där alltför många väljer våld
          och diktatoriska metoder som lösning på olika problem, borde förtjänat
          ett bredare och mer aktivt stöd.
        </p>
        <p xml:id="i-5CDB4fGyozqgZ6M6oSB1HB">
          En stor del av det västsahariska folket har i mer än ett kvarts
          sekel levt under hårda förhållanden i flyktingläger i Algeriet,
          fördrivna från Västsahara. Många av dem som i ung ålder flydde
          till lägren är i dag gamla kvinnor och män med egna barn och barnbarn.
          Mer än en generation av västsaharier har levt hela sina liv i
          flyktingläger. Otåligheten och besvikelsen växer nu bland det
          västsahariska folket. Samtidigt kan en utveckling skönjas där
          alltfler länder och internationella organisationer blivit mer
          ljumma i sitt stöd till en fredlig och demokratisk lösning av
          konflikten om västra Sahara. Det framstår därför ur en rad olika
          aspekter som angeläget att verka för att snabbt genomdriva säkerhetsrådets
          resolution 1541.
        </p>
        <p xml:id="i-8Xi7fsTYbTKQqUUSA7EJFx">
          Jag vill mot bakgrund av ovanstående fråga utrikesminister Laila
          Freivalds vilka åtgärder ministern avser att vidta för att verka
          för att FN:s säkerhetsråds resolution 1541 efterlevs och för att
          bidra till en fredlig och demokratisk lösning av konflikten om
          västra Sahara.
        </p>
      </div>
    </body>
  </text>
</TEI>
