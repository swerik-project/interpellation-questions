<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0333">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0333</head>
        <author who="i-8WXKfVC5CVWBiV2pVhvraQ">Luciano Astudillo</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>kommunernas ansvar för flyktingmottagandet </topic>
        <docDate when="2004-03-09">den 9 mars</docDate>
        <status when="unknown" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GR10333</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:333 av Luciano Astudillo (s) till statsrådet
          Barbro Holmberg om kommunernas ansvar för flyktingmottagandet
        </IPQ_title>
      </div>
      <div type="IPQuestionBody">
        <p xml:id="i-VMnUsxeekzfiNyioZXay8z">
          Malmö stads utspel om att eventuellt införa ett tillfälligt invandrarstopp
          för nyanlända invandrare och flyktingar till Malmö blev nationellt
          uppmärksammat. Socialdemokraterna i Malmö avfärdade dock detta
          förslag på sitt representantskapsmöte den 1 mars 2004. Debatten
          om hur flyktingmottagandet ska ske framöver måste dock fortsätta.
        </p>
        <p xml:id="i-Hu5UaCNG6zMrCBmFFshThX">
          Att ta emot människor som flyr undan krig och förtryck är en
          självklar följd av den värdegrund det svenska samhället vilar
          på. Under de senaste tjugo åren har invandringen i huvudsak varit
          knuten till flyktingskap.
        </p>
        <p xml:id="i-VDupQ2HSW6PMpDw2PLjTZ8">
          Malmö har trots de omfattande ekonomiska problem som drabbade
          staden under 1990-talet tagit sin del av ansvaret för den svenska
          flyktingpolitiken. Malmö tog under perioden 1998@2001 emot 7,9
          % av de flyktingar som erhöll uppehållstillstånd i Sverige. Detta
          kan jämföras med att Malmö har 2,9 % av rikets befolkning. Det
          kan också jämföras med att rika och ekonomiskt välmående kommuner
          såsom exempelvis Malmös grannkommun Vellinge i Skåne vägrat att
          ta emot flyktingar över huvud taget.
        </p>
        <p xml:id="i-RAPEVxBcNSRSpZ73XBZnDZ">
          Dock har möjligheten att ge dessa nyanlända bästa möjliga start
          i Sverige varit begränsad i Malmö. Bostadsbrist, trångboddhet,
          svårigheter i skolan och ett stort utanförskap är bara några av
          de problem som Malmö brottas med än i dag. Därutöver visar beräkningar
          gjorda av Integrationsverket att kommunerna inte fullt ut kompenserats
          för sitt flyktingmottagande de senaste åren. Detta har bland annat
          resulterat i att ett flertal kommuner har uppvaktat ministern
          i denna fråga. Mot denna bakgrund är det inte så märkligt att
          Malmö kommun har försökt hitta alternativa metoder i ett kärvt
          ekonomiskt läge.
        </p>
        <p xml:id="i-JrUdaxq1nNu3crQ8DAhLKP">
          Socialdemokraterna i Malmö menade på sitt representantskap att
          alla kommuner måste ta sin del av ansvaret @ en uppfattning som
          jag stöder helhjärtat. Flyktingmottagandet är ett nationellt åtagande
          och därför anser jag att det bör till åtgärder för att säkerställa
          att alla kommuner ställer upp i flyktingmottagandet. Exempelvis
          bör man se över möjligheten att lagstifta för att uppnå detta
          mål.
        </p>
        <p xml:id="i-5B2Dzw3xiMDx7dtfzTxjnV">
          Hur avser statsrådet att agera så att alla kommuner tar sitt
          ansvar för den nationella flyktingpolitiken?
        </p>
      </div>
    </body>
  </text>
</TEI>
