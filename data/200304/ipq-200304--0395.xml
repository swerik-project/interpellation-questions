<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0395">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0395</head>
        <author who="i-BcpdUKhPbeES19rexxtwyD">Sermin Özürküt</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>den politiska utvecklingen i Bangladesh</topic>
        <docDate when="2004-03-31">den 31 mars</docDate>
        <status when="2004-04-20" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GR10395</external_id>
        <debate>
          <turn when="2004-04-20 14:01:15" duration="266">Laila Freivalds (S)</turn>
          <turn when="2004-04-20 14:05:37" duration="141">Sermin Özürküt (V)</turn>
          <turn when="2004-04-20 14:07:54" duration="72">Laila Freivalds (S)</turn>
          <turn when="2004-04-20 14:09:02" duration="159">Sermin Özürküt (V)</turn>
          <turn when="2004-04-20 14:11:32" duration="35">Laila Freivalds (S)</turn>
          <turn when="2004-04-20 14:11:59" duration="55">Sermin Özürküt (V)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:395 av Sermin Özürküt (v) till utrikesminister
          Laila Freivalds om den politiska utvecklingen i Bangladesh
        </IPQ_title>
      </div>
      <div type="IPQuestionBody">
        <p xml:id="i-6cCUQ1God2BVBUEBTsp1a1">
          Vänsterpartiet har tidigare interpellerat om situationen i Bangladesh.
          Interpellationerna har handlat om den bristande respekten för
          mänskliga rättigheter i landet i allmänhet men också om behandlingen
          av asylsökande därifrån.
        </p>
        <p xml:id="i-KgoQBJL3mZNDfSvNYpivij">
          Tidigare interpellationer har handlat om den bangladeshiska militärens
          stora operation Clean Heart som genomfördes i flera av landets
          städer. Då sattes 40 000 soldater in mot oppositionen. Operationen
          kostade många människor livet. Många blev misshandlade och torterade.
          Särskilt grovt var det våld som riktades mot kvinnor i form av
          våldtäkt och misshandel. Till en början var dessa aktioner "spontana",
          men sattes sedermera i system av landets styrande.
        </p>
        <p xml:id="i-64pmmyXbWd4iUiMX9aMN7Y">
          I dag har denna situation ytterligare förvärrats sedan militär
          och polis satts in för att slå ned en rad strejker som utbrutit
          i landet. För att slå ned strejkerna har husundersökningar, och
          omfattande misshandel och våldtäkter förekommit. En ny våldsvåg
          sveper fram över landet.
        </p>
        <p xml:id="i-HjFMfnj8teBnxsT7x6ufnx">
          Det allmänna läget i Bangladesh kan i korthet redovisas på följande
          sätt: Landet styrs av en talibanliknande regim. Regimen har, i
          likhet med Pakistan tidigare, inrättat Koranskolor, där eleverna
          får militär träning i kombination med indoktrinering i islamisk
          fundamentalism. Det råder laglöshet och rättsväsendet fungerar
          inte. Parlamentet fungerar inte. Regeringen använder militären
          för att slå ned opposition. Det styrande partiet, Bangladeshs
          Nationalistiska Parti, använder sig av paramilitära styrkor i
          kampen mot oppositionen. Utomrättsliga avrättningar är vanliga
          och våldtäkt av kvinnor används som ett medel för att undertrycka
          oppositionen. Kriminaliteten är omfattande och kriminella grupper
          är knutna till det styrande partiet och regeringen. Vissa kriminella
          grupper har satt i system att kidnappa människor och sälja kidnappningsoffren
          sig emellan, så att lösensumman trissas upp innan offret slutligen
          släpps.
        </p>
        <p xml:id="i-13T9LVBw1HFpkriHFh9oY7">
          En viktig del av den brottsliga verksamheten leds av premiärministern
          Khaleda Zias son Tarek Zia. Denne har ingen formell position i
          regeringen, men har ett omfattande inflytande på den i sin egenskap
          av maffialedare.
        </p>
        <p xml:id="i-Gp7bhpvqnGawtG61xACPVx">
          Den senare tidens utveckling visar att situationen i Bangladesh
          försämrats ytterligare. Den korruption som tidigare var stor har
          förvärrats. Kriminaliteten ökat. Rättssäkerhet existerar inte
          i landet. På så vis förvandlas oppositionen till regeringens villebråd.
        </p>
        <p xml:id="i-VmaSphvYm23DvZrz3b3pUu">
          Det tyngsta bördan av förtrycket bär och de svåraste offren för
          vanstyret i landet är kvinnorna. Det är hög tid att på allvar
          erkänna det som erkänts när det gäller konflikterna i före detta
          Jugoslavien: att våldtäkt av kvinnor inte enbart kan betraktas
          som en kriminell handling i allmänhet, utan specifikt används
          som ett politiskt vapen mot politiska motståndare och fiender.
          Detta måste erkännas också när det gäller situationen i Bangladesh,
          där konflikten mellan olika politiska riktningar börjar ta sig
          inbördeskrigets former.
        </p>
        <p xml:id="i-RCoYY8eNHEKLvShkPWh3kq">
          Det är uppenbart att befolkningen i Bangladesh behöver en annan
          än den nu korrumperade regering som kom till makten 2001. Bangladesh
          behöver en regering som respekterar de mänskliga rättigheterna,
          kvinnors rättigheter och barns rättigheter.
        </p>
        <p xml:id="i-UwRvi47rDiRYATCJqRSMeD">
          Mot bakgrund av den våldsamma och dystra utveckling under senare
          år i Bangladesh vill jag fråga utrikesministern:
        </p>
        <p xml:id="i-JfkS1gFhehdsMQFsTzn9kW">
          Vilka initiativ avser utrikesministern att vidta för Sveriges
          del, inom FN och EU och andra internationella organ för att respekten
          för de mänskliga rättigheterna i Bangladesh ska förbättras?
        </p>
        <p xml:id="i-BTeLuby8DpEuYiNwYmxJPS">
          Vilka initiativ avser utrikesministern att vidta för Sveriges
          del, inom FN och EU och andra internationella organisationer för
          att hejda våldsutvecklingen i Bangladesh och medverka till att
          landet slår in på en väg mot ökande respekt för demokratin?
        </p>
        <p xml:id="i-YaYdTJ18y868zzqo3vY2b4">
          Vilka initiativ avser utrikesministern att vidta för att kvinnor,
          som flytt undan den nu sittande regimens politiska terror och
          som följd av denna terror utsatts för våldtäkt och misshandel,
          inte ska betraktas som offer för kriminell handling i allmänhet,
          utan betraktas som misshandlade och torterade politiska flyktingar
          och som sådana erhålla politisk asyl i Sverige?
        </p>
      </div>
    </body>
  </text>
</TEI>
