<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0403">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0403</head>
        <author who="i-4SAiMdwrEthd2M8z2yjtkv">Ana Maria Narti</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>AMS och utländska akademiker</topic>
        <docDate when="2004-04-01">den 1 april</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GR10403</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:403 av Ana Maria Narti (fp) till statsrådet
          Hans Karlsson om AMS och utländska akademiker
        </IPQ_title>
      </div>
      <div type="IPQuestionBody">
        <p xml:id="i-3Tzj3fZ3KhJaKuotWoq9rM">
          I sitt anförande under partiledardebatten den 21 januari talade
          statsminister Göran Persson om den växande arbetslösheten och
          om en ökning av volymerna i arbetsmarknadsåtgärder. Statsministern
          sade att uppgången i den öppna arbetslösheten överraskade regeringen.
          Tidigare ville man inte bevilja många och långvariga arbetsmarknadsåtgärder,
          eftersom man trodde på en bättre konjunktur och i en sådan situation
          skulle en låsning av arbetskraften omfattande arbetsmarknadspolitiska
          program ha varit ett misstag.
        </p>
        <p xml:id="i-MQUv9jRMUgTgVNiAcTeDeh">
          "Konjunkturuppgången har låtit vänta på sig. I takt med att den
          har väntat på att komma har arbetslösheten stigit. Detta kan vi
          inte acceptera. Därför lägger vi tillsammans med våra samarbetspartier
          fram en satsning på 2 miljarder kronor som innebär 15 000 nya
          platser i arbetsmarknadspolitiken, i huvudsak riktad mot kommuner
          och landsting. Där vet vi nämligen att en för tidig nedgång i
          arbetskraften snart kommer att mötas av ett växande behov av nyrekrytering."
        </p>
        <p xml:id="i-NMptVG3M3LvJHnHsKxhf89">
          Med dessa ord signalerade Göran Persson en kursändring i arbetsmarknadspolitiken:
          från ett läge då man hade stramat åt olika utbildningsinsatser
          och projekt till en fas med intensifierade program avsedda att
          förbättra de arbetslösas kompetens.
        </p>
        <p xml:id="i-MpSwBJZAhL1xiqw1wx5khv">
          Sedan dess har arbetslösheten ständigt ökat. Det är alltså brådskande
          att på nytt diskutera hur arbetsmarknadsåtgärderna planeras och
          genomförs och på vilket sätt deras resultat kan förbättras. Därför
          vänder jag mig nu arbetslivsministern.
        </p>
        <p xml:id="i-9bpKLmJBqviimTRbHXHsRv">
          Under en tid @ alltså mellan åren 2000 och 2004 @ har samarbetet
          mellan de långvarigt arbetslösa och arbetsförmedlingarna varit
          strängt begränsat. Om nu hela arbetsmarknadspolitiken ändrar inriktning
          är det troligt att det nämnda samarbetet bör och måste uppmuntras
          och intensifieras @ både i form av uppköp av kurser och i form
          av projekt.
        </p>
        <p xml:id="i-TNm4hrLjUScu3bconF9Qsm">
          Det är mycket som talar för en levande dialog mellan de arbetslösa
          och hela AMS-systemet. AMS har fått och får ofta kritik @ framför
          allt från invandrarorganisationernas och de invandrade arbetslösas
          sida, en kritik som speglas i flera rapporter och undersökningar
          från IFAU, Statskontoret och Riksdagens revisorer. Om samarbetet
          återupptas kan kritik, missförstånd och konflikter ersättas av
          ett klimat av samförstånd och ömsesidig stimulans. Det är också
          oerhört viktigt att undanröja alla anledningar till en diskussion
          om diskriminering i en eller annan form utövad av arbetsförmedlingar.
        </p>
        <p xml:id="i-A7UWRnNrJxFnQh4krbXi8r">
          Det är alltså lämpigt att analysera de insatser som väsentligt
          kan förbättra de långtidsarbetslösas chanser att få inträde i
          arbetslivet. Lovande insatser består i kompletterande utbildningar
          för utländska akademiker som bedrivs vid Linköpings universitet,
          Malmö högskola, Invandrarakademien i Borås och Lärarhögskolan
          i Stockholm.
        </p>
        <p xml:id="i-XeC8bRhSVmne94R6rKToRR">
          Akademiker som har varit arbetslösa eller arbetat med mycket
          lågt kvalificerade uppgifter har fått en chans att komplettera
          sina kunskaper från hemlandet samtidigt som de praktiserar på
          många arbetsplatser och skaffar sig nätverk inom sina yrken. Reaktioner
          och omdöme från både lärare och arbetskamrater vid praktikplatserna
          är positiva. Många av dessa studenter arbetar mera intensivt och
          tar flera poäng per termin än vanliga studenter. Men många av
          dem behöver en längre studietid än ett år @ för att helt övervinna
          svårigheter orsakade av den långa arbetslösheten och av den isolering
          som vardagen utanför yrkeslivet gav upphov till.
        </p>
        <p xml:id="i-9TMUU2FLdMTHws1C7wzDto">
          Många aspiranter har få möjligheter att kommande terminer finansiera
          fortsatta studier via CSN. En del av dem har passerat 50-årsgränsen
          men kan självklart arbeta 10 eller 15 år efter avslutad utbildning.
          Andra betalar i dag ur sitt blygsamma aktivitetsstöd skulder från
          tidigare försök att etablera sig i arbetslivet (hemutrustningslån,
          studielån för fördjupade kurser i svenska, andra lån tagna för
          att finansiera AMS-utbildningar som kommunerna inte betalade för).
          Att försöka få banklån i en sådan situation är orealistiskt, bankerna
          granskar de blivande låntagarnas inkomst innan de beviljar lån
          och de personer det gäller saknar egen inkomst sedan flera år.
        </p>
        <p xml:id="i-BgHMAUqFZ2bpWBMZ13Sc3e">
          Arbetet med kompletterande utbildningar, som de vid Malmö högskola,
          Linköpings universitet, Invandrarakademien i Borås och Lärarhögskolan
          i Stockholm, behöver fortsätta och utvecklas vidare. Det är viktigt
          inte bara för att varje invandrad akademiker som får inträde i
          det svenska yrkeslivet är en direkt social, ekonomisk och politisk
          vinst för hela samhället, utan också därför att dessa kurser utgör
          en förebild, en symbol för lyckad integration av människor som
          bär med sig kultur från hela världen. I Malmö har högskolan fått
          löfte från Länsarbetsnämnden om finansiering av 80 studieveckor
          men aspiranterna i Linköping vet fortfarande inte hur de ska få
          ekonomi för höstterminen 2004. Liknande oklarhet drabbar också
          de studerande samlade kring de mycket positiva erfarenheterna
          från Invandrarakademien vid Borås högskola.
        </p>
        <p xml:id="i-23rpNmoNpNNyrSYeZ1QwDL">
          Det gäller människor som efter många motgångar håller på att
          få tillbaka tron på det svensk samhället. Att ta ifrån dem möjligheten
          att fullfölja sina studier och börja arbeta inom sina yrken betyder
          en enorm social och psykologisk förlust för alla @ samtidigt som
          detta innebär att Utbildningsdepartementet förgäves satsade tiotals
          miljoner kronor på till exempel utbildningarna i Linköping.
        </p>
        <p xml:id="i-YR5ouMbLHkuNy5aBKiUc31">
          I de fall länsarbetsnämnderna hittills kategoriskt har vägrat
          förlängningar av stödet för arbetslösa akademiker motiveras besluten
          med påståendet att dessa personer inte får erhålla bättre ekonomiska
          villkor för sina studier än vanliga studenter. Men detta argument
          övertygar inte @ eftersom de berörda akademikerna har både studier
          och yrkeserfarenhet från hemländerna. De svenska högskolorna och
          universiteten kräver inte att akademiker med examen och yrkeserfarenhet
          från Sverige ska komplettera sina utbildningar under flera terminer.
        </p>
        <p xml:id="i-GTzFZnkJmtoGmf1hkqV99v">
          Enligt Integrationsverkets rapport 2003 har vi i dag 30 000 akademiker
          från andra länder som antingen är arbetslösa eller arbetar med
          uppdrag långt under deras kvalifikationer. Bara några tiotals
          av dessa akademiker har i dag en chans att komma ut ur sin svaga
          position i arbetslivet via kompletterande utbildningar.
        </p>
        <p xml:id="i-WweigZUSbqH5v1JtrgN1ue">
          Därför vänder jag mig till arbetslivsministern med följande fråga:
        </p>
        <p xml:id="i-7NT77uBbxQWoPws2ea2EtE">
          Avser arbetslivsministern i samarbete med AMS att ta initiativ
          till satsningar på kompletterande högskoleutbildning för akademiker
          med utländsk bakgrund?
        </p>
      </div>
    </body>
  </text>
</TEI>
