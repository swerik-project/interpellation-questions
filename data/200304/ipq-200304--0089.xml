<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0089">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0089</head>
        <author who="i-LDb1GxQGG47N4mNNZ13jSZ">Martin Andreasson</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>FN-resolution om HBT-personers mänskliga rättigheter</topic>
        <docDate when="2003-11-07">den 7 november</docDate>
        <status when="2003-11-24" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GR1089</external_id>
        <debate>
          <turn when="2003-11-24 10:47:47" duration="258">Martin Andreasson (Fp)</turn>
          <turn when="2003-11-24 10:51:55" duration="86">Laila Freivalds (S)</turn>
          <turn when="2003-11-24 10:53:14" duration="248">Martin Andreasson (Fp)</turn>
          <turn when="2003-11-24 10:57:18" duration="67">Laila Freivalds (S)</turn>
          <turn when="2003-11-24 10:58:21" duration="127">Martin Andreasson (Fp)</turn>
          <turn when="2003-11-24 11:00:24" duration="30">Laila Freivalds (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:89 av Martin Andreasson (fp) till utrikesminister
          Laila Freivalds om FN-resolution om HBT-personers mänskliga rättigheter
        </IPQ_title>
      </div>
      <div type="IPQuestionBody">
        <p xml:id="i-9wPVzVUYNYHEp2SS2KSUfQ">
          Vid vårens möte i Genève med FN:s kommission för mänskliga rättigheter
          hade Brasilien lagt fram ett förslag till resolution som innebar
          att kommissionen uttryckligen skulle uppmärksamma förtryck på
          grund av sexuell läggning i sitt arbete för att värna de mänskliga
          rättigheterna.
        </p>
        <p xml:id="i-4nr3425cKu1VYpyPqoCaQR">
          EU och dess medlemsländer intog en positiv hållning till förslaget.
          Däremot var motståndet starkt hos Vatikanstaten och de muslimska
          länderna, vilka samverkar i Organization of Islamic Conference
          (OIC). Vatikanstaten satte stark press på många medlemmar i kommissionen
          som kommer från länder där katolska kyrkan är stark. OIC skrev
          brev till samtliga länder och uppmanade dem att rösta mot förslaget.
        </p>
        <p xml:id="i-XzPeBQw395msJupV8991VQ">
          Behandlingen av resolutionsförslaget kom inte upp till behandling
          och omröstning förrän sista sessionsdagen. Under debatten gjordes
          många försök att stoppa förslaget och bara några minuter innan
          sessionen skulle avslutas föreslog den libyske ordföranden i kommissionen
          att omröstningen skulle skjutas upp till nästa år. Detta förslag
          bifölls med röstsiffrorna 24@17 (10 avstod och 2 frånvarande).
        </p>
        <p xml:id="i-172WAuvkhEozYB51KcyXWv">
          Kommissionens beslut innebär således att frågan om HBT-personers
          mänskliga rättigheter kommer att behandlas på nytt vid nästa session
          med FN:s kommission för mänskliga rättigheter, som börjar i mars
          2004.
        </p>
        <p xml:id="i-SJmBznaEyCuabH8fMba8qB">
          Brasilien har deklarerat att man är beredd att arbeta aktivt
          för ett positivt beslut i kommissionen. Det är därför viktigt
          att Sverige och andra länder, som stöder resolutionsförslaget,
          använder sina möjligheter att påverka övriga medlemmar i kommissionen
          att stödja Brasiliens resolutionsförslag.
        </p>
        <p xml:id="i-LNiv1ie7v6qsVnZpRkiJxp">
          Många andra länder, som motsätter sig resolutionsförslaget, har
          börjat att bearbeta andra länder i kommissionen att avslå förslaget.
        </p>
        <p xml:id="i-NJyGgjsfWrpN7KsgXFNdpy">
          De signaler som Sverige hittills har sänt ut i sakfrågan går
          ut på att Sverige inte kommer att agera aktivt för att påverka
          andra medlemmar i denna fråga inför 2004 års session, även om
          man kommer att rösta ja till resolutionsförslaget. Denna inställning
          har väckt förvåning inte minst hos de MR-organisationer som har
          haft förhoppningar om ett kraftfullt svenskt agerande.
        </p>
        <p xml:id="i-CenziYdsNdXgjWn7jxSBtz">
          Mot denna bakgrund vill jag fråga utrikesministern vilka aktiva
          åtgärder Sverige kommer att vidta för att FN:s kommission för
          mänskliga rättigheter kommer att anta en resolution om HBT-personers
          mänskliga rättigheter.
        </p>
      </div>
    </body>
  </text>
</TEI>
