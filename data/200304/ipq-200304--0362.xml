<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0362">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0362</head>
        <author who="i-AqZkPRg6HbbZ9nDzibdbp5">Björn Hamilton</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>trängselskatternas konsekvenser för kranskommunerna</topic>
        <docDate when="2004-03-17">den 17 mars</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GR10362</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:362 av Björn Hamilton (m) till finansminister
          Bosse Ringholm om trängselskatternas konsekvenser för kranskommunerna
        </IPQ_title>
      </div>
      <div type="IPQuestionBody">
        <p xml:id="i-6p4dEeQrBvE28qzvYvAQDe">
          I den departementspromemoria som ska ligga till grund för en
          lagstiftning om trängselskatter framgår att det forcerade försöket
          i Stockholm innebär att lidingöbor kan ta sig till och från det
          allmänna vägnätet utan att betala skatt. En sådan skattebefrielse
          förutsätter dock, enligt förslaget, att bilen inte uppehåller
          sig inom tullzonen längre än 30 minuter.
        </p>
        <p xml:id="i-E1BqBRX7JTQxz6qQxvcAPk">
          Det är naturligtvis positivt att boende på Lidingö nu ges en
          möjlighet att använda det nationella vägnätet på samma villkor
          som andra kranskommuner. Förändringen innebär dock att liknande
          problematik för andra kranskommuner, och delar av Stockholm, ter
          sig än mer aktuell. I enlighet med det förslag som finns ska boende
          på Essingeöarna betala trängselskatt för att ta sig ut på Essingeleden.
          I praktiken innebär det att resor från Lilla och Stora Essingen
          till de norra delarna av Stockholm blir tullfria om resan sker
          genom innerstaden, men skattebeläggs om de sker via Essingeleden.
        </p>
        <p xml:id="i-KGksXVZc3U2x1qumBwpnM9">
          Utöver den uppenbara bristande logiken i ovanstående exempel
          innehåller lagförslaget ytterligare tveksamheter gällande kranskommuner.
          Det framgår ingenstans i lagförslaget vilket inflytande andra
          berörda kommuner får, inte ens de som gränsar till och är starkt
          beroende av den kommun som inför trängselskatt. I Stockholm, där
          ett försök nu ska forceras fram, består länet av 26 olika kommuner
          men bara av en arbets- och bostadsmarknad. Företagen känner inga
          kommungränser i sin verksamhet.
        </p>
        <p xml:id="i-TFHeC7gbh9JfQFQJEh4qB7">
          Det är i Stockholmsexemplet också obestridligt att trängselskatter
          införs i tydlig strid med kranskommunernas uttryckliga vilja.
          I de lokala folkomröstningar som genomfördes i september 2003
          sade ca 80 % av de röstberättigade i tolv kranskommuner nej till
          nya avgifter i trafiken.
        </p>
        <p xml:id="i-5Q91uszatpJ5WhAhFoQhdt">
          Mot bakgrund av ovanstående önskar jag ställa följande frågor
          till ansvarigt statsråd:
        </p>
        <p xml:id="i-QYfZFxgkbWnM6tjnHvhZJh">
          1. Har statsrådet gjort den bedömningen att det är rimligt att
          boende på Essingeöarna tvingas betala trängselskatt för att ta
          sig ut på det allmänna vägnätet?
        </p>
        <p xml:id="i-Lu7UarVto8FCSaWrBRohHh">
          2. Har statsrådet gjort den bedömningen att det system som föreslås
          ger angränsande kommuner en rimlig möjlighet att påverka beslut
          om införande av trängselskatter?
        </p>
        <p xml:id="i-YC64Mboef8zgWgr6KemVmq">
          3. Har statsrådet gjort den bedömningen att trängselskatter bör
          införas i en kommun om angränsande kommuner uttryckligen motsatt
          sig detta?
        </p>
        <p xml:id="i-8Z17dwkqwbexYQtBh4S8g3">
          4. Vilka åtgärder är statsrådet beredd att vidta för att säkerställa
          att arbets- och bostadsmarknaden i Stockholmsregionen inte påverkas
          negativt av det den lagstiftning som riksdagen förväntas anta?
        </p>
      </div>
    </body>
  </text>
</TEI>
