<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0138">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0138</head>
        <author who="i-6kLJbGLpwB9hYxDrVrkcqF">Karin Pilsäter</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>löneskillnader mellan könen</topic>
        <docDate when="2003-11-20">den 20 november</docDate>
        <status when="2003-12-12" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GR10138</external_id>
        <debate>
          <turn when="2003-12-12 09:35:27" duration="39">Lars-Erik Lövdén (S)</turn>
          <turn when="2003-12-12 09:36:01" duration="213">Nina Lundström (Fp)</turn>
          <turn when="2003-12-12 09:39:30" duration="127">Lars-Erik Lövdén (S)</turn>
          <turn when="2003-12-12 09:41:33" duration="237">Nina Lundström (Fp)</turn>
          <turn when="2003-12-12 09:48:09" duration="151">Nina Lundström (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:138 av Karin Pilsäter (fp) till statsrådet
          Mona Sahlin om löneskillnader mellan könen
        </IPQ_title>
      </div>
      <div type="IPQuestionBody">
        <p xml:id="i-9TUFp1tPXjya95atgipi4k">
          Rålönegapet, den totala skillnaden mellan mäns och kvinnors löner,
          har bitit sig fast på bortåt 20 %, för varje tia en man i genomsnitt
          tjänar får kvinnan drygt 8 kr. Rålönegapet är ett uttryck för
          att samhället inte är jämställt. Huvudorsaken är inte direkt diskriminering,
          även om den sannerligen existerar. De främsta orsakerna till det
          stora rålönegapet är i stället det faktum att den svenska arbetsmarknaden
          är starkt könssegregerad, och att det totala lönegapet till mycket
          stor del förklaras av befattningssegregation och arbetsplatssegregation.
          Det faktum att kvinnor finns i andra arbeten som värderas lägre
          än de arbeten män utför är alltså en viktig orsak till de orättvisa
          löneskillnaderna. Dessa kan som bekant inte pratas bort, de måste
          betalas bort.
        </p>
        <p xml:id="i-mQDBNyvr9TybB6aRsebEJ">
          I storstadsregionerna, särskilt Storstockholm, har lönenivåerna
          för sjuksköterskor, lärare och förskollärare, men även för undersköterskor
          och barnskötare ökat påtagligt relativt resten av landet. Detta
          är naturligtvis en kombination av den rena marknadssituationen,
          man har behövt betala mer helt enkelt för att få folk på plats,
          och politiska ambitioner att bättre värdera dessa yrkesinsatser.
        </p>
        <p xml:id="i-XVicyySTELks6qWtRRrXLX">
          När marknadskrafterna och den politiska ambitionen för en gångs
          skull har dragit åt samma håll, så att löner för förskollärare,
          sjuksköterskor, barnmorskor, undersköterskor och barnskötare är
          högre i Stockholmsregionen än i riket, innebär detta med nödvändighet
          högre kommunala utgifter. Men detta högre kostnadsläge är inte
          en del i kostnadsutjämningen. Samtidigt får dessa kommuner och
          landsting sända i väg runt hundra procent (ibland strax under,
          ibland strax över!) av de extra skatteinkomster som kommer från
          dessa högre kvinnolöner till andra kommuner och landsting.
        </p>
        <p xml:id="i-Mg2Yu29m6NvGjfdmifTRqu">
          I den aktuella debatten, såväl som i det senaste utredningsförslaget
          kring utjämningssystemet, avvisas tanken på att kostnadsutjämningen
          ska ta hänsyn till det högre kostnadsläget. Dessutom bibehåll
          i förslaget den mycket långtgående inkomstutjämningen. Ledande
          företrädare för Socialdemokraterna, exempelvis statsråd, är helt
          oförstående och menar snarast att Stockholmsregionens kommuner
          och landstinget får skylla sig själva som har höjt kvinnolönerna
          i vården och skolan.
        </p>
        <p xml:id="i-SQo4XMH6PTwaLKtiZ3m2Si">
          Men hur ska vi få rättvisa kvinnolöner om kostnaden inte får
          räknas för kommunerna utan de höjda skatteinkomsterna ska skickas
          vidare till andra regioner?
        </p>
        <p xml:id="i-UT1tqmXkofoASSRTnJo6yt">
          Med anledning av detta vill jag fråga jämställdhetsministern
          vilka insatser hon planerar för att få utjämningssystemet att
          uppmuntra, inte motverka, en utveckling mot minskade löneskillnader
          mellan könen.
        </p>
      </div>
    </body>
  </text>
</TEI>
