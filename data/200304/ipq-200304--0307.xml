<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0307">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0307</head>
        <author who="i-MVzhVeKwRGmjHjHoSrReg9">Börje Vestlund</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>forskningens inriktning</topic>
        <docDate when="2004-02-18">den 18 februari</docDate>
        <status when="2004-03-16" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GR10307</external_id>
        <debate>
          <turn when="2004-03-16 16:03:17" duration="248">Thomas Östros (S)</turn>
          <turn when="2004-03-16 16:07:22" duration="254">Börje Vestlund (S)</turn>
          <turn when="2004-03-16 16:11:33" duration="246">Thomas Östros (S)</turn>
          <turn when="2004-03-16 16:15:35" duration="201">Börje Vestlund (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:307 av Börje Vestlund (s) till utbildningsminister
          Thomas Östros om forskningens inriktning
        </IPQ_title>
      </div>
      <div type="IPQuestionBody">
        <p xml:id="i-4o6S4Sexc8UDNYzgBKif3W">
          Sverige har som forskarnation all anledning att vara stolt. Vi
          lägger 3,8 % av BNP på forskning, vilket får anses som ett ganska
          ointagligt världsrekord. Ändå finns det problem kring den forskning
          som bedrivs i dag. Inte minst i de mer principiella diskussionerna
          om forskningen, där tillväxten betonas i varje sammanhang. Det
          finns enligt min uppfattning ett stort problem med den typen av
          resonemang.
        </p>
        <p xml:id="i-DeW2KhUokgT2ubgM2TosBg">
          Låt mig ta ett par exempel:
        </p>
        <p xml:id="i-JMzRjZTqZEcRbJXT5Jr686">
          Fordonsindustrin forskar och tar fram alltmer effektiva motorer,
          men framför allt blir fordonen tyngre och tyngre. Detta gäller
          både personbilar och olika typer av yrkesfordon. Vår infrastruktur
          har inte kunnat hänga med och klarar inte av att hantera dagens
          tunga fordon. Huvuddelen av vårt väg- och järnvägsnät är anlagd
          under tidigt 1900-tal.
        </p>
        <p xml:id="i-6jMgPPyWojGnDgoPVdiexc">
          För att ytterligare belysa detta kan man ta som exempel pappersindustrin
          som i dag behöver konstant tillförsel av färska råvaror. Det innebär
          att man under hela året kör tunga timmerbilar på skogsvägar. Tidigare
          fraktade man trä under huvudsakligen vintertid som sedan lagrades
          vid pappersbruken. Detta har lett till att stora delar av skogsvägnätet
          i dag är totalt sönderkört.
        </p>
        <p xml:id="i-AVsouFBg5iVfu896o2YqDi">
          I båda dessa exempel finns inga direkta incitament att kunna
          rikta forskning mot den samhällsinriktade forskningen. Det bedrivs
          i dag mycket liten forskning kring just infrastrukturen. Det är
          i princip samma underlag och samma vägbeläggning i dag som det
          var för 50 år sedan.
        </p>
        <p xml:id="i-CEHpHs8EsFaZBMXnEiWkpU">
          Liknande exempel kan hittas när det gäller miljöfrågor. Vi utvecklar
          alltmer sofistikerade mobiltelefoner, datorer och andra fantastiska
          maskiner till vår hjälp i vardagen och i arbetet. Samtidigt vet
          vi att det finns strålning från all elektrisk utrustning och inte
          minst från den lågfrekventa strålningen från till exempel mobiltelefoner.
          Forskarna vet i dag att det ger effekter men inte exakt vilka
          och vad de beror på. Hur ska vi sätta gränsvärden för att skydda
          konsumenter och vår omgivning om vi inte vet?
        </p>
        <p xml:id="i-TPPQHACMTSvnT6W7heTz53">
          Inriktningen på vår forskningspolitik måste rimligen vara att
          slå vakt om att det finns en balans mellan tillämpad forskning
          och grundforskning. Med mina exempel är det tydligt att grundforskning
          som är mer samhällsinriktad ofta hamnar på efterkälken.
        </p>
        <p xml:id="i-UFGj81XjTdj9NLktVUQTjN">
          Infrastruktur kostar pengar och den ska i regel betalas av skattebetalarna.
          Vi står alltså i en situation där forskning driver fram en alltmer
          utvecklad fordonspark, men där forskningen är begränsad när det
          gäller utvecklingen av vår gemensamma infrastruktur. En infrastruktur
          som utvecklades och anlades till stora delar i ett tidigt 1900-tal.
        </p>
        <p xml:id="i-HxXnwg63tpGdCA6M1W3YQd">
          De nya väg- och järnvägarna kommer att möta samma öden som de
          gamla men mycket snabbare. Detta på grund av allt tyngre och utvecklade
          fordon.
        </p>
        <p xml:id="i-Y532JWqPziXJsTPF1jwLAV">
          Även forskning på den samhällsgemensamma infrastrukturen måste
          betraktas som grundläggande när det gäller satsningar på tillväxtområden.
        </p>
        <p xml:id="i-6AwXvsRtQqzruZfHhgGWeM">
          Med anledning av ovanstående vill jag fråga statsrådet om hon
          har några tankar kring på vilket sätt man ska ge forskarvärlden
          incitament och medel för att kunna utföra grundläggande forskning
          inom de områden som är samhällsinriktade och inte direkt tillväxtfrämjande.
        </p>
      </div>
    </body>
  </text>
</TEI>
