<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0041">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0041</head>
        <author who="i-XN7bgwBGaQixfiHi5Cbu8f">Cecilia Wikström</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>vårdkostnaderna för gömda flyktingar</topic>
        <docDate when="2003-10-21">den 21 oktober</docDate>
        <status when="unknown" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GR1041</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:41 av Cecilia Wikström (fp) till socialminister
          Lars Engqvist om vårdkostnaderna för gömda flyktingar
        </IPQ_title>
      </div>
      <div type="IPQuestionBody">
        <p xml:id="i-8xtKon7Upqd8uunCFeYZwk">
          Under senare tid har det blivit känt att flertalet av landstingen
          i vårt land fakturerar kostnaden för akut sjukvård av personer
          som fått beskedet att de inte kan få uppehållstillstånd i vårt
          land och följaktligen, i avvaktan på nya skäl eller tyngre argument
          att presentera, känt sig nödsakade att gå under jorden och gömma
          sig i Sverige tills en ny sakframställan kan komma till stånd.
        </p>
        <p xml:id="i-FpSwiBWAMa8kVu9gXy8sQM">
          I ett fall har kostnaden för en förlossning och efterföljande
          vård av ett prematurt fött barn uppgått till 180 000 kr, vilket
          fakturerats barnets föräldrar. Migrationsverket har vägrat betala
          med motiveringen att den uppkomna situationen "är deras egna fria
          val" (Anders Westerberg, stf generaldirektör vid Migrationsverket
          våren 2003). Ett annat aktuellt fall gäller en kvinna i Uppsala
          som år 2000, under den tid hon var utvisningshotad, vårdades på
          sjukhus för ett livshotande sjukdomstillstånd.
        </p>
        <p xml:id="i-9ZCHzPDsRYaa9NwRC7fsCf">
          Denna kvinna beviljades år 2000 tillsammans med sin familj uppehållstillstånd
          och familjen är i dag väl integrerad i det svenska samhället.
          I slutet av september 2003, tre år efter att hon vårdades vid
          Uppsala Akademiska sjukhus, mottog hon en faktura från Landstinget
          i Uppsala län om 254 000 kr.
        </p>
        <p xml:id="i-6pkP43kbbXXQpwvDkz3C8x">
          Jag menar att det är ställt bortom varje tvivel att det inte
          rör sig om frivilliga val i något av de fall som jag här kort
          har redogjort för. Varken en allvarlig sjukdom eller en förlossning
          kan karaktäriseras som onödig vård. Den sjukvård dessa personer
          fick var sjukvård i enlighet med hälso- och sjukvårdslagen. Att
          förvägra utsatta människor den vård de behöver vid ett akut sjukdomstillstånd
          vore direkt inhumant och så har heller inte skett i de fall jag
          refererar till.
        </p>
        <p xml:id="i-Vd6ukws9g7Tf7oqLSt22uX">
          Att ge sjukvård och sedan, flera år i efterhand, kräva att människor
          som lämnat sina hemländer utan några som helst materiella tillgångar
          ska betala vårdräkningar om mycket stora belopp är djupt cyniskt
          och motverkar varje form av integration.
        </p>
        <p xml:id="i-Fu7p7MSkkGE9dzHjEJ4EJ3">
          Människor som börjat skapa sig ett liv här: ordnat bostad, fått
          sina akademiska meriter från hemlandet validerade och kompletterat
          med studier vid svenska universitet, ordnat dagis och skolor för
          sina barn och fått jobb upplever det som tillintetgörande att
          tvingas betala sjukvårdsräkningar i storleksordningen en kvarts
          miljon kronor.
        </p>
        <p xml:id="i-UEFRRUnqsZjUKXS1bAeT4H">
          Man har kommit hit för att göra rätt för sig, bidra till en positiv
          utveckling för vårt land och vill inte hamna i en evig skuldsituation,
          kanske till och med få betalningsanmärkningar för att man häftar
          i skuld till landstinget. Det kan bli svårt med bostadslån och
          svårt att köpa en bil på avbetalning, det blir en mycket tråkig
          situation för hela familjen.
        </p>
        <p xml:id="i-LVUbpRkdqYTaHyfh1pniNh">
          Jag frågar mig om regeringens tal om integration i själva verket
          bara är tomma ord när jag tvingas konstatera att människors uppriktiga
          vilja att skapa en positiv situation för sig själva och sina barn
          så brutalt slås ner av den socialdemokratiska regeringen som inte
          tycks förmögen att fatta beslutet att låta Migrationsverket eller
          annan myndighet bära ansvaret för gömda flyktingars sjukvårdskostnader.
        </p>
        <p xml:id="i-GKxeC8tDBnJ9VLieUP21SN">
          Att människor själva tvingas betala kostnaderna för vård kan
          också leda till att man undviker att söka hjälp i tid och kommer
          under behandling för sent, ofta med allvarliga sjukdomsförlopp.
        </p>
        <p xml:id="i-DP33jYjqGeS1enbN2iYd2i">
          Bland de riktlinjer som sjukvården har att följa finns människovärdesprincipen
          som säger att alla människor har lika värde och samma rätt, oberoende
          av vem man är och vilken roll i samhället man har.
        </p>
        <p xml:id="i-MjbLueQ2u6qw8W1uGaBnE4">
          Mot denna bakgrund vill jag fråga socialministern:
        </p>
        <p xml:id="i-NmcXd7Mar5t4GtSNd9UYRV">
          Vilka åtgärder är socialministern beredd att vidtaga för att
          få Migrationsverket eller annan myndighet att bära gömda flyktingars
          sjukvårdskostnader?
        </p>
        <p xml:id="i-4Cja72cjx28Q4ptZQvkEs4">
          Är socialministern beredd att agera för att medverka till att
          kostnaderna för sjukvård avskrivs för de flyktingar som beviljats
          permanent uppehållstillstånd i Sverige?
        </p>
      </div>
    </body>
  </text>
</TEI>
