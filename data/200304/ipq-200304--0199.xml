<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0199">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0199</head>
        <author who="i-QqgpadBP4SAf6uA8SRtTMY">Runar Patriksson</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>elnätets brister på landsbygden</topic>
        <docDate when="2003-12-12">den 12 december</docDate>
        <status when="unknown" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GR10199</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:199 av Runar Patriksson (fp) till näringsminister
          Leif Pagrotsky om elnätets brister på landsbygden
        </IPQ_title>
      </div>
      <div type="IPQuestionBody">
        <p xml:id="i-BNC2R3y9i5fRJCjF7ALiDv">
          Det har blivit vinter igen. Med vintern kommer de tillbaka. Ingen
          vet när eller var. Men hur det blir är man ganska säker på. Det
          enda man med säkerhet kan säga är att de kommer förr eller senare,
          varje år.
        </p>
        <p xml:id="i-7czNBFjvQ6nvvFGCZy7V1V">
          De drabbar oftast landsbygdsbefolkningen och leder till mörker,
          kyla och andra obehag för både människor och djur. Lantbrukarens
          kor fryser, törstar och lider när inga maskiner kan användas,
          vilket är djurplågeri. Industrierna ligger öde, om företagen inte
          har egna sätt att slippa de som drabbar gård och stuga.
        </p>
        <p xml:id="i-BjNt9wDEdiuABGzvvbF8J3">
          Med "de" menar jag naturligtvis elavbrotten som likt influensan
          återkommer varje år i dessa tider. När de första av vinterns vindpustar
          fläktar och de första snöflingorna faller över kraftbolagens elledningar,
          då vet man att strömavbrotten nalkas.
        </p>
        <p xml:id="i-DQJwBRY6nWGShNggBgye8a">
          Näringsministern har hoppats att kraftbolagen kunnat lösa problemen
          med ständiga elavbrott men väldigt lite har gjorts för att avhjälpa
          dessa allvarliga driftsstörningar i elförsörjningen. Min erfarenhet
          är 30 år utan godtagbara resultat i de värmländska kommunerna.
        </p>
        <p xml:id="i-GkyAQbzzRuG7v44kGJFFsf">
          Det är oerhört viktigt för näringslivet med en trygg elförsörjning
          året runt. Samma som med vägnätet, där regeringen inte heller
          lever upp till löftena. Om näringslivet måste budgetera för ständiga
          produktionsbortfall i vintertid då strömmen försvinner så minskar
          viljan att investera i anläggningar där produktionen kan riskera
          att stoppas på grund av att arbetsplatsen står utan elförsörjning.
        </p>
        <p xml:id="i-SwRmY1Y3YoTeS2qeqLDaPC">
          Det är redan i dag svårt att hindra avfolkningen av landsbygden
          och situationen underlättas knappast av att de som bosätter sig
          utanför storstaden måste förbereda sig för ständiga avbrott i
          elförsörjningen. En säker elförsörjning och framkomliga vägar
          året runt i hela landet är en självklarhet som måste tryggas av
          det offentliga.
        </p>
        <p xml:id="i-Ct7Hzpgya4TKJ1vot3R7Lm">
          För att få människor och företag att känna förtroende för en
          tillvaro i landsbygden krävs att elförsörjningen är säker. Trots
          vackra ord om en förbättring av elförsörjningen händer samma sak
          i år igen. Var bestod förbättringarna i då om det nu i alla fall
          inträffar? Alla de hushåll och företag som nu återigen blev utan
          ström litar nog inte längre på att problemen är åtgärdade.
        </p>
        <p xml:id="i-DHgdnmCT7Ka6TvSeyrZgAP">
          Jag vill med anledning av ovanstående fråga näringsministern:
        </p>
      </div>
    </body>
  </text>
</TEI>
