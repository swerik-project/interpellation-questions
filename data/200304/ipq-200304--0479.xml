<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0479">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0479</head>
        <author who="i-Ha5uZXGHudhTidCuW8UjXN">Ragnwi Marcelind</author>
        <recipient who="i-6qjD2tsSCtsrmXQjy7mtCJ">Lars-Erik Lövdén</recipient>
        <topic>statens styrning av kommunala bostadsbolag</topic>
        <docDate when="2004-05-07">den 7 maj</docDate>
        <status when="2004-06-01" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GR10479</external_id>
        <debate>
          <turn when="2004-06-01 13:56:46" duration="267">Lars-Erik Lövdén (S)</turn>
          <turn when="2004-06-01 14:01:09" duration="253">Ragnwi Marcelind (Kd)</turn>
          <turn when="2004-06-01 14:05:18" duration="104">Nina Lundström (Fp)</turn>
          <turn when="2004-06-01 14:06:53" duration="250">Lars-Erik Lövdén (S)</turn>
          <turn when="2004-06-01 14:11:00" duration="254">Ragnwi Marcelind (Kd)</turn>
          <turn when="2004-06-01 14:15:10" duration="124">Nina Lundström (Fp)</turn>
          <turn when="2004-06-01 14:16:59" duration="321">Lars-Erik Lövdén (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:479 av Ragnwi Marcelind (kd) till statsrådet
          Lars-Erik Lövdén om statens styrning av kommunala bostadsbolag
        </IPQ_title>
      </div>
      <div type="IPQuestionBody">
        <p xml:id="i-SUi3DA5jGe31ekkQDrJxyn">
          Det åligger enligt regeringsformen det allmänna att trygga rätten
          till bostad. För att uppnå detta, liksom bostadspolitikens övriga
          mål, finns en tydlig ansvarsfördelning mellan stat och kommun;
          staten ska svara för att legala och finansiella instrument finns
          tillgängliga för bostadsbyggande, medan kommunerna har det övergripande
          ansvaret för att bostadspolitiken verkställs på lokal nivå.
        </p>
        <p xml:id="i-P8C5AkzetooJWaEtZbjjuT">
          Det är viktigt att slå vakt om kommunernas möjligheter att fullt
          ut ta sitt bostadsförsörjningsansvar. Kommunerna har olika instrument
          till sitt förfogande. Den demokratiskt uttryckta folkviljan måste
          respekteras. Det är inte en statlig uppgift att till exempel fatta
          beslut om den närmare skötseln av de kommunala bostadsföretagen.
          Sådana ställningstaganden måste göras i kommunerna mot bakgrund
          av förhållandena i det enskilda fallet.
        </p>
        <p xml:id="i-GxQSNqdVmDtvbGUCY2Yxv4">
          Riksdagen har dock under de senaste åren stiftat två nya lagar
          som syftar till statlig detaljstyrning av kommunernas bostadspolitik;
          (2000:1383) om kommunernas bostadsförsörjningsansvar respektive
          (2002:102) om allmännyttiga bostadsföretag. Staten har genom den
          senare givits möjlighet att bland annat förhindra affärer i de
          kommunala bostadsbolagen.
        </p>
        <p xml:id="i-JMCFss9f9Yxqd8NVYPnsE3">
          Genom lagen om allmännyttiga bostadsföretag infördes en tillståndsplikt
          vid försäljningar av fastigheter eller andelar inom kommunala
          bostadsföretag inom allmännyttan. I första hand skedde detta för
          att hindra ombildandet av kommunala hyresfastigheter till bostadsrätter,
          men också för att hindra annan försäljning. I proposition 2001/02:58
          framhäver regeringen som en utgångspunkt för förslaget om tillståndsplikt
          exempel där "rent ideologiska skäl ligger bakom en kommuns beslut
          att avyttra fastigheter".
        </p>
        <p xml:id="i-P2Q1MdfjhJ2b87a3yhCwgj">
          I propositionen identifieras dock även andra skäl som föreligger
          vid försäljningar, till exempel att huvudmotivet för en kommun
          med svag ekonomi och en svag bostadsmarknad kan vara att minska
          den ekonomiska risk som följer med ägande av bostäder. I propositionen
          konstateras att "oavsett de bakomliggande orsakerna till försäljningen
          måste de dock alltid vägas mot andra intressen". De intressen
          som nämns i propositionen är dels hyresgästernas intresse att
          påverka vad som sker med deras bostäder, dels statens intresse
          att bevara ett så stort kommunalt bostadsbestånd att bruksvärdesystemet
          utan svårigheter kan upprätthållas.
        </p>
        <p xml:id="i-2HnBFNykfeXqzzzHviwRnY">
          Lagstiftningen har under den relativt korta tid den varit i kraft
          uppenbarat flera orimliga konsekvenser. Dessa konsekvenser beror
          på att riksdagsmajoriteten knappast förutsåg lagens verkningar,
          utan fokuserade på att komma åt vad som i propositionen beskrivs
          som vissa kommuners "kortsiktiga ekonomiska och politiska motiv".
          Den avvägning av intressen som propositionen också framhävde,
          har inte kommit till uttryck i praktiken.
        </p>
        <p xml:id="i-PPxTuBY737z3PbkgpUgrSN">
          Ett exempel på detta är det kommunala bostadsbolaget Älmhultsbostäder
          AB:s stoppade försäljning av två hyresfastigheter i småländska
          Liatorp till företagaren Göran Wickström. Det kommunala bostadsbolaget
          ville sälja hyresfastigheterna eftersom de gav dålig förtjänst.
          Göran Wickström var beredd att köpa och förvalta fastigheterna.
          Affären godkändes av Älmhults kommunfullmäktige.
        </p>
        <p xml:id="i-6YZ1cgAUphka258Mw2xETA">
          Lagen om allmännyttiga bostadsföretag kräver emellertid ett tillstånd
          av länsstyrelsen för att en försäljning av ett kommunalt bostadsbolag
          ska få genomföras. Länsstyrelsen i Kronobergs län var på grund
          av lagen tvungen att avslå Älmhults kommuns ansökan om att få
          överlåta hyresfastigheterna. Detta trots att varken den regionala
          hyresgästföreningen eller fastighetsägarorganisationen haft något
          att erinra mot försäljningen. Länsbostadsdirektören i Kronoberg
          beklagade beslutet men påpekade att lagens bestämmelser inte gav
          möjlighet till någon annan tolkning.
        </p>
        <p xml:id="i-7um4DPyAJFLrt6ivQZswYh">
          Ett annat exempel är Gävle, där Gävle kommun önskar minska det
          kommunala ägandet av hyresrätter, vilket uppgår till 75 % av hyreslägenhetsbeståndet.
          Ett särskilt allmännyttigt bostadsbolag, HSB:s Ankarhusen AB,
          har tillkommit enbart för att kunna köpa fastigheter från Gävle
          kommun. I mars 2004 genomfördes en försäljning av 417 lägenheter.
          Försäljningen motiverades med att den skapar utrymme för framtida
          investeringar och ett utökat fastighetsunderhåll i det kommunala
          bostadsbolaget.
        </p>
        <p xml:id="i-YRHfkvDgLw35myddgugwnW">
          Behovet och intresset av utförsäljning från kommunens sida är
          dock större än vad det nya allmännyttiga bolaget kan tillmötesgå.
          Flera privata fastighetsägare är intresserade av att köpa kommunala
          bostadsfastigheter i Gävle, men har, med hänvisning till bestämmelserna
          i lagen om allmännyttiga bostadsbolag, inte fått möjlighet att
          inkomma med anbud eller på annat sätt delta i processen. Kommunen
          har valt att tills vidare acceptera denna inskränkning av möjligheterna
          till en långsiktigt rationell drift av bostadsbolaget, för att
          undvika en prövning gentemot bestämmelserna om tillståndsplikt
          i lagen om allmännyttiga bostadsföretag.
        </p>
        <p xml:id="i-YBNiMfGDrZG5qWgsjhorya">
          1. Vilka åtgärder avser statsrådet att vidta för att komma till
          rätta med de negativa effekter för den ekonomiska driften av kommunala
          bostadsbolag som föranletts av bestämmelsen om tillståndsplikt
          i lagen om allmännyttiga bostadsföretag?
        </p>
        <p xml:id="i-R3hVVN8mwkxL1G5dtNXn3Y">
          2. Vilka åtgärder avser statsrådet att vidta för att statens
          intresse att bevara ett stort kommunalt bostadsbestånd mer noggrant
          ska vägas mot kommuners intresse att minska den ekonomiska risk
          som följer med ägandet av bostäder, i enlighet med vad som anförs
          i proposition 2001/02:58 Allmännyttiga bostadsföretag?
        </p>
        <p xml:id="i-Uy9BmqfVUHyWqTkNcvjEU6">
          3. Vilka åtgärder avser statsrådet att vidta för att stärka kommunernas
          möjligheter att sköta sina bostadsföretag på ett ekonomiskt rationellt
          och långsiktigt hållbart sätt?
        </p>
      </div>
    </body>
  </text>
</TEI>
