<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0303">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0303</head>
        <author who="i-QhURWkawnPDBf443faKewj">Cecilia Wigström</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>Sveriges närvaro i Afghanistan</topic>
        <docDate when="2004-02-17">den 17 februari</docDate>
        <status when="2004-03-09" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GR10303</external_id>
        <debate>
          <turn when="2004-03-09 14:39:19" duration="270">Laila Freivalds (S)</turn>
          <turn when="2004-03-09 14:43:41" duration="257">Cecilia Wigström (Fp)</turn>
          <turn when="2004-03-09 14:47:55" duration="155">Ewa Björling (M)</turn>
          <turn when="2004-03-09 14:50:19" duration="100">Laila Freivalds (S)</turn>
          <turn when="2004-03-09 14:51:50" duration="243">Cecilia Wigström (Fp)</turn>
          <turn when="2004-03-09 14:55:43" duration="105">Ewa Björling (M)</turn>
          <turn when="2004-03-09 14:57:20" duration="113">Laila Freivalds (S)</turn>
          <turn when="2004-03-09 14:59:05" duration="133">Cecilia Wigström (Fp)</turn>
          <turn when="2004-03-09 15:01:08" duration="106">Laila Freivalds (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:303 av Cecilia Wigström (fp) till utrikesminister
          Laila Freivalds om Sveriges närvaro i Afghanistan
        </IPQ_title>
      </div>
      <div type="IPQuestionBody">
        <p xml:id="i-9ZA923nGtGwA4jztxJyRSX">
          Säkerhetssituationen i Afghanistan, inte minst utanför ISAF:s
          område runt Kabul, är fortsatt bekymmersam och har i vissa avseenden
          försämrats på senare tid. Lokala milisgrupper hindrar regeringen
          och utländska biståndsgivare från att utföra sina insatser samt
          utsätter befolkningen för brott och våld. I flera fall har till
          exempel av svenska biståndsorganisationer nystartade skolor för
          flickor bombats. Våldsspiralen leder till en ond cirkel där även
          de som vill se en avväpning inte vågar lämna in sina vapen. Vapen
          styr i stället för rättssäkerhet och myndigheter.
        </p>
        <p xml:id="i-J8Bp6efEQ3WTkegqtEtK8K">
          I detta sammanhang spelar också en allt intensivare opiumodling
          en betydelsefull roll. Hanteringen gör lokala krigsherrar finansiellt
          oberoende och i dess spår grasserar våld och kriminalitet. Detta
          är en destabiliserande faktor, inte bara i Afghanistan, utan i
          hela regionen.
        </p>
        <p xml:id="i-8B5V5sSRJpp4PsaxjiMjdN">
          Nationell säkerhet är en nödvändig förutsättning för effektivt
          humanitärt och demokratifrämjande bistånd och därmed för en social
          och ekonomisk utveckling av Afghanistan. Därför anser FN att förbättrad
          säkerhet är en första prioritet, dock krävs naturligtvis att de
          biståndsinsatser som utlovats också infrias av det internationella
          samfundet.
        </p>
        <p xml:id="i-DHAbREtnC1GpZS2h1y5YNh">
          Den afghanska regeringen och dess befolkning, liksom FN:s generalsekreterare
          Kofi Annan har framfört önskemål till FN:s säkerhetsråd om att
          stärka ISAF: Utvidgningen av ISAF skulle ha en otroligt stor effekt
          på säkerheten och skulle kunna uppnås med relativt få trupper,
          för relativt liten kostnad och med liten fara för dessa trupper,
          har FN:s särskilde sändebud, Lakhdar Brahimi yttrat.
        </p>
        <p xml:id="i-6dareqpaZ4KvaEb8yZ8Xo9">
          Styckena ovan är hämtade ur Folkpartiets särskilda yttrande till
          betänkande 2002/03:UFÖU01. I samband med att riksdagen i december
          2002 bemyndigade svensk CIMIC-personal att stanna i Kabul ytterligare
          ett år förordade vårt parti att Sverige i FN skulle stödja de
          önskemål som framförts av generalsekreteraren och den afghanska
          regeringen. Om säkerhetsrådet fattar beslut om att utvidga det
          geografiska området bör Sverige också solidariskt bidra med större
          personella resurser än vad som nu är fallet.
        </p>
        <p xml:id="i-8E9CoqbP95LWakKLPyig2t">
          Sedan dess har ett drygt år förflutit. Säkerhetssituationen för
          det afghanska folket har förvärrats ytterligare. Hösten 2003 antog
          säkerhetsrådet resolution 1510 (2003) vilket förlängde mandatet
          för den internationella säkerhetsstyrkan (ISAF) med tolv månader.
          Dessutom utsträcktes mandatet äntligen till att omfatta hela landet
          och vidgades med ytterligare uppgifter.
        </p>
        <p xml:id="i-WopvfmpWF9m4v9TDyZt149">
          Nato tog under hösten över ledningen av ISAF. Tyskland är det
          enda land som ännu bidragit med runt 400 soldater till Kunduz
          i norra Afghanistan. Innan jul förlängde utrikesutskottet den
          svenska CIMIC-enhetens mandat till den 27 februari 2004. Syftet
          var att ge regeringen tid att före dess återkomma till riksdagen
          med ett långsiktigt förslag på svensk närvaro, i Kabul eller utanför.
        </p>
        <p xml:id="i-63DQb3AoKKDnuLri29crqF">
          Att utvidgningen av mandatet endast blir på papperet och inte
          i realiteten vore förödande för Afghanistan. FN-trupp är önskvärd
          för att stärka säkerhetsläget i landet i väntan på att en nationell
          armé och polis har börjat fungera. Om inget görs kan de allmänna
          valen till sommaren inte genomföras under former som garanterar
          frihet och rättvisa. Bistånds- och utvecklingsarbetet riskerar
          att på sikt omintetgöras. Inom överskådlig tid innebär detta också
          att ambitionerna att minska opiumodlingen i landet inte kommer
          att kunna förverkligas.
        </p>
        <p xml:id="i-H5SCgdrEKshW6BV621USpu">
          I utrikesutskottets betänkande 2003/04:UU08 anser utskottet att:
        </p>
        <p xml:id="i-F2osKvxWLQkRZ7bsgvvsNE">
          "Frånsett den olyckliga politiska signal som ett avbrott skulle
          innebära, är en kontinuerlig svensk närvaro i Afghanistan viktig
          bl.a. för att säkerställa en god lägesbild och för att förenkla
          grupperingen av en ny styrka. Även kostnader kan sänkas genom
          att viss utrustning slipper avvecklas."
        </p>
        <p xml:id="i-FHC8727jkF1nYYR6DhVdm8">
          Någon proposition har inte kommit från regeringen. Detta innebär
          att den svenska CIMIC-personalen åker hem den 27 februari. Svensk
          närvaro i Afghanistan upphör. Det är en allvarlig politisk signal
          att Sverige nu överger landet och försvårar för en eventuell gruppering
          av en ny styrka.
        </p>
        <p xml:id="i-5FPYzAvvCME6ukdHCvnwAX">
          1. Vilka åtgärder avser utrikesministern att vidta för att Sverige
          ska kunna bidra till att förbättra säkerhetsläget i Afghanistan?
        </p>
        <p xml:id="i-MCo9Ap696i2QWnvknGR1EX">
          2. Vilka åtgärder avser utrikesministern att vidta för att Sverige
          ska bidra till en förstärkning av ISAF utanför Kabul?
        </p>
        <p xml:id="i-M35Sx4CpRc4H4hdU7E5oJY">
          3. Vilka åtgärder avser utrikesministern att vidta för att öka
          Sveriges krishanteringsengagemang i Afghanistan?
        </p>
      </div>
    </body>
  </text>
</TEI>
