<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0113">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0113</head>
        <author who="i-P2x4fiHNXrW2XTzJZRJeJJ">Bengt-Anders Johansson</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>rovdjursfrågan</topic>
        <docDate when="2003-11-14">den 14 november</docDate>
        <status when="2003-12-05" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GR10113</external_id>
        <debate>
          <turn when="2003-12-05 14:33:10" duration="249">Bengt-Anders Johansson (M)</turn>
          <turn when="2003-12-05 14:40:24" duration="232">Ann-Christin Nykvist (S)</turn>
          <turn when="2003-12-05 14:44:13" duration="250">Bengt-Anders Johansson (M)</turn>
          <turn when="2003-12-05 14:56:19" duration="162">Ann-Christin Nykvist (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:113 av Bengt-Anders Johansson (m) till
          jordbruksminister Ann-Christin Nykvist om rovdjursfrågan
        </IPQ_title>
      </div>
      <div type="IPQuestionBody">
        <p xml:id="i-L4r1xG1unop7h7rYYAAQ5k">
          Tre av de stora rovdjursarterna är under kraftig tillväxt i landet.
          Björnstammen är betydligt större än vad tidigare forskningsrapporter
          redovisat. Samma förhållande har varit för handen i fråga om lodjur.
          Vargstammen ökar och sprider sig till alltfler områden, med ökat
          antal skador på tamdjur och andra viltarter som följd.
        </p>
        <p xml:id="i-xgnEcXVyUG626GoQ6p3xv">
          Vad gäller skador förorsakade av rovdjur intar vargen en särställning,
          både i fråga om skador på tamdjur och andra viltarter. Samtidigt
          som en etablerad vargstam ökar i antal, minskar bytesdjuren som
          älg, hjort och rådjur i antal. Detta framgår klart av all samlad
          erfarenhet vid förekomst av stora rovdjur.
        </p>
        <p xml:id="i-XvidFvMsnZaLHi4r3MUSwf">
          I proposition 2000/01:57 anger regeringen att det för den svenska
          vargstammen ska tillämpas en etableringsplan med etappnivåer för
          antalet vargar. Första etappmålet har därvid satts till 20 föryngringar
          per år (ca 200 djur). Detta etappmål kan förväntas vara uppfyllt
          redan våren 2004. Skäl för denna bedömning är de genomgående alltför
          låga antalsberäkningar som sedan länge förelegat i fråga om övriga
          rovdjur exempelvis björn och lo. Till detta kommer att vargpopulationen
          generellt har en betydligt högre föryngringstakt och etableringsförmåga
          i nya områden, varför antalsökningen är svårare att förutse än
          i fråga om exempelvis björn.
        </p>
        <p xml:id="i-3q3a2MXBa3qiePwD2NoxNo">
          Proposition 2000/01:57 innehåller mycket vaga uppgifter om de
          kostnader som en växande vargstam i Sverige kommer att förorsaka.
          Inte heller Rovdjursutredningens betänkande (SOU 1999:146) innehåller
          någon klar redovisning av de totala kostnaderna för enskilda och
          samhället som växande rovdjursstammar kommer att framskapa vid
          olika antalsnivåer. Institutionen för skogsekonomi vid Sveriges
          lantbruksuniversitet i Umeå, genomförde 1993 en samhällsekonomisk
          studie (arbetsrapport 165, 1993) benämnd Kostnader för de "fyra
          stora" rovdjuren i svensk fauna. I sammanställningen av rapporten
          anges att, med ett beräknat antal individer av vardera art av
          de "fyra stora", kan den sammanlagda kostnaden per år beräknas
          till 6 043 750 000 kronor (i 1993 års penningvärde). Antalet björnar
          och lodjur beräknas i dagsläget vara ca 1 500 av vardera arten.
          Vargstammen växer och kommer inom några år att passera andrahandsnivån
          500 djur, som den till Rovdjursutredningen knutna forskargruppen
          framhållit som minimiantal.
        </p>
        <p xml:id="i-LWBwyXTvg6CjRxcvUN5J52">
          Under de två senaste åren har antalet rovdjurangrepp, främst
          vargangrepp, drabbat landets tamdjursägare. En kraftig ökning
          av dessa skador är att förvänta under kommande år med ökat antal
          rovdjur, framför allt vargar.
        </p>
        <p xml:id="i-86x8A1qfX2YHE7ckR5ce7j">
          Redan i nuläget har många tamdjursägare upphört med sin verksamhet
          på grund av rovdjursangrepp som omöjliggjort deras tidigare djurhållning.
          Att inhägna alla betesmarker med så kallade rovdjursäkra stängsel
          är såväl en ekonomisk som praktisk omöjlighet. Det skulle dessutom
          totalt förändra det svenska kulturlandskapet och dess tillgänglighet.
          Den unika svenska allemansrätten skulle bli kraftigt inskränkt.
          Med allt färre betande kreatur förbuskas och försvinner det öppna
          kulturlandskapet.
        </p>
        <p xml:id="i-KsyrNB6MG4T7reqNTt52U9">
          Ett annat problem med växande rovdjursstammar är hur dessa ska
          kunna antalsregleras genom jakt. Detta gäller särskilt vargstammen,
          där vanliga jaktmetoder endast i begränsad omfattning kan tillämpas.
          Till skillnad från jakt efter alla andra djurarter kan inte hundar
          användas vid vargjakt. Avsaknad av spårsnö medför att jakt efter
          varg i praktiken är omöjlig att genomföra.
        </p>
        <p xml:id="i-YbcwCFZdHeStAutG8wzb3n">
          Förhållandet är väl känt i områden med fast etablerade vargstammar
          som exempelvis Ryssland och Kanada, där gift måste tillgripas
          när andra medel och metoder inte räcker till för att reglera vargstammen
          (s. 124 i Rovdjursutredningens betänkande SOU 1999:146). Därtill
          kommer att den svenska jägarkåren minskar i antal år från år.
          Förutsättningarna att kunna reglera en växande vargstam i Sverige
          blir svårare att klara med allt färre jägare i framtiden.
        </p>
        <p xml:id="i-6PGrnTC34Z32iikXmCqW5V">
          Mot bakgrund av vad regeringen angett i proposition 2000/01:57
          om att Sverige ska ta ansvar för att livskraftiga rovdjursstammar
          ska få växa till och sprida sig i landet, är det nu hög tid att
          ställa följande frågor.
        </p>
        <p xml:id="i-TieteBZyugtJocsxVY7A3T">
          1. Vad har ministern för planering för förvaltningen av landets
          stora rovdjur björn, varg, lo och järv?
        </p>
        <p xml:id="i-5WqczdBovy55GPcUraa78j">
          2. Hur avser ministern att reglera de växande rovdjursstammarna,
          och då särskilt den mycket svårjagade vargstammen?
        </p>
        <p xml:id="i-Sg3zeZSBbrQriALu9Bn4zK">
          3. Hur avser ministern att de stora skador och kostnader som
          rovdjuren kommer att förorsaka under kommande år ska bestridas
          och finansieras?
        </p>
      </div>
    </body>
  </text>
</TEI>
