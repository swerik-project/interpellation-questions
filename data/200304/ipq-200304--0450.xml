<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0450">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0450</head>
        <author who="i-ErVmo7eYu7oehJQsJSwD6t">Per Landgren</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>genpatent</topic>
        <docDate when="2004-04-26">den 26 april</docDate>
        <status when="2004-06-14" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10450</external_id>
        <debate>
          <turn when="2004-06-14 18:07:09" duration="126">Thomas Bodström (S)</turn>
          <turn when="2004-06-14 18:09:11" duration="253">Per Landgren (Kd)</turn>
          <turn when="2004-06-14 18:13:16" duration="71">Thomas Bodström (S)</turn>
          <turn when="2004-06-14 18:14:17" duration="251">Per Landgren (Kd)</turn>
          <turn when="2004-06-14 18:18:22" duration="62">Thomas Bodström (S)</turn>
          <turn when="2004-06-14 18:19:21" duration="139">Per Landgren (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:450 av Per Landgren (kd) till justitieminister
          Thomas Bodström om genpatent
        </IPQ_title>
      </div>
      <div type="IPQuestionBody">
        <p xml:id="i-MczAADzdkUgNYELg9jpqGB">
          Den nya patentlagen hotar folkhälsan. Det är följden av att mänskliga
          gener ska kunna patenteras. Den förebyggande gendiagnostiken mot
          bröstcancer och äggstockscancer riskerar att fördyras avsevärt
          och kanske helt förhindras i offentlig sjukvård. Hundratusentals
          kvinnor kan drabbas. Det kan bli det omedelbara resultatet av
          lagstiftningen. I framtiden kan hundratals gener vara patenterade
          och försvåra eller rentav förhindra genetisk analys och förebyggande
          sjukvård. Orsaken är möjligheten att ta patent på en gen i arvsmassan,
          vilket leder till avgiftsbelagd gendiagnostik. År 2001 beviljade
          Europeiska patentbyrån (EPO, European Patent Office) tre patent
          på genen BRCA 1, som tycks ha en avgörande roll i utvecklingen
          av bröst- och äggstockscancer. Ett amerikanskt multinationellt
          företag, Myriad Genetics, söker nu monopol på diagnostiska test
          av denna gen och överklaganden ska behandlas nu i maj. Motsvarande
          patent har redan beviljats i USA. För att bedriva rutinmässig
          cancerkontroll av kvinnor i Europa kan svensk och övrig sjukvård
          inom EU tvingas betala höga licensavgifter till det amerikanska
          företaget Myriad genetics. Nu riskerar viktig sjukvård att förhindras
          eller fördyras på grund av obligatoriska licensavgifter för genetisk
          diagnostik och genetiska test. Och forskning vid våra universitet
          riskerar att riktas mot patenterbarhet och ekonomisk vinning.
        </p>
        <p xml:id="i-7RZN5XWcQpQEM1vJGpaSJr">
          I direktivet 98/44/EG artikel 5.1 anges att människokroppen i
          sina olika bildnings- och utvecklingsstadier, liksom enbart upptäckten
          av en av dess beståndsdelar, inbegripet en gensekvens eller en
          delsekvens av en gen, inte kan utgöra patenterbara uppfinningar.
          Därefter anges i artikel 5.2 att en isolerad beståndsdel av människokroppen
          eller en på annat sätt genom ett tekniskt förfaringssätt framställd
          beståndsdel, inbegripet en gensekvens eller en delsekvens av en
          gen, kan utgöra en patenterbar uppfinning, även om denna beståndsdels
          struktur är identisk med strukturen hos en naturlig beståndsdel.
          Dessa artiklar i direktivet har sin motsvarighet i förslaget till
          ny 1 b § i patentlagen. Vid remissbehandlingen framförde Statens
          medicinsk-etiska råd skarp kritik mot utformningen av artikel
          5 i direktivet och anförde att artikel 5.2 är oförenlig med den
          grundprincip som slås fast i artikel 5.1 samt att artikel 5.2
          sätter grundläggande etiska värden på spel. I remissyttrandet
          framfördes synpunkten att Sverige bör motsätta sig varje patentering
          av människokroppens beståndsdelar, även om dessa har "isolerats",
          och att Sverige i konsekvens härmed bör verka för en revision
          av direktivet och av motsvarande praxis enligt andra internationella
          instrument.
        </p>
        <p xml:id="i-MenHT5F8E1kqoG77qfSYxT">
          I Europa rasar forskarvärlden och naturvänner mot denna form
          av ägande av gener och av diagnostik av samma gener. Redan samma
          år som patentet beviljades av EPO överklagades beslutet av belgiska,
          holländska, brittiska, tyska och danska fackvetenskapliga sällskap.
          Till överklagandet av patent nummer 2 anslöt sig den belgiska
          och den holländska regeringen. Till det tredje överklagandet har
          en rad enskilda forskare och patientgrupper anslutit sig, men
          även de holländska och österrikiska hälsoministerierna.
        </p>
        <p xml:id="i-E4YnJumPbmSr8AFVPDY8Xf">
          Mina frågor till justitieministern är:
        </p>
        <p xml:id="i-QvWNRNjVrJYAvxv3VdTdmv">
          Hur avser statsrådet att behandla en svensk och europeisk patentlagstiftning
          som sätter kapitalet framför folkhälsan?
        </p>
        <p xml:id="i-MXyZ6VTKgipVRu1hkhGgRw">
          Avser regeringen att sluta upp på den holländska och österrikiska
          regeringens sida inför Europeiska patentbyråns behandling av de
          olika överklagandena?
        </p>
      </div>
    </body>
  </text>
</TEI>
