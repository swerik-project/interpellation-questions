<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0407">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0407</head>
        <author who="i-43NmWWYd8vEgZrkoXWWCXx">Rosita Runegrund</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>barnsoldater i Uganda</topic>
        <docDate when="2004-04-01">den 1 april</docDate>
        <status when="2004-04-20" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GR10407</external_id>
        <debate>
          <turn when="2004-04-20 14:46:50" duration="253">Laila Freivalds (S)</turn>
          <turn when="2004-04-20 14:50:53" duration="228">Rosita Runegrund (Kd)</turn>
          <turn when="2004-04-20 14:54:35" duration="49">Laila Freivalds (S)</turn>
          <turn when="2004-04-20 14:55:18" duration="269">Rosita Runegrund (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:407 av Rosita Runegrund (kd) till utrikesminister
          Laila Freivalds om barnsoldater i Uganda
        </IPQ_title>
      </div>
      <div type="IPQuestionBody">
        <p xml:id="i-MZugwX1hJh4yUcPGx32rdJ">
          Många associerar Uganda med ett land som sedan slutet av 1980@talet
          gått från inbördeskrig och ekonomisk kris till ett land med en
          effektiv aidsbekämpning, stabilitet och positiv utveckling i största
          allmänhet. Men för en stor del av befolkningen i norra delen av
          landet är verkligheten en helt annan. Väldigt många människor,
          framför allt barn, lever under katastrofala humanitära förhållanden
          och en enorm osäkerhet. I 18 år har Lord´s Resistance Army (LRA)
          @ även kallad Herrens befrielsearmé @ terroriserat civilbefolkningen
          i en väpnad konflikt mot den sittande regimen. Enligt flera oberoende
          källor har konflikten på senare tid trappats upp. Barnen är de
          som lider mest av konflikten. LRA kidnappar barn och tvingar dem
          att kriga mot regeringstrupperna, döda och misshandla civila och
          verkställa straff mot andra tvångsrekryterade barn. Uppskattningsvis
          har mellan 8 000-10 000 barn (70-90 % av gerillastyrkan) rövats
          bort av LRA för att kriga mot regeringen. FN:s organ för mänskliga
          rättigheter talar om en enorm katastrof och uppskattar att ca
          60@70 000 människor befinner sig i upprättade flyktingläger i
          landet. Över 1 000 barn har fötts i fångenskap hos gerillan.
        </p>
        <p xml:id="i-TF7LwGDTeC39VgQK62gB1c">
          Regeringen i Uganda verkar inte ha vare sig viljan eller förmågan
          att skydda befolkningen. President Museveni har hittills hävdat
          att regeringen genom militära medel kommer att knäcka LRA. Presidenten
          ger sken av att detta kommer att lyckas och att LRA:s senaste
          attacker skulle vara "de sista sparkarna från en döende häst".
          I själva verket har konflikten pågått i snart 20 år utan slut.
          Skälen till detta är flera. Förutom det faktum att gerillagruppen
          SPLA i södra Sudan länge stöttat LRA, så tillkommer brister i
          förhandlingsförmåga från båda parter samt att regeringsstyrkorna
          inte lyckats tillintetgöra gerillan.
        </p>
        <p xml:id="i-2UQhH3ndBqSzHvYBmdZQdV">
          Den svenska regeringen har, med anledning av att flertalet av
          Ugandas regerings medlemmar varit bosatta i Sverige, en alldeles
          särskild relation till landets ledarskikt. Ändå ter sig Sveriges
          intresse för konflikten i landet liten. Utrikesministern har förvisso
          påpekat att man inom ramen för EU arbetar aktivt för att hitta
          en fredlig lösning på konflikten och hon påpekar också att landets
          regering nyligen vidtagit en del åtgärder. Presidentens upprättande
          av amnesti i landet nämns liksom bildandet av ett fredsteam för
          förhandlingar med LRA. Men vad som också är sant är att Museveni
          tydligt klargjort att landet inte tänker ge LRA:s ledare amnesti,
          vilket i stort gör initiativet verkningslöst. Det upprättade fredsteamet
          har dessutom inte fått ordentliga mandat för att genomföra förhandlingar
          med gerillan. Således kan alltså initiativen från Museveni ses
          som ytterst knappa och troligen helt verkningslösa.
        </p>
        <p xml:id="i-C28cGkAAqx1kDqz9QH2qLd">
          Det kommer således med all sannolikhet att krävas massiva påtryckningar
          för att få den ugandiska regeringen att byta spår och för att
          hitta en lösning på den långvariga konflikten. Med anledning av
          den svenska regeringens lite speciella förhållande till flera
          av Ugandas ledare har Sverige en verklig möjlighet att påverka
          Ugandas ledarskap.
        </p>
        <p xml:id="i-7Dn3HvmFRSHApVtUsSKq2g">
          Med anledning av detta vill jag därför ställa följande fråga
          till utrikesministern:
        </p>
        <p xml:id="i-DFGXBzKJm6LmBgS2vYTTkv">
          Avser utrikesministern att utnyttja den specifika relation som
          Sverige har med flera ledare inom Ugandas ledarskikt för att sätta
          ytterligare press på landets regering för få ett slut på det lidande
          Ugandas barn utsätts för?
        </p>
      </div>
    </body>
  </text>
</TEI>
