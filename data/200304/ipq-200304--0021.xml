<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0021">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0021</head>
        <author who="i-KtELEJ9HytY7HFgQExEzLq">Sven Bergström</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>centralisering av tingsrätterna i Gävleborg</topic>
        <docDate when="2003-10-09">den 9 oktober</docDate>
        <status when="2003-11-11" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR1021</external_id>
        <debate>
          <turn when="2003-11-11 18:46:59" duration="182">Thomas Bodström (S)</turn>
          <turn when="2003-11-11 18:49:58" duration="254">Sven Bergström (C)</turn>
          <turn when="2003-11-11 18:54:09" duration="204">Kenth Högström (S)</turn>
          <turn when="2003-11-11 18:57:29" duration="204">Hans Backman (Fp)</turn>
          <turn when="2003-11-11 19:00:49" duration="262">Ragnwi Marcelind (Kd)</turn>
          <turn when="2003-11-11 19:05:08" duration="188">Owe Hellberg (V)</turn>
          <turn when="2003-11-11 19:08:12" duration="201">Thomas Bodström (S)</turn>
          <turn when="2003-11-11 19:11:29" duration="266">Sven Bergström (C)</turn>
          <turn when="2003-11-11 19:15:52" duration="143">Kenth Högström (S)</turn>
          <turn when="2003-11-11 19:18:11" duration="122">Hans Backman (Fp)</turn>
          <turn when="2003-11-11 19:20:09" duration="142">Ragnwi Marcelind (Kd)</turn>
          <turn when="2003-11-11 19:22:28" duration="112">Owe Hellberg (V)</turn>
          <turn when="2003-11-11 19:24:17" duration="248">Patrik Norinder (M)</turn>
          <turn when="2003-11-11 19:28:22" duration="110">Thomas Bodström (S)</turn>
          <turn when="2003-11-11 19:30:09" duration="140">Sven Bergström (C)</turn>
          <turn when="2003-11-11 19:32:26" duration="170">Patrik Norinder (M)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:21 av Sven Bergström (c) till justitieminister
          Thomas Bodström om centralisering av tingsrätterna i Gävleborg
        </IPQ_title>
      </div>
      <div type="IPQuestionBody">
        <p xml:id="i-2yiA21c2pyWjrPATUn8sbW">
          I den offentliga debatten, i regeringsdeklarationer och andra
          högtidliga sammanhang har den socialdemokratiska regeringen tidigare
          hävdat att hela Sverige ska leva och få utvecklas på rimliga villkor.
          Den offentliga servicen i form av sjukvård, skolor, rättsvårdande
          myndigheter som polis och domstolsväsende med mera är oerhört
          viktig för att utvecklingsförutsättningar ska finnas i en bygd.
        </p>
        <p xml:id="i-TnoYgTmbevjG557W1SEWBf">
          Därför är det mycket olyckligt och totalt fel signal när det
          nu aviseras en fortsatt stark centralisering av tingsrätterna
          i Gävleborgs län. Hur ska framtidstro och vilja att investera
          kunna mobiliseras i det privata näringslivet när det offentliga
          signalerar neddragning, centralisering och avveckling?
        </p>
        <p xml:id="i-ALPWVx7ini4ZaGH6vg2Jj5">
          Hanteringen av tingsrätterna i Gävleborg förefaller bli ännu
          ett exempel på hur regeringen och dess företrädare säger en sak
          men i praktiken gör något helt annat.
        </p>
        <p xml:id="i-TnQMpvtWCw2uQ8NgGo1iXK">
          I en interpellationsdebatt med undertecknad den 13 mars 2001
          deklarerade justitieministern att:
        </p>
        <p xml:id="i-62yAQEfqNLNJTWR6BYV1tr">
          "Regeringen har genom beslutet att lägga samman Hudiksvalls och
          Ljusdals tingsrätter gjort det med föresatsen att denna organisatoriska
          lösning skall vara långsiktigt hållbar. Därför kommer regeringen
          inte vara beredd att göra några organisatoriska förändringar avseende
          tingsrätten i Hudiksvall."
        </p>
        <p xml:id="i-6r4NLxkNytsMq7hU3uyBtY">
          Men ministerns löfte var av allt att döma inte ens värt papperet
          det var tryckt på eftersom planeringen för en nedläggning av samtliga
          tingsrätter i Hälsingland uppenbarligen fortgått i regeringskansli
          och domstolsverk.
        </p>
        <p xml:id="i-WV3iVXdgxaCKmsqnCjTTQb">
          Nu reser Domstolsverkets generaldirektör runt som ställföreträdande
          lieman och förbereder berörd personal på vad som komma skall.
        </p>
        <p xml:id="i-YXZ1DTyPjSgJAjivFUAUbq">
          Oron bland befolkning och berörd personal är befogad då man under
          en lång följd av år drabbats av den centraliseringsvåg som svept
          fram över stora delar av den offentliga verksamheten. Polis, åklagare,
          skatte- och kronofogdemyndighet, lantmäteriet och sjukvården är
          olika exempel på viktig grundservice i samhället som varit föremål
          för en stark centralisering och motsvarande neddragning av verksamhet
          ute i regionerna.
        </p>
        <p xml:id="i-3FpEBAAjPowAchxUifjDjY">
          Hälsingland är ett landskap som liksom många andra drabbats hårt
          av denna centraliseringsiver. Servicen blir sämre för människor,
          befolkningsminskningen fortgår och påskyndas av neddragningarna.
          En ond spiral uppstår som innebär arbetslöshet, tomma lägenheter,
          urholkat skatteunderlag, urholkad lokal marknad för företagen
          etcetera. Det är en självklarhet att människor undrar om det rentav
          finns en politisk strävan att utarma och ödelägga landsorten.
        </p>
        <p xml:id="i-FFa9xDkTZe8QURo8QxhDUT">
          I berörda delar av landet finns diskussioner och oro över hur
          det ska gå om ytterligare ett antal av de mindre tingsrätterna
          försvinner. Denna oro finns nu i hela Hälsingland. Ändå tycks
          det inte finnas några konsekvensanalyser som styrker tesen att
          stora centraliserade tingsrätter skulle fungera bättre och effektivare.
          Inte heller förefaller det finnas dokumenterat att större tingsrätter
          skulle vara någon samhällsekonomisk vinst.
        </p>
        <p xml:id="i-HQzWERAETbyTTGbZwtdxkP">
          Ett konstruktivt alternativ till nedläggning av tingsrätter är
          att i stället inrikta förändringsarbetet på att öka samverkan
          mellan befintliga tingsrätter, eller att göra domkretsarna större.
          Då kan verksamhet bedrivas i flera domstolar med en gemensam domkrets.
          En sådan konstruktion gör det möjligt att samla specialmål till
          vissa av enheterna, förstärka vid sjukdom och semestrar men också
          utjämna arbetsbördan vid toppar samtidigt som det stora flertalet
          mål av mer normalt slag även fortsättningsvis handläggs vid den
          domstol som ligger närmast för parterna i målet. Genom den moderna
          IT-tekniken och de snabba förbindelser som den medger underlättas
          också en sådan modell.
        </p>
        <p xml:id="i-BMr1xqen81Gscz3yii5Juz">
          Mot bakgrund av vad som anförts ovan vill jag fråga justitieministern:
        </p>
        <p xml:id="i-JTmqowmg5z9xiYHtvXGbze">
          Vilka konkreta åtgärder är justitieministern beredd att vidta
          för att inte svika tidigare löften om tingsrätterna i Gävleborg?
        </p>
      </div>
    </body>
  </text>
</TEI>
