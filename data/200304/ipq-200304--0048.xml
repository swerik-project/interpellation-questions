<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0048">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0048</head>
        <author who="i-LzYBGnvuhNHdQ7LQKPA6UJ">Gudrun Schyman</author>
        <recipient who="i-LdbVtbdPx3MQxR6GEgCqax">Berit Andnor</recipient>
        <topic>föräldraförsäkringen och könsdiskrimineringen</topic>
        <docDate when="2003-10-22">den 22 oktober</docDate>
        <status when="unknown" byWhom="Berit Andnor" byWhomId="i-LdbVtbdPx3MQxR6GEgCqax" status="answered">besvarad</status>
        <external_id source="rdwebb">GR1048</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:48 av Gudrun Schyman (v) till statsrådet
          Berit Andnor om föräldraförsäkringen och könsdiskrimineringen
        </IPQ_title>
      </div>
      <div type="IPQuestionBody">
        <p xml:id="i-53HuZ4oPAFB2m2AQMQHUL5">
          Till regeringens budgetproposition för år 2004 finns ett särtryck
          med titeln Fördelningen av ekonomiska resurser mellan kvinnor
          och män. Häftet ger en utmärkt redogörelse för tid och sysselsättning,
          lön och inkomst samt utfallet av socialförsäkringsersättningarna,
          allt uppdelat utifrån kön.
        </p>
        <p xml:id="i-TnaQ8Xg2CmXYknnR5GHcfJ">
          Där kan man bland annat läsa:
        </p>
        <p xml:id="i-XsAQ6XJjd77U1veJoAzcCC">
          "Under 2001 utbetalades 16,9 miljarder kronor i föräldrapenning.
          Av beloppet utbetalades 77 % till kvinnor och 23 % till män. Av
          den föräldrapenning som tas ut under barnets första levnadsår,
          står kvinnor för den allra största delen, både i antal dagar och
          i kronor räknat. Totalt står kvinnor för 83 % av de uttagna dagarna
          och män för 17 %.
        </p>
        <p xml:id="i-AzHzQQ3a82LFsNgWwCDnW6">
          Det ojämna uttaget av föräldrapenning innebär att kvinnor i större
          utsträckning än män är borta från arbetsmarknaden under vissa
          perioder och dessutom under avsevärt längre tid."
        </p>
        <p xml:id="i-W22BQdvzyfC3v6e7FmpZd4">
          Den 21 oktober anordnade Arbetsmarknadsutskottet en offentlig
          utfrågning om löneskillnader. Medverkande var bland annat representanter
          från Konjunkturinstitutet, Statistiska Centralbyrån, Medlingsinstitutet
          och JämO. Samstämmigheten var stor i synen på det ojämna uttaget
          av föräldraledigheten som en viktig orsak till varför kvinnor
          halkar efter i löneutvecklingen. Bland annat JämO pekade ut sambandet
          mellan "hemma-med-barn" och arbetsmarknaden som en nyckelfråga
          om man vill komma tillrätta med löneskillnaderna.
        </p>
        <p xml:id="i-C26HtPuqF5nGWf6yJ9SKgQ">
          Enkelt uttryckt skulle man alltså kunna säga att den nuvarande
          utformningen av föräldraförsäkringen bidrar till att permanenta,
          och till och med förstärka, en ordning på arbetsmarknaden som
          försvagar och lönediskriminerar kvinnor. Systemet upprätthåller
          dessutom en traditionell föreställning om vad kvinnor respektive
          män har för ansvar i förhållande till barn.
        </p>
        <p xml:id="i-AQCHWuVa3CnKKbnXQAPZZY">
          Jag vill därför ställa följande frågor till barn- och familjeministern:
        </p>
        <p xml:id="i-LmibhBDwzq8bzbFiWDrB5r">
          1. Delar ministern beskrivningen ovan?
        </p>
        <p xml:id="i-GwDgb58nPLkNkcNf8rUpfb">
          2. Om svaret är "ja", innebär det att statsrådet gjort bedömningen
          att det är acceptabelt med ett sådant system?
        </p>
        <p xml:id="i-CvQNtJZhP4j4xvNLGdMjPX">
          3. Om svaret på den frågan är "nej", vilka initiativ kommer statsrådet
          att ta?
        </p>
      </div>
    </body>
  </text>
</TEI>
