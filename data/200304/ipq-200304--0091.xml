<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0091">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0091</head>
        <author who="i-D6V9ti7ETxin1WbJjDaShE">Nina Lundström</author>
        <recipient who="i-6qjD2tsSCtsrmXQjy7mtCJ">Lars-Erik Lövdén</recipient>
        <topic>ägarlägenheter</topic>
        <docDate when="2003-11-07">den 7 november</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR1091</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:91 av Nina Lundström (fp) till statsrådet
          Lars-Erik Lövdén om ägarlägenheter
        </IPQ_title>
      </div>
      <div type="IPQuestionBody">
        <p xml:id="i-QwgpQRXyQTLdnJudMHcMsP">
          Bostadsbristen breder ut sig och regeringens vallöfte om 120
          000 nya bostäder under mandatperioden ter sig i dag alltmer avlägset.
          Framförallt är det runt Storstockholm och i Göteborgsregionen
          samt i Skåne som bostadsbristen har brett ut sig. Det finns ett
          flertal åtgärder att vidta för att öka det totala byggandet av
          bostäder. Regeringen har valt att fokusera på kortsiktiga investeringsbidrag
          med omfattande regelverk för ansökan, regelverk som innebär att
          regeringen vill försöka styra det som ska byggas. Det finns dock
          andra former av åtgärder som skulle kunna påverka byggandet, dels
          att minska beskattningen på boendet, dels att genom lagstiftning
          möjliggöra förutsättningar för bostadsbyggande. Ett aktuellt område
          för lagstiftning nyligen har varit tredimensionell fastighetsbildning.
          Lagstiftningen innebär att fastigheterna får fastställda gränser
          såväl i sidled, höjdled som djupled och att de inte behöver omfatta
          någon del av markytan. Tredimensionella fastigheter kommer att
          kunna lagfaras och intecknas på samma sätt som andra fastigheter.
          Syftet med tredimensionell fastighetsbildning är bland annat att
          skapa nya möjligheter för byggande, till exempel genom att underlätta
          genomförande av projekt där tillbyggnader uppförs ovanpå befintliga
          kontorshus. Syftet kan också var att de nya reglerna kan användas
          för att åstadkomma en mera ändamålsenlig förvaltning av vissa
          byggnader och anläggningar där skilda verksamheter kombineras.
          Tyvärr valde regeringen att lägga många restriktioner på lagstiftningen
          vilket leder till att alla möjligheter inte kan tas tillvara för
          ökat bostadsbyggande. Lagstiftningen var inte förberedd för ägarlägenheter
          och skiktning av flerbostadshus medges ej. Tredimensionell fastighetsbildning
          är en förutsättning för att kunna införa den nya ägarformen ägarlägenheter.
        </p>
        <p xml:id="i-F2EHPPeLx7fcNBcDYUXWeP">
          I mars månad år 1999 beslutade riksdagen att tillkännage för
          regeringen att ett förslag om ägarlägenheter skulle tas fram,
          i enlighet med bostadsutskottets förslag. Mer än 4 år har passerat
          och riksdagen har ännu inte fått någon proposition på sitt bord.
        </p>
        <p xml:id="i-L2F4Aob2gELo6zJt15mMPj">
          Införande av ägarlägenheter skulle öppna upp nya möjligheter
          för bostadsbyggandet. Ägarlägenheter kan byggas på redan befintliga
          fastigheter och genom att denna ägarform bidrar med riskkapital
          skulle även möjligheter öppnas för ökat byggande av hyresrätter.
          Ägarlägenheter skulle kunna bidra till en ökad mångfald i miljonprogramsområdena.
        </p>
        <p xml:id="i-Auf8tM7SBVngB57TDQrwWD">
          De senaste dagarnas debatt i riksdagen har lett till att det
          i dag råder osäkerhet om var regeringen står i fråga om ägarlägenheter.
          Regeringens samarbetsparti, Vänsterpartiet, har i klartext uttryckt
          att man blockerar frågan om ägarlägenheter.
        </p>
        <p xml:id="i-C79Cf4SVf7c7aNwHErwUMR">
          Med anledning av detta vill jag fråga kommun- och bostadsminister
          Lars-Eric Lövdén följande:
        </p>
        <p xml:id="i-NfWQKi3QfeRhyJRcCTSXww">
          När avser regeringen att hörsamma riksdagens beslut från mars
          1999 angående proposition om ägarlägenheter?
        </p>
      </div>
    </body>
  </text>
</TEI>
