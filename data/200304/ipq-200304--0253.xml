<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0253">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0253</head>
        <author who="i-Ry3pP9VZKrW87Vcxq73jQG">Carl B Hamilton</author>
        <recipient who="i-HNvivTxAPySuVXe8X3z3LJ">Pär Nuder</recipient>
        <topic>utredare av näringspolitik</topic>
        <docDate when="2004-01-27">den 27 januari</docDate>
        <status when="2004-02-06" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GR10253</external_id>
        <debate>
          <turn when="2004-02-06 10:25:12" duration="120">Leif Pagrotsky (S)</turn>
          <turn when="2004-02-06 10:27:09" duration="230">Carl B Hamilton (Fp)</turn>
          <turn when="2004-02-06 10:30:55" duration="242">Per Bill (M)</turn>
          <turn when="2004-02-06 10:34:54" duration="260">Leif Pagrotsky (S)</turn>
          <turn when="2004-02-06 10:39:11" duration="232">Carl B Hamilton (Fp)</turn>
          <turn when="2004-02-06 10:43:00" duration="118">Per Bill (M)</turn>
          <turn when="2004-02-06 10:44:55" duration="240">Leif Pagrotsky (S)</turn>
          <turn when="2004-02-06 10:48:48" duration="74">Carl B Hamilton (Fp)</turn>
          <turn when="2004-02-06 10:49:58" duration="91">Leif Pagrotsky (S)</turn>
          <turn when="2004-02-06 10:51:25" duration="67">Carl B Hamilton (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:253 av Carl B Hamilton (fp) till statsrådet
          Pär Nuder om utredare av näringspolitik
        </IPQ_title>
      </div>
      <div type="IPQuestionBody">
        <p xml:id="i-M1ayEUYfeXmAqwVKi6FEVe">
          Makt följer pengar. Det är inte bara i USA som pengar och politisk
          makt hänger ihop. Det gäller även i Sverige. Regeringen har sålunda
          utsett LO:s chefsekonom att utreda effekterna av avregleringarna
          på näringsområdet.
        </p>
        <p xml:id="i-Lc2pWrsHAcwAg9FTos1tfk">
          Att sätta en person med ställning som LO:s chefsekonom att utreda
          för- och nackdelar med ett visst politikområde inom näringspolitiken
          är komplett fel ur både demokratisk och ekonomisk synpunkt. Dels
          kan LO:s chefsekonom aldrig förväntas hävda samhällsintresset
          för bland hans göromål som chefsekonom ingår att hävda LO:s specifika
          särintresse, dels ska LO-chefsekonomens arbetsgivare och uppdragsgivare,
          det vill säga LO, varje mandatperiod se till att regeringsbeslut
          går dess väg, bland annat genom att LO finansierar regeringspartiets
          valrörelser. LO-chefsekonomens utredning kan därför förväntas
          leda till att nya beställningssedlar för LO-särintresset lämnas
          in till Regeringskansliet för vidare befordran som propositioner
          till riksdagen.
        </p>
        <p xml:id="i-JHTbmqZGEYTWFryodsBzUC">
          Erfarenheten, även från andra länder än Sverige, är att kortsiktigt
          fackligt egenintresse slår ut alla andra överväganden i en organisation
          som LO, och att facket är emot förändringar som på kort sikt hotar
          jobb för de egna medlemmarna, och att facket inte kan fungera
          som konsumentintressets beskyddare när egna medlemmar riskerar
          att påverkas negativt.
        </p>
        <p xml:id="i-6sKoJvkQHvCL5Fravhxzoz">
          LO-chefsekonomen kommer att hamna i orimliga intressekonflikter.
          Å ena sidan ska han i sin roll som statlig utredare ta till vara
          hela samhällets intresse, inklusive konsumentintresset, och dessutom
          hävda betydelsen av en god kapitalavkastning hos bland annat LO:s
          fackliga motpart, arbetsgivarna och kapitalägarna. Å andra sidan
          ska chefsekonomen göra jobbet som företrädare för ett urstarkt
          fackligt särintresse, som i tillägg till ovanstående, dessutom
          är närmast ensamfinasiär av regeringspartiets valrörelser.
        </p>
        <p xml:id="i-Ceh9QMajYYUjbN2pMqdAzB">
          Utredningsresultatet kan förväntas skada dem som inte tillhör
          den minoritet som inte är både socialdemokrater och LO-medlemmar.
          Det blir sannolikt en lista på beställningar till regeringen med
          hotet i bakfickan om minskad valrörelsefinansiering år 2006. Det
          går knappast att hitta en mera olämplig person som utredare av
          näringspolitik, och som man inte kan lita på tillvaratar allmänintresset,
          än någon som likt LO:s chefsekonom har rollen att hävda ett i
          Sverige närmast dominerande särintresse, och som regeringspartiet
          står i ekonomisk beroendeställning till. Utnämningen är ett uppenbart
          otillbörligt gynnande av ett regeringen närstående särintresse.
        </p>
        <p xml:id="i-GWnEnbdsLG4wXSfkNxJoEt">
          Mot bakgrund av ovanstående önskar jag fråga statsrådet:
        </p>
        <p xml:id="i-MPHv6PEiSRdtKhjzcC2Gys">
          Avser statsrådet, mot bakgrund av ovanstående, att ingripa mot
          att ekonomiska särintressen, som LO, styr regeringens arbete?
        </p>
        <p xml:id="i-PBVAWBX4dP6caAQDSP138f">
          Avser statsrådet av demokratiskäl att byta ut ensamutredaren
          av avregleringar på näringspolitikens område mot någon annan än
          LO:s chefsekonom?
        </p>
        <p xml:id="i-C7c9yfEtL7r9dGYsZxeydr">
          Avser statsrådet att ingripa mot att konsumentintresset och kapitalavkastningskravet
          bortses ifrån, eller överflyglas av, fackliga intressen i statligt
          utredningsarbete?
        </p>
      </div>
    </body>
  </text>
</TEI>
