<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0090">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0090</head>
        <author who="i-XSoE59R8vSeGm31iRSvpAz">Ulrik Lindgren</author>
        <recipient who="i-6qjD2tsSCtsrmXQjy7mtCJ">Lars-Erik Lövdén</recipient>
        <topic>statliga bidrag till vissa kommuner för LSS-kostnader</topic>
        <docDate when="2003-11-07">den 7 november</docDate>
        <status when="unknown" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GR1090</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:90 av Ulrik Lindgren (kd) till statsrådet
          Lars-Erik Lövdén om statliga bidrag till vissa kommuner för LSS-kostnader
        </IPQ_title>
      </div>
      <div type="IPQuestionBody">
        <p xml:id="i-DbCQyiUn8vcXs9cmGP4UyQ">
          Under flera år har ett antal av Sveriges kommuner haft ett större
          åtagande för vissa delar av handikappomsorgen. Dessa kommuner
          har många gånger fått en kompetens inom handikappomsorgen som
          är till gagn för hela landet. Men i stället för att vara något
          positivt vänds detta till att vara en belastning när långsiktigt
          stabila ekonomiska villkor inte vidmakthålls.
        </p>
        <p xml:id="i-NxPQ7pKzwwL1rS595a6ATa">
          Fram till och med i år har bidrag beviljats några kommuner med
          anledning av deras förhållandevis höga kostnader för verksamhet
          enligt lagen (1993:387) om stöd och service till vissa funktionshindrade
          (LSS). Statsbidraget har fungerat som ett högkostnadsskydd för
          de kommuner som har höga kostnader efter att hänsyn har tagits
          till mellankommunal utjämning och skatteväxling.
        </p>
        <p xml:id="i-7Vvjh7jsVDnhAXa3yJdX6r">
          Det nya utjämningssystemet för LSS-kostnader kommer dock inte
          att kompensera för förlusten av det särskilda LSS-bidraget.
        </p>
        <p xml:id="i-UxJKu8bRyWcWY1PMefa3td">
          Som exempel kan Hedemora kommun i Dalarna nämnas som har landets
          högsta kostnader för LSS. Sedan den 1 januari 1993 är kommunens
          åtagande reglerat genom att landstinget i Dalarna skatteväxlat
          resurser och genom att länets kommuner bidrar med en mellanskillnad
          eftersom skatteväxlingen inte täcker Hedemoras kostnader. Det
          särskilda statsbidraget utgår till och med 2003 och utgör 11,3
          miljoner kronor. Det bör understrykas att dessa åtgärder och bidrag
          ändå inte ger full kostnadstäckning för Hedemora kommun.
        </p>
        <p xml:id="i-U3Xp5d8Erao2x6MhBtyjXy">
          För Hedemora kommun innebär det nya kommunala kostnadsutjämningssystemet
          för LSS 15 miljoner kronor i inkomstglapp, vilket för övrigt motsvarar
          75 öres skattehöjning.
        </p>
        <p xml:id="i-A9aJSRmj94eEjAeTs1t7hD">
          Frågan är vad som motiverar regeringen att försämra de ekonomiska
          villkoren för kommuner som tar ett särskilt ansvar för handikappomsorgen.
          Regeringens svar på den frågan är förmodligen att det särskilda
          LSS-bidraget endast var en tillfällig lösning i väntan på det
          nya utjämningssystem som nu ska införas.
        </p>
        <p xml:id="i-LfxtB3QLDTWYihUiM6nPuk">
          Men det svaret hjälper inte berörda kommuner och jag vill därför
          fråga statsrådet:
        </p>
        <p xml:id="i-VjwfnyKQ6prx5N8zEVmX3R">
          Vilka åtgärder avser statsrådet att vidta för att kompensera
          de kommuner som, i likhet med Hedemora, kommer att förlora stort
          på grund av det nya utjämningssystemet för LSS-kostnader?
        </p>
        <p xml:id="i-7aEWNKjznBc67oFs2woMa9">
          På vilket sätt avser statsrådet att säkra att kvaliteten i omsorgen
          för personerna med funktionshinder bibehålls i de kommuner som
          tagit ett särskilt stort ansvar för handikappomsorgen?
        </p>
      </div>
    </body>
  </text>
</TEI>
