<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0081">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0081</head>
        <author who="i-UnkrZ3NAvoWXY6Krxbkudq">Tobias Krantz</author>
        <recipient who="i-HNvivTxAPySuVXe8X3z3LJ">Pär Nuder</recipient>
        <topic>statliga myndigheters opinionsbildning</topic>
        <docDate when="2003-11-05">den 5 november</docDate>
        <status when="2003-11-21" byWhom="Gunnar Lund" byWhomId="i-GRX2GfDazmcwmcRyZSiKdA" status="answered">besvarad</status>
        <external_id source="rdwebb">GR1081</external_id>
        <debate>
          <turn when="2003-11-21 09:05:15" duration="315">Gunnar Lund (S)</turn>
          <turn when="2003-11-21 09:10:26" duration="265">Tobias Krantz (Fp)</turn>
          <turn when="2003-11-21 09:14:48" duration="272">Henrik von Sydow (M)</turn>
          <turn when="2003-11-21 09:19:12" duration="275">Gunnar Lund (S)</turn>
          <turn when="2003-11-21 09:23:48" duration="250">Tobias Krantz (Fp)</turn>
          <turn when="2003-11-21 09:27:54" duration="127">Henrik von Sydow (M)</turn>
          <turn when="2003-11-21 09:29:57" duration="280">Gunnar Lund (S)</turn>
          <turn when="2003-11-21 09:34:28" duration="156">Tobias Krantz (Fp)</turn>
          <turn when="2003-11-21 09:36:55" duration="201">Gunnar Lund (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:81 av Tobias Krantz (fp) till statsrådet
          Pär Nuder om statliga myndigheters opinionsbildning
        </IPQ_title>
      </div>
      <div type="IPQuestionBody">
        <p xml:id="i-DvsMRZW9rfwRqxvaiFg6mR">
          Först agiterade skattemyndigheten för vilka hemskheter i form
          av minskad välfärd som skulle drabba svenska folket om det nuvarande
          höga skattetrycket inte bibehölls. Några sekunder senare propagerade
          en annan statlig myndighet i starkt suggestiv ton mot den så kallade
          växthuseffekten.
        </p>
        <p xml:id="i-9fXcqmRaUf4Yft3wBUmSLR">
          Det är bara två exempel från senare tid @ hämtade från en och
          samma reklampaus i en av våra kommersiella TV-kanaler @ på en,
          i huvudsak, ny och bekymmersam tendens: Statliga myndigheter ägnar
          sig åt renodlad politisk opinionsbildning på skattebetalarnas
          bekostnad.
        </p>
        <p xml:id="i-GbZmPRdapEE6k2nWTnp4ai">
          Myndigheternas ökande intresse att bedriva politisk propaganda
          har under de senaste åren primärt tagit sig två uttryck: För det
          första har redan etablerade myndigheter till synes börjat använda
          mer av de resurser som skattebetalarna har ställt till deras förfogande
          för att i realiteten agitera för ibland kontroversiella, ibland
          mindre kontroversiella, politiska uppfattningar; för det andra
          har nya myndigheter som egentligen inte har någon annan uppgift
          än att just bedriva opinionsbildning tillskapats. Två exempel
          på sådana opinionsbildande myndigheter är Integrationsverket och
          Glesbygdsverket.
        </p>
        <p xml:id="i-ArTnisonHEfyddzfXFhRBq">
          Att statliga myndigheter ägnar sig åt politisk propaganda är,
          bland mycket annat, ett demokratiproblem. En central tanke i det
          svenska styrelseskicket är att det är folkvalda politiker som
          ska ägna sig åt opinionsbildning, debatt och beslut. Myndigheternas
          uppgift är att sakligt och opartiskt verkställa de beslut som
          exempelvis riksdag och regering fattar. Företeelsen att statliga
          myndigheter spenderar tid, kraft och resurser på mer eller mindre
          renodlad politisk propaganda, både gentemot medborgarna och gentemot
          förtroendevalda, bidrar till att göra rollfördelningen mellan
          politik och förvaltning otydlig. Det kan i längden bli ett hot
          mot demokratin. Inte heller kan det anses vara en rimlig användning
          av skattebetalarnas pengar.
        </p>
        <p xml:id="i-DreLgjzLgnKJAn4vU51gWi">
          Med anledning av vad som ovan anförs vill jag fråga statsrådet
          vilka åtgärder han avser att vidta i syfte att stävja företeelsen
          att statliga myndigheter använder skattebetalarnas pengar till
          politisk opinionsbildning.
        </p>
      </div>
    </body>
  </text>
</TEI>
