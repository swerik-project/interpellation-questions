<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0299">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0299</head>
        <author who="i-HYPXDg3UHMpdyrSgBez4mQ">Axel Darvik</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>åtgärder mot ungdomsarbetslösheten</topic>
        <docDate when="2004-02-13">den 13 februari</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GR10299</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:299 av Axel Darvik (fp) till statsrådet
          Hans Karlsson om åtgärder mot ungdomsarbetslösheten
        </IPQ_title>
      </div>
      <div type="IPQuestionBody">
        <p xml:id="i-XZMSrgrcPGkPQwuSRgjmKQ">
          Vinterkylan har tagit ett fast grepp om den svenska arbetsmarknaden.
          Varje vecka kommer det nya dystra vittnesmål om att arbetslösheten
          stiger och att alltfler människor behöver socialbidrag för att
          klara sin försörjning.
        </p>
        <p xml:id="i-YTJ3NsnLCpfVFBqAphMX4Z">
          Mest oroande är den kraftiga ökningen av arbetslösheten bland
          ungdomarna. Var sjätte person under 25 år i arbetskraften står
          utan ett arbete i dag och arbetslösheten ökar snabbt.
        </p>
        <p xml:id="i-NoyX4UZTdYVm5va9RYnDQc">
          Den stigande arbetslösheten bland ungdomarna beror på den iskalla
          arbetsmarknaden som inte skapar några nya jobb för unga människor.
          Arbetslösheten beror också på att så många ungdomar inte får den
          utbildning de behöver på gymnasieskolan. I vår kommer 25 000 ungdomar
          att hoppa av från gymnasiet. De flesta av dem kommer tyvärr att
          gå till arbetslöshet. Många hamnar helt utanför samhället. Utanförskapet
          kan leda till kriminalitet, drogmissbruk och annan problematik
          som är destruktiv för individen, förmodligen även för samhället.
          Därför behövs verkningsfulla åtgärder snabbt.
        </p>
        <p xml:id="i-NmeArUCEpTQYSuUd2Uu5di">
          Folkpartiet liberalerna har precis presenterat två nya förslag
          för att minska ungdomsarbetslösheten. Vi har föreslagit instegsjobb
          med kraftigt sänkt arbetsgivaravgift för arbetslösa ungdomar och
          en utbyggd lärlingsutbildning i hela landet. Vi är säkra på att
          dessa åtgärder skulle minska ungdomsarbetslösheten fortare och
          mer varaktigt än nya AMS-åtgärder riktade till ungdomar. De insatser
          för ungdomar som AMS gjort hittills har knappast imponerat på
          någon. Förmodligen inte heller på Hans Karlsson.
        </p>
        <p xml:id="i-NgRe6kFfvQ4KunZsT26XNF">
          På längre sikt krävs det att vi återupprättar en kunskapsskola
          värd namnet. Där alla elever får möjligheten att utvecklas och
          man tar hänsyn till att vi alla är olika som individer och kan
          inte stöpas i samma form.
        </p>
        <p xml:id="i-8MdinbEjBk6oXW9K8tcdBb">
          Jag undrar om statsrådet har några nya förslag för att minska
          den höga och växande arbetslösheten bland Sveriges unga.
        </p>
      </div>
    </body>
  </text>
</TEI>
