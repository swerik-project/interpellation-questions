<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0530">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0530</head>
        <author who="i-nX9ipUS8FhkbQHkWWytwf">Ulf Nilsson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>framtidens lärlingsutbildning</topic>
        <docDate when="2004-05-19">den 19 maj</docDate>
        <status when="2004-06-14" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GR10530</external_id>
        <debate>
          <turn when="2004-06-14 13:28:26" duration="186">Thomas Östros (S)</turn>
          <turn when="2004-06-14 13:31:26" duration="261">Ulf Nilsson (Fp)</turn>
          <turn when="2004-06-14 13:35:40" duration="244">Thomas Östros (S)</turn>
          <turn when="2004-06-14 13:39:40" duration="187">Ulf Nilsson (Fp)</turn>
          <turn when="2004-06-14 13:42:43" duration="154">Thomas Östros (S)</turn>
          <turn when="2004-06-14 13:45:07" duration="135">Ulf Nilsson (Fp)</turn>
          <turn when="2004-06-14 13:47:17" duration="105">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:530 av Ulf Nilsson (fp) till utbildningsminister
          Thomas Östros om framtidens lärlingsutbildning
        </IPQ_title>
      </div>
      <div type="IPQuestionBody">
        <p xml:id="i-M2ss1xpaWxgne3J6k5LedE">
          De yrkesförberedande gymnasieutbildningarna brottas i dag med
          stora problem. En stor del av de studerande på yrkesförberedande
          program lämnar skolan utan att ha uppnått gymnasieskolans mål
          och utan att få en utbildning som öppnar vägen in i yrkeslivet.
          Runt 25 000 ungdomar kommer denna vår att hoppa av gymnasieskolan.
          Problemen för dessa ungdomar belyses på ett konkret sätt i Leif
          Lindes utredning, Unga utanför. I utredningen förordas en mera
          yrkesanknuten utbildning än vad gymnasieskolan i dag kan erbjuda.
          Enligt Folkpartiet beror avhoppen på att undervisningen på många
          av dagens yrkesutbildningar i för hög utsträckning teoriserats
          som ett led i regeringens målsättning att alla elever ska uppnå
          högskolebehörighet. I verkligheten uppnår drygt 40 % av en årskull
          inte detta mål, och någon tydlig tendens till förbättring av resultaten
          märks inte.
        </p>
        <p xml:id="i-5Js6ziA8LMjSZywux36wJD">
          Lärlingsutbildning i nära samarbete med företagen är en väl beprövad
          modell, som erbjuds intresserade ungdomar i bland annat våra nordiska
          grannländer. Men i Sverige har bandet mellan företagen och yrkesutbildningen
          klippts av. Enligt Folkpartiet är det nu dags att utveckla en
          helt ny typ av lärlingsutbildning, som alternativ till de traditionella
          gymnasieprogrammen. Exempelvis Skånes hantverksförening har i
          olika sammanhang föreslagit att en försöksverksamhet för lärlingsutbildning
          införs i Skåne i samarbete med de danska lärlingsutbildningarna.
          I Danmark finns möjligheten att erbjuda lärlingsanställning under
          en längre period av utbildningstiden. Skolan betalar en del av
          utbildningen och företagaren eller hantverkaren bidrar med lärlingslön
          under en del av tiden. I Sverige är inte detta möjligt på grund
          av att all yrkesutbildning ska ske inom gymnasieprogrammens ram
          och även på grund av att våra avtal på arbetsmarknaden sätter
          hinder i vägen för att lärlingar ska kunna utnyttjas i produktionen.
        </p>
        <p xml:id="i-Ti3Cyq4tEcFikFfe2AfS5C">
          I regeringens proposition, Kunskap och kvalitet @ elva steg för
          utvecklingen av gymnasieskolan, talas om en "modern" lärlingsutbildning,
          men samtidigt betonas att gymnasieskolans mål ska gälla. Alternativet
          med kombination av anställning och skolgång nämns framför allt
          i samband med det individuella programmet. Enligt regeringen deltog
          endast 102 elever i denna typ av utbildning hösten 2002. Folkpartiet
          menar att en lärlingsutbildning i form av lärlingsanställning
          inte bara ska vara en möjlighet för dem som lämnat grundskolan
          med ofullständiga kunskaper utan för flera som är seriöst intresserade
          av en yrkesutbildning. En lärlingsutbildning ska inte bara vara
          en möjlighet för dem som är skoltrötta utan också en väg för dem
          som är inriktade på en kvalificerad utbildning till ett specialiserat
          yrke. Även för dem som hoppat av gymnasieskolan borde en kompletterande
          lärlingsutbildning finnas som en möjlighet.
        </p>
        <p xml:id="i-GQAuHe5Kf61NdWpaw8Md19">
          Bristen på lärlingsutbildning riskerar att utradera ett antal
          hantverksyrken i Sverige. Silversmeder, konservatorer, halmtaksläggare
          och möbelsnickare är exempel på hantverk som behövs, men som få
          är intresserade av och därmed är elevunderlaget för dåligt för
          att organisera traditionella gymnasieutbildningar inom dessa yrkesområden.
          En given lösning på denna problematik vore därför att skapa ett
          lärlingsutbildningssystem. Lärlingsutbildning med teori och praktik
          i samspel inom till exempel verkstadsyrken erbjuder dessutom en
          mer kvalificerad utbildning till industrin än vad dagens gymnasieprogram
          kan erbjuda. Nyckeln är att hitta modeller där hantverkare och
          företagare spelar en mer aktiv roll i utbildningen än i dag. En
          modell vore att pröva en försöksverksamhet just i Öresundsregionen,
          där det är nära till de danska lärlingsutbildningarna.
        </p>
        <p xml:id="i-Y6Fp8msZUcBqtoU7hwcEw2">
          Avser utbildningsministern att vidta några åtgärder för att lärlingsutbildningen
          ska bli ett viktigt utbildningsalternativ i framtiden?
        </p>
      </div>
    </body>
  </text>
</TEI>
