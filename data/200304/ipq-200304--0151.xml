<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0151">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0151</head>
        <author who="i-TSGehE1rwudkXFF6bgJHmH">Henrik von Sydow</author>
        <recipient who="i-GRX2GfDazmcwmcRyZSiKdA">Gunnar Lund</recipient>
        <topic>näringsfrihet och gränser för politisk maktutövning</topic>
        <docDate when="2003-11-24">den 24 november</docDate>
        <status when="2003-12-05" byWhom="Gunnar Lund" byWhomId="i-GRX2GfDazmcwmcRyZSiKdA" status="answered">besvarad</status>
        <external_id source="rdwebb">GR10151</external_id>
        <debate>
          <turn when="2003-12-05 14:11:14" duration="222">Henrik von Sydow (M)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:151 av Henrik von Sydow (m) till statsrådet
          Gunnar Lund om näringsfrihet och gränser för politisk maktutövning
        </IPQ_title>
      </div>
      <div type="IPQuestionBody">
        <p xml:id="i-EWegFB1LfwwF8ExiQGRfRa">
          I samband med uppmärksamheten kring livbolagens affärer och tilldelning
          av lägenheter till medarbetare från det egna fastighetsbeståndet
          blev biträdande finansminister Gunnar Lund fredagen den 7 november
          2003 intervjuad i Sveriges Radios Ekonomieko. Statsrådet framhöll
          då bland annat att tilldelningen av lägenheter till anställda
          är ett uttryck för en "galen och olycklig kultur som livbolagen
          har hamnat i. Jag tycker därför man ska sluta att över huvud taget
          ägna sig åt att erbjuda lägenheter".
        </p>
        <p xml:id="i-obfUzq9BJtYc41DyrnevJ">
          Det finns skäl att resa några angelägna frågor med anledning
          av uttalandet från statsrådet. Visst är det rätt och riktigt att
          som statsråd markera mot de direkta oegentligheter i näringslivet,
          dit ett antal så kallade lägenhetsaffärer också kan räknas, vilket
          vi blivit varse denna höst. Opportunistiska uttalanden som statsrådets
          riskerar emellertid bara att undergräva näringslivets förtroende
          för politiker i allmänhet och regeringen i synnerhet.
        </p>
        <p xml:id="i-CGpdkvxjrVcKbD4rNxdMA9">
          Principer om näringsfrihet och gränser för den politiska maktens
          räckvidd måste rimligen gälla också i stunder då opinionen rasar
          mot ett enskilt företag och bransch. Statsrådet utgör, med sitt
          uttalande, ett oroväckande tecken på en politisk makt omedveten
          om sina begränsningar, som omyndigförklarar näringslivet och som
          i förlängningen kan verka direkt hämmande för företagsamhetens
          växtkraft i vårt land.
        </p>
        <p xml:id="i-QFJsomuUwYJA8UVA1FxBBN">
          Fastighetsförvaltning är en del av ett livbolags kärnverksamhet
          och något som ska kunna anförtros en företagsledning utan pekpinnar
          från en minister. Udden i uttalandet riktas dessutom mot alla
          de vanliga, kämpande medarbetare i livbolagen som, av flera, fullt
          legitima skäl, har tilldelats lägenheter och nu finner sig smutskastade
          och placerade i de anklagades bås av statsrådet.
        </p>
        <p xml:id="i-3jsZQzH3qGhMmkS3rAYvzc">
          Uttalandet väcker också frågor över skillnaden mellan att vara
          anställd i ett livbolag och att verka som riksdagsledamot. I det
          första fallet är det uppenbart att ministern anser att det är
          fel att arbetsgivaren hjälper en anställd med övernattningslägenhet
          om arbetsplatsen finns i Stockholm medan hemmet finns på annan
          ort. I det andra fallet har det hittills aldrig hörts några synpunkter
          från statsrådet om det orättmätiga i att hjälpa riksdagsledamöter
          med övernattningslägenheter.
        </p>
        <p xml:id="i-89YNRuTJoq1t5txWj1Eong">
          Slutligen reser biträdande finansministerns uttalanden frågor
          om vilken syn han har på sitt politiska uppdrag och sitt mandat.
          Att näringsfriheten är grundlagsskyddad hindrar uppenbarligen
          inte statsrådet från att uttrycka åsikter om hur enskilda företag
          bör driva sin löpande affärsverksamhet.
        </p>
        <p xml:id="i-RbSRYmsokyM4eecXpwBqrj">
          Mot bakgrund av ovanstående vill jag därför ställa följande fråga
          till statsrådet:
        </p>
        <p xml:id="i-JQYqTcMg7gcbgAgQLKLyzM">
          Vilka åtgärder avser statsrådet att vidta för att tydliggöra
          gränsdragningen mellan sin egen maktutövning och näringslivets
          normala, löpande verksamhet?
        </p>
      </div>
    </body>
  </text>
</TEI>
