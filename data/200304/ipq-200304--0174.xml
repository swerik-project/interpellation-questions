<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0174">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0174</head>
        <author who="i-C3fSSzQDuoh3kKasHW4AKa">Sonja Fransson</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>våld som politisk metod</topic>
        <docDate when="2003-12-01">den 1 december</docDate>
        <status when="unknown" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GR10174</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:174 av Sonja Fransson (s) till statsrådet
          Mona Sahlin om våld som politisk metod
        </IPQ_title>
      </div>
      <div type="IPQuestionBody">
        <p xml:id="i-DE7bs4psja2eKZn3bpaMH3">
          För inte så länge sedan brann foderfabriken på Svenljunga Mink,
          till följd av det andra brandattentatet på två år. I Falkenberg
          trakasseras chinchillauppfödare genom nattliga besök och telefonsamtal.
          Detta är bara två av många exempel på hur aktivister tagit till
          våld och hot för att nå politiska resultat. I allt större utsträckning
          riktas våldet och trakasserierna nu mot privatpersoner och näringsidkare.
        </p>
        <p xml:id="i-Bownp1e3LR4s6fFKsfqo3R">
          Åsiktsfrihet och demonstrationsrätt måste alltid värnas men våld
          och hot får aldrig accepteras som ett politiskt verktyg. Demokratiska
          rättigheter används nu för att underminera demokratin. Dåden och
          hoten är exempel på hur de aktivister som säger sig arbeta för
          en bättre värld i själva verket, genom att försvaga demokratin,
          bidrar till en sämre värld. I kampen för djurens rättigheter drar
          de sig inte för att kränka mänskliga rättigheter. Det som inte
          de gillar tar de sig rätten att slå sönder. Eller som en demonstrant
          från Autonoma nätverket i Umeå uttryckte det: "Någon blir alltid
          kränkt med den här metoden. Det är kanske synd att deras familjer
          råkar illa ut men någon kommer alltid att måsta offras."
        </p>
        <p xml:id="i-6VoqxUS3PSBdv6k5V3278W">
          Effektivare polisinsatser är ett sätt att hantera de mest akuta
          hoten mot enskilda personers liv och hälsa. Men för att på lång
          sikt hejda terrorn krävs att vi som demokratiska företrädare tydligt
          tar avstånd från aktivisternas metoder. På lång sikt kan vi bara
          nå framgång genom att ytterligare förankra vår version av demokratin,
          parlamentarismen, i de breda folklagren.
        </p>
        <p xml:id="i-YDZmiamWWrusic7JdYRNq4">
          Respekt för demokratin kan inte åstadkommas genom lagstiftning.
        </p>
        <p xml:id="i-TdqhscnVtbnx6SF2PZAY1i">
          Bara genom samtal och med tolerans för andras åsikter.
        </p>
        <p xml:id="i-3hQERwbhuvmiFznnPcVAJu">
          Mot denna bakgrund är mina frågor till ministern följande:
        </p>
        <p xml:id="i-NqjhF8TXYm8xG5PJ7yY9fm">
          Vad kan ministern göra för att inkludera även utomparlamentariska
          grupper i det demokratiska samtalet?
        </p>
        <p xml:id="i-UYKLMnEv9AxRTBpgok56Jp">
          Vad kan ministern göra för att stävja grupper som vill ta demokratin
          i egna händer?
        </p>
        <p xml:id="i-3iZSLy18e5Gn7Kw7amk5HD">
          Vad kan ministern göra för att utmana demokratiska organisationer
          att ta avstånd från grupper som använder sig av våld och hot som
          politisk metod?
        </p>
      </div>
    </body>
  </text>
</TEI>
