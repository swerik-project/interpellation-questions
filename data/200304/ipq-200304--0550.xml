<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0550">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0550</head>
        <author who="i-VGuxFg9SBivesgRyVWVWkd">Kerstin-Maria Stalin</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>patienträttigheter vad gäller läkemedel</topic>
        <docDate when="2004-05-21">den 21 maj</docDate>
        <status when="2004-06-14" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GR10550</external_id>
        <debate>
          <turn when="2004-06-14 15:38:29" duration="283">Lars Engqvist (S)</turn>
          <turn when="2004-06-14 15:43:06" duration="220">Kerstin-Maria Stalin (Mp)</turn>
          <turn when="2004-06-14 15:46:43" duration="139">Carl-Axel Johansson (M)</turn>
          <turn when="2004-06-14 15:48:56" duration="139">Lars Engqvist (S)</turn>
          <turn when="2004-06-14 15:51:11" duration="146">Kerstin-Maria Stalin (Mp)</turn>
          <turn when="2004-06-14 15:53:30" duration="84">Carl-Axel Johansson (M)</turn>
          <turn when="2004-06-14 15:54:50" duration="47">Kerstin-Maria Stalin (Mp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:550 av Kerstin-Maria Stalin (mp) till
          socialminister Lars Engqvist om patienträttigheter vad gäller
          läkemedel
        </IPQ_title>
      </div>
      <div type="IPQuestionBody">
        <p xml:id="i-PyP7ag4LjSxjqdk1gm7L45">
          Läkemedelsföretagens påverkan på läkarkåren har diskuterats i
          medierna den senaste tiden. Det är en diskussion som återkommer
          med olika förtecken och handlar om i vilken utsträckning läkemedelsföretagen
          är styrande för vad läkarna skriver ut i Sverige och i vilka mängder.
        </p>
        <p xml:id="i-JL5sCqpYwZkXsoFD1zSZ7o">
          Landstingsförbundet har beslutat att utbildnings- och informationsresor
          som läkemedelsindustrin bekostar med allehanda inslag inte ska
          få vara helt gratis för landstingen, vilket det varit hittills.
          Landstingen ska därför hädanefter betala hälften av omkostnaden
          för en sådan resa. Beslut om dessa resor ska också fattas högre
          upp i hierarkin.
        </p>
        <p xml:id="i-2Sg4feJ7vd36kdLL4r5rdu">
          Uppenbarligen är man mån om att stå friare moraliskt från läkemedelsföretagen
          och inte anklagas för att ta mutor.
        </p>
        <p xml:id="i-CV9cJqceSnJ5yKkDcg2HLN">
          Stiftelsen NEPI (nätverk för läkemedelsepidemiologi) har också
          helt nyligen visat hur reklamkampanjers inverkan från läkemedelsföretagen
          tydligt visar sig i vad läkarna förskriver. De läkemedel man gjort
          reklam för förskrivs i större utsträckning trots att de varken
          är medicinskt mest effektiva eller billigast vilket ska vara regeln.
          Man menar från NEPI att läkarna inte är medvetna om denna påverkan.
        </p>
        <p xml:id="i-8WtGm3m2mbn1UsCG3sCFvB">
          Det finns en rad komplicerade förhållanden när det gäller läkemedelsföretagens
          inverkan på vården. Läkemedel är viktiga och har medfört att vi
          kan stoppa och bota sjukdomsförlopp vi tidigare stått hjälplösa
          inför. Men det finns en påtaglig överanvändning. Tabletter är
          ofta den förväntade lösningen både för patienten och läkaren för
          varje medicinskt problem, oavsett om det finns andra sätt att
          återfå hälsa.
        </p>
        <p xml:id="i-CqAeeJLj4YDjAGnA5qnnsb">
          I samhället har människor blivit fjärmade från kunskap om den
          egna kroppen, vad den behöver och hur egenvård fungerar. I alltför
          liten utsträckning diskuteras biverkningar, eventuella allergiska
          reaktioner eller rena läkemedelsskador av läkemedel eller kombinationer
          av läkemedel.
        </p>
        <p xml:id="i-JRKLfXmNUe4Wt9SXBwJm7S">
          Enligt amerikanska undersökningar dör dubbelt så många av läkemedelsskador
          per år som i trafiken. Kostnaden för läkemedelsskador är ungefär
          lika stor som för kostnaden för läkemedel. Minst hälften av dessa
          hade man kunnat undvika på grund av förutsägbarheten och förebyggbarheten.
          I Sverige saknas sådan undersökning, men det finns inga skäl att
          tro att siffrorna skulle vara särskilt annorlunda här.
        </p>
        <p xml:id="i-9dzVv7QAUXnuWXAVHjfG68">
          Enskilda som är övertygade om att ha fått skador av läkemedel
          har mycket svårt att bli tagna på allvar, och känner sig rättslösa
          när det gäller processen med att försöka få rätt. Inte sällan
          bemöts deras argument och beskrivningar av hänvisningar till psykiska
          besvär, ibland utan att den som uttalat sig har träffat personen
          i fråga.
        </p>
        <p xml:id="i-AKi3C6SMhatsAwrzWT3CEK">
          Experter på olika nivåer har svårt att hjälpa människor med läkemedelsskador
          eftersom det kan innebära risk för deras rykte, karriär och kanske
          också att behålla sitt jobb.
        </p>
        <p xml:id="i-RPuaSo1bE2vPgJ5pFEZMAK">
          Biverkningsrapportering sker i väldigt liten utsträckning. Bara
          5 % av Sveriges läkare rapporterar biverkningar enligt uppgift
          från Kilen, konsumentinstitutet läkemedel och hälsa.
        </p>
        <p xml:id="i-VMwS156968hxKgd5fSDnmE">
          Jag vill fråga socialministern:
        </p>
        <p xml:id="i-5JfMEheGxF3DTCmGFAuiqm">
          Avser socialministern att se över läkemedelsföretagens inflytande
          på läkarutbildningen, forskningen och förskrivningen i Sverige?
        </p>
        <p xml:id="i-9BLM1in7gGBbdZLRpzT2gj">
          Avser socialministern att verka för att enskilda som blivit skadade
          av läkemedel ska få möjligheter att få ersättning för skada och
          ett värdigt bemötande?
        </p>
        <p xml:id="i-QScGTtWDzAWLG5NKbk98Gf">
          Hur avser socialministern att verka för att öka biverkningsrapporteringen?
        </p>
      </div>
    </body>
  </text>
</TEI>
