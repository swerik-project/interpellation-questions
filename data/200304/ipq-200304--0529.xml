<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0529">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0529</head>
        <author who="i-nX9ipUS8FhkbQHkWWytwf">Ulf Nilsson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>likvärdiga betyg </topic>
        <docDate when="2004-05-19">den 19 maj</docDate>
        <status when="2004-06-14" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GR10529</external_id>
        <debate>
          <turn when="2004-06-14 13:07:27" duration="313">Thomas Östros (S)</turn>
          <turn when="2004-06-14 13:12:31" duration="260">Ulf Nilsson (Fp)</turn>
          <turn when="2004-06-14 13:16:47" duration="234">Thomas Östros (S)</turn>
          <turn when="2004-06-14 13:20:32" duration="194">Ulf Nilsson (Fp)</turn>
          <turn when="2004-06-14 13:23:42" duration="162">Thomas Östros (S)</turn>
          <turn when="2004-06-14 13:26:21" duration="128">Ulf Nilsson (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:529 av Ulf Nilsson (fp) till utbildningsminister
          Thomas Östros om likvärdiga betyg
        </IPQ_title>
      </div>
      <div type="IPQuestionBody">
        <p xml:id="i-R8PMNxpbSXgEbQW1z54EEM">
          Hösten 2003 lämnade Skolverket en redovisning om nationella prov
          och betyg till regeringen. Där framkom att betygen i den svenska
          skolan inte sätts på ett likvärdigt och rättvist sätt. Nu har
          mer än ett halvt år gått, och många väntar på att Utbildningsdepartementet
          ska ta ett initiativ för att rätta till bristerna.
        </p>
        <p xml:id="i-71X6KUgpuwh8EDCJ2G8BK8">
          En förutsättning för att en elev ska få det stöd han eller hon
          har rätt till i skolan är att elevens resultat blir korrekt utvärderade.
          Varje elev som skickas vidare genom skolan med endast på papperet
          godkända betyg luras på sin rätt till stöd. Betygen är också viktiga
          i utvärderingen av skolans och lärarnas arbete. Slutligen ligger
          betygen till grund för urvalet vid antagning till gymnasieskola
          och högskola. Det borde vara en självklar prioritering att arbeta
          för att betygen sätts på ett likvärdigt och rättvist sätt.
        </p>
        <p xml:id="i-Q51LzKNJbQHZuvXwPLhn41">
          I Skolverkets redovisning framkom att många elever inte gör de
          nationella proven eller bara gör delar av proven. Fullständiga
          provresultat finns endast för drygt två tredjedelar av grundskoleeleverna
          i urvalet och i gymnasiet är bortfallet ännu större. Det nationella
          provet ska naturligtvis inte avgöra en enskild elevs hela betyg,
          men proven ska vara ett stöd för läraren när han eller hon bedömer
          sina elevers prestationer. Därför är det anmärkningsvärt att Skolverket
          rapporterar att ungefär en fjärdedel av eleverna har slutbetyg
          som avviker från provbetygen i svenska, engelska och matematik.
          När skillnaderna är så stora tyder det på att felaktiga betyg
          blivit satta.
        </p>
        <p xml:id="i-9rUe4esEXrzAhU7gXmqyV1">
          Det kanske allra mest oroande är att variationen mellan skolor
          är mycket stor när det gäller hur nära man ligger provresultaten
          vid betygssättningen. Eleverna har anledning att känna stor oro
          för likvärdigheten och rättvisan i prov- och betygssystemet.
        </p>
        <p xml:id="i-HiYJgV9VD3QmJCevp7CsCh">
          Riksrevisionen utför för närvarande en granskning som snart väntas
          vara klar. Det är utmärkt, eftersom det behövs en noggrann undersökning
          av om betygen motsvarar de krav som betygskriterierna anger. Riksrevisionen
          ska dock inte ta upp gymnasieskolan i sin granskning, och det
          borde därför finnas anledning för regeringen att själv initiera
          en utredning om de nationella proven och betygen i gymnasieskolan.
        </p>
        <p xml:id="i-N7tvtuAFWPAqNazwCKztqJ">
          Betygen ska sättas på likvärdiga grunder över hela landet. Därför
          har Folkpartiet lämnat ett antal förslag för att stärka likvärdigheten
          i betygssättningen. Vi föreslår att de nationella proven verkligen
          används för att skapa jämförbarhet mellan skolorna vid betygssättningen
          och att Skolverket skärper kontrollen av att proven genomförs
          och skickas in. Dessutom menar vi att externa examinatorer skulle
          vara en möjlighet att stärka likvärdigheten och därmed också rättssäkerheten
          för eleverna. Därför har vi föreslagit att ett geografiskt begränsat
          försök med externa examinationer genomförs. En extern examination
          kan ligga till grund för hela eller delar av elevens betyg, och
          examinatorerna kan vara statliga inspektörer eller lärare från
          andra skolor. Med en utomstående bedömare kan man få mer tillförlitliga
          data om hur väl eleverna lyckas och samtidigt större möjligheter
          att rikta resurser dit de bäst behövs.
        </p>
        <p xml:id="i-ComV6P49B2M68chLg26nRb">
          Med anledning av uppgifterna om bristande likvärdighet i betygssättningen
          vill jag ställa följande fråga till utbildningsministern:
        </p>
        <p xml:id="i-MuHBtokjYcG5t7LrLy7jKs">
          Avser utbildningsministern att vidta några åtgärder för att stärka
          likvärdigheten i det svenska betygssystemet?
        </p>
      </div>
    </body>
  </text>
</TEI>
