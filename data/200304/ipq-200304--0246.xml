<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0246">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0246</head>
        <author who="i-XXuTUfCrSzD7sKMdyYtEft">Sofia Larsen</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>åtgärder inom skolan för att förebygga brott och förstärkning av samhällets värdegrund</topic>
        <docDate when="2004-01-26">den 26 januari</docDate>
        <status when="unknown" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GR10246</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:246 av Sofia Larsen (c) till utbildningsminister
          Thomas Östros om åtgärder inom skolan för att förebygga brott
          och förstärkning av samhällets värdegrund
        </IPQ_title>
      </div>
      <div type="IPQuestionBody">
        <p xml:id="i-EEFkDpXkXb1Gi6jqv9zcMy">
          Den senaste tiden har en mängd förfärliga brott fäst vår uppmärksamhet
          på problemen för det svenska samhället att förebygga och förhindra
          att ungdomar fastnar i kriminalitet och våldsamhet. Mord och dråp
          är de mest spektakulära uttrycken för våld i stort, i form av
          misshandel, kvinnofridsbrott och rån.
        </p>
        <p xml:id="i-MjXk5n4zpFjWsYoKV6WdQk">
          Gemensamt för många av de lösningar som presenterats är att de
          handlat om strängare straff för vissa brott och fler poliser för
          att klara upp brotten. Det är givetvis en angelägen åtgärd som
          Centerpartiet länge har förordat. Emellertid löser det inte det
          grundläggande problemet: Att så pass många saknar normala spärrar
          mot att använda våld.
        </p>
        <p xml:id="i-QML5N5xbG83oa1motV3Pzf">
          En strategi för att på sikt minska brottsligheten måste gå till
          roten med det onda och redan tidigt identifiera ungdomar som riskerar
          att hamna snett senare i livet för att kunna sätta in insatser
          och behandling. Samhället måste också hos våra ungdomar ge tydliga
          signaler om rätt och fel samt värna vår gemensamma värdegrund
          om respekt för andras liv, deras egendom och integritet. Beskedet
          från samhället måste vara tydligt: Den småskaliga brottslighet
          som finns i vandalisering, kränkning av flickor i skolan och småstölder
          kommer inte att tolereras.
        </p>
        <p xml:id="i-BwnGLSKG1diHW1ZYpyx5mX">
          Det är uppenbart att det krävs mer än insatser för att stärka
          polis och rättsväsende. Att förändra normer och värderingar hos
          ungdomar förutsätter breda insatser på många områden. Hela samhället
          måste engageras i ett sådant arbete, där engagemanget för våra
          unga görs till en gemensam angelägenhet för familjen och flera
          offentliga aktörer och där arbetet överskrider traditionella gränser
          mellan polis, rättsväsende, skola, socialtjänst och familjepolitik.
        </p>
        <p xml:id="i-BXPGgr7niBu9ySBYj8QC5w">
          För att redan tidigt kunna göra insatser för ungdomar i riskzonen
          spelar givetvis skolan en alltigenom avgörande roll. Ett väl fungerande
          samarbete med föräldrar, sociala myndigheter och rättsväsende
          kan vara avgörande för att tidigt komma till rätta med problem
          som i vuxen ålder kan leda till att man drabbas med full kraft
          av rättssamhället. Engagerade lärare, rektorer och kuratorer måste
          ges den faktiska möjligheten att hjälpa.
        </p>
        <p xml:id="i-3aaRedHwcewYU8pdpxdsH9">
          Jag vill därför fråga utbildningsministern:
        </p>
        <p xml:id="i-DjzKerGKFPd2nGrEZztiN">
          1. Vilka åtgärder avser ministern att vidta för att stärka en
          gemensam värdegrund om respekt för andras liv, egendom och integritet
          i skolan?
        </p>
        <p xml:id="i-7BkhxTj94kYDghWiNNamfx">
          2. Vilka åtgärder avser ministern att vidta för öka skolans möjligheter
          att genom tidiga insatser förebygga brottslighet?
        </p>
        <p xml:id="i-GirqxZen8nhnKRfGyp9pNy">
          3. Vilka åtgärder avser ministern att vidta för att underlätta
          samverkan mellan socialtjänst, polis och skola?
        </p>
      </div>
    </body>
  </text>
</TEI>
