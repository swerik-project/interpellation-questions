<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0173">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0173</head>
        <author who="i-A1WkfiAbmndDMThhAvrWEm">Hans Backman</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>ungdomars möjlighet att få jobb</topic>
        <docDate when="2003-12-01">den 1 december</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GR10173</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:173 av Hans Backman (fp) till statsrådet
          Hans Karlsson om ungdomars möjlighet att få jobb
        </IPQ_title>
      </div>
      <div type="IPQuestionBody">
        <p xml:id="i-BNoPeZ6R468XMc4eNf4SM4">
          Ungdomsarbetslösheten i Sverige har börjat nå rekordnivåer. I
          län som mitt hemlän Gävleborg är situationen akut och ytterst
          oroande. Arbete skapar ju resurser som behövs för att tillfredsställa
          viktiga behov både hos den enskilde individen och för samhället
          i sin helhet. Om dagens unga arbetslösa får arbete inom den privata
          sektorn skulle landets kommuner, genom större skatteintäkter,
          få mer resurser till att satsa på utbildning, vård och omsorg.
          Därmed skulle möjligheterna att anställa bland annat fler lärare
          och sjuksköterskor öka.
        </p>
        <p xml:id="i-8jg7DRhwm8HBFTLxP2Mf7P">
          Gävleborgs län har under senare årtionden regelmässigt haft högre
          arbetslöshet än riksgenomsnittet. Samtidigt har länets befolkning
          minskat. Många av dem som flyttar är ungdomar. En av huvudorsakerna
          till att de lämnar länet är just den höga arbetslösheten. Särskilda
          åtgärder måste därför vidtas för att ge ungdomar arbete.
        </p>
        <p xml:id="i-58yHKk2nGSv1bFsEHRpb7v">
          I Gävleborg har vi i dag störst andel öppet arbetslösa i åldern
          18@24 år i landet. I genomsnitt är 15,1 % av befolkningen i den
          åldersgruppen i länet öppet arbetslösa eller deltar i något program.
          Det finns kommuner där hela 20 % av de unga mellan 18 och 24 år
          är arbetslösa. Faktum är att Gävleborg var det län i Sverige som
          hade den femte sämsta arbetslöshetsutvecklingen under 2002. Nu
          i år minskar dessutom antalet nyanmälda lediga platser stadigt
          till arbetsförmedlingen i länets största kommun Gävle. I Gävle
          finns det i nuläget 900 unga som är öppet arbetslösa.
        </p>
        <p xml:id="i-SrQWLBimELyynmnm7oftvD">
          Det har varit stora nedskärningar i många stora företag och det
          har medfört att alltfler unga blir arbetslösa. I Gävleborg är
          det i dag bara 1 % av arbetsgivarna som vill att arbetsförmedlingen
          letar fram en lämplig person till dem. Resten annonserar i platsbanken,
          där alla kan söka. Det finns alltså jobb att söka, men väldigt
          många av dessa jobb är tillfälliga.
        </p>
        <p xml:id="i-H9EnfvhM2VPoNtz2E2aVGe">
          Arbetsförmedlingen har i uppdrag att halvera långtidsarbetslösheten
          bland ungdomarna i Gävleborg. I dag är det 200 av de arbetslösa
          som varit utan jobb i mer än hundra dagar, den siffran ska således
          ned till 100. Verktygen som står till buds är anställningsstöd,
          arbetspraktik och att peppa ungdomarna att söka jobb mer intensivt.
        </p>
        <p xml:id="i-HR4vWWeAwJa4KDf1mL59rW">
          Ytterligare ett verktyg för arbetsförmedlarna är att göra företagsbesök.
          Genom företagsbesök byggs ju förtroendet upp, så att företagen
          anmäler att de har lediga jobb. Det är dock svårt för arbetsförmedlarna
          att hinna med företagsbesöken när det är så många arbetslösa som
          behöver förmedlingens hjälp.
        </p>
        <p xml:id="i-TmAbXjB3ZxczW46rQWGYHm">
          De problem med ungdomsarbetslöshet vi har i Gävleborg finns i
          varierande och växande grad i stora delar av Sverige. Sammanfattningsvis
          kan man därför säga att de verktyg som finns inte räcker till
          för att komma till rätta med den höga ungdomsarbetslösheten.
        </p>
        <p xml:id="i-YAXRZe6S1wDgwZADieQw4s">
          Mot bakgrund av ovanstående vill jag ställa följande fråga till
          ministern:
        </p>
        <p xml:id="i-3JtfYaX5nS4qeyr2S2yiip">
          Vilka åtgärder avser ministern att vidta för att förbättra ungdomars
          möjligheter att få jobb?
        </p>
      </div>
    </body>
  </text>
</TEI>
