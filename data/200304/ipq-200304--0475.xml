<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0475">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0475</head>
        <author who="i-3p3w5Vw2i74gEMeqzABeEG">Lars Elinderson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>åtgärder för att hindra att rätten till skyddad identitet missbrukas</topic>
        <docDate when="2004-05-06">den 6 maj</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GR10475</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:475 av Lars Elinderson (m) till justitieminister
          Thomas Bodström om åtgärder för att hindra att rätten till skyddad
          identitet missbrukas
        </IPQ_title>
      </div>
      <div type="IPQuestionBody">
        <p xml:id="i-PEhWs5Gx952sZs8rEUabzW">
          Det finns olika möjligheter att få skyddad personuppgift: sekretessmarkering
          (inte reglerat i lag), kvarskrivning (folkbokföringslagen 16 §)
          samt fingerad personuppgift (lag om fingerade personuppgifter).
          Samtliga dessa förfaranden kräver att sökanden styrker att det
          föreligger en hotbild, exempelvis genom dom, besöksförbud, polisanmälan
          eller polisutredning. Reglerna finns till för att skydda hotade
          personer.
        </p>
        <p xml:id="i-RnJGZV229X2qXjT1a3CXgv">
          Rätten till skyddade personuppgifter tillkommer alla medborgare,
          således även den som på grund av brott anser sig hotad. Samma
          skyldighet att styrka hotet gäller oavsett vem som söker. Min
          uppfattning är inte att den som dömts för brott inte ska kunna
          söka denna typ av skydd enbart därför att han är brottsling. Det
          strider mot principen om likhet inför lagen. Däremot ska en person
          inte kunna använda sig av skyddsinstrumentet för att begå fler
          brott eller undandra sig civilrättsliga skyldigheter.
        </p>
        <p xml:id="i-5LweMj2rS1N5CvJNWk6dLP">
          De skäl som ligger till grund för beslut om skyddad identitet
          innebär att uppgifter om enskilds personliga förhållanden normalt
          omfattas av sekretessbestämmelsen i 7 kap. 15 § och därför inte
          kan lämnas ut. Detta gäller i princip oavsett vem som begär uppgiften,
          inklusive enskilda fordringsägare som företag, banker, försäkringsbolag
          etc.
        </p>
        <p xml:id="i-En7tsFPWC81ffwNUEaH8pW">
          Att skyddet finns till för utsatta människor och brottsoffer
          är självklart. Det har dock framkommit uppgift om att brottsbenägna
          eller dömda personer kan undandra sig personliga skulder på grund
          av skyddad personuppgift. Ett exempel är en brottsdömd man som
          ådragit sig skulder till ett antal näringsidkare men inte betalat
          sin skuld. Borgenärerna var förhindrade att komma åt mannen, därför
          att han hade skyddad personuppgift.
        </p>
        <p xml:id="i-FURrY2JeuJgJmq1W9xfcj8">
          Det är inte tillständigt att man använder sig av skyddsinstituten
          för att sedan undandra sig skyldigheter eller undkomma lagen.
          Reglerna bör ses över så att dessa situationer kan undvikas.
        </p>
        <p xml:id="i-Jvc2WkELRfQGYjjHWnb7Ka">
          En lagreglering av förfarandet med sekretessmarkering skulle
          kunna vara ett sätt att dels stärka skyddet för den skyddade,
          dels reglera i vilka fall sekretessen bör kunna brytas. Exempelvis
          skulle banker, kreditinstitut eller kronofogdemyndigheten kunna
          tillåtas komma åt personuppgifter för att reglera en skuld, utan
          att de skyddade uppgifterna lämnas vidare till enskild. På detta
          sätt skulle felaktiga eller brottsliga förfaranden kunna undvikas,
          medan skyddet för den som verkligen behöver det bli starkare.
          Det är inte ovanligt att enskilda tjänstemän som har att pröva
          en spärrmarkering lämnat ut uppgifter till fel personer.
        </p>
        <p xml:id="i-63cnYFsV4mc8i2Yy4tLbzC">
          Vad avser justitieministern att vidta för åtgärder för att institutet
          för skydd för hotade personer inte missbrukas?
        </p>
      </div>
    </body>
  </text>
</TEI>
