<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0003">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0003</head>
        <author who="i-mN8mVTBvBYjtHLNThWLo4">Kalle Larsson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>reglerna om upplopp</topic>
        <docDate when="2003-09-23">den 23 september</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR103</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:3 av Kalle Larsson (v) till justitieminister
          Thomas Bodström om reglerna om upplopp
        </IPQ_title>
      </div>
      <div type="IPQuestionBody">
        <p xml:id="i-45q9F4ypgvoBFfrt4T1tFb">
          Respekten och förtroendet för domstolarna, rättssystemet och
          i förlängningen demokratin bygger på allas likhet inför lagen
          och att de straff som döms ut är förutsebara, proportionella och
          välgrundade.
        </p>
        <p xml:id="i-DF2tqiZncNLQ1ELJZreZyv">
          Efter händelserna i Göteborg under toppmötet sommaren 2001 har
          en diskussion om brottsbalkens regler vad gäller upplopp och våldsamt
          upplopp väckts. Många av de domar som fallit grundar sig just
          på denna lagstiftning.
        </p>
        <p xml:id="i-WjThzQxtsXQNaqWdJZboBs">
          Lagstiftningen har tidigare använts exempelvis när det uppstått
          bråk vid stora evenemang så som fotbollsderbyn och liknande. Efter
          Göteborg synes dock praxis när det gäller påföljdsval ha förändrats
          dramatiskt. De ställningstaganden vad gäller påföljdsvalet som
          Högsta domstolen gjort vid sin överprövning av några domar visar
          att lagstiftningen är otydlig och ger ett alltför brett tolkningsutrymme.
          Misstankar om att politiska hänsyn tagits vid påföljdsvalet gynnar
          inte tilltron till demokratin.
        </p>
        <p xml:id="i-GeeWppGCrC2Yt3QqzJvRT1">
          Vänsterpartiet anser att lagstiftningen i sin formulering är
          mycket ålderdomlig och att de vägledande förarbetena som finns
          inte lämpar sig för situationer som kan uppstå i ett modernt samhälle.
        </p>
        <p xml:id="i-WRagfLxpGR3QcTocdXs2cu">
          Under förra året behandlade justitieutskottet ett yrkande från
          Vänsterpartiet om en översyn av lagstiftningen om upplopp. Utskottet
          fattade vid behandlingen beslut om följande text: "Utskottet kan
          hålla med om att bestämmelserna om upplopp och våldsamt upplopp
          inte är någon modern lagstiftning. Mot bakgrund bl.a. av händelserna
          i samband med EU-toppmötet i Göteborg år 2001 utgår utskottet
          ifrån att regeringen kommer att se över bestämmelserna och tillämpningen
          av dessa. Utskottet är dock inte för närvarande berett att initiera
          ett lagstiftningsarbete."
        </p>
        <p xml:id="i-16v3hvMWJS7Nf9fx9KyQRj">
          Vid ett besök på polishögskolan i Solna under våren 2003 fick
          jag information om att utbildningen vad gäller dessa frågor ligger
          i ett block som kallas "ordningsstörningar och rasistiska brott".
          Under de sex veckor som man arbetar med dessa frågor är en stor
          del av utbildningen inriktad på praktiska moment, det vill säga
          att fysiskt kunna hantera en folkmassa.
        </p>
        <p xml:id="i-Ke2Yu2SC1r3U2pht58nKeJ">
          Den teoretiska delen handlar givetvis om rekvisiten i lagstiftningen
          men i övrigt i stort sett bara om att sig lära en del symboler
          för olika organisationer. Att finna alternativa lösningar utöver
          våldsanvändande är inte en del av utbildningen.
        </p>
        <p xml:id="i-EneQNLBeGH1Y1Rhiz466Db">
          Mina frågor till justitieministern blir således:
        </p>
        <p xml:id="i-45yq3QxpdmfXidyKNEieJu">
          1. Avser ministern att ta initiativ till en översyn av reglerna
          om upplopp med anledning av att det nu gått två och ett halvt
          år sedan Göteborgshändelserna och med hänvisning till justitieutskottets
          uttalande?
        </p>
        <p xml:id="i-Kneia4uwrDj5ou9Y2FERNx">
          2. Avser ministern att ta initiativ till en översyn av polisutbildningen
          för att även få mer av ickevåldsutbildning när det gäller hantering
          av demonstrationer och folkmassor i övrigt?
        </p>
      </div>
    </body>
  </text>
</TEI>
