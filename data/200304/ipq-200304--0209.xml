<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0209">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0209</head>
        <author who="i-4SAiMdwrEthd2M8z2yjtkv">Ana Maria Narti</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>en öppen arbetsmarknaden för de unga</topic>
        <docDate when="2003-12-16">den 16 december</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GR10209</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:209 av Ana Maria Narti (fp) till statsrådet
          Hans Karlsson om en öppen arbetsmarknaden för de unga
        </IPQ_title>
      </div>
      <div type="IPQuestionBody">
        <p xml:id="i-NKFabXwtocKPYQD3AJJWrP">
          En utredning publicerad under hösten 2003 beskriver vardagen
          för unga människor som varken arbetar, studerar eller är sjuka.
          Denna utredning heter "Unga utanför" (SOU 2003:92) och presenterar
          hårresande siffror. "Under 2001 var ca 70 000 unga i åldrarna
          16@24 utanför." Med hänsyn till de grupper som återgår till studier,
          men utan hänsyn till studiernas resultat, antar utredarna att
          25 000@30 000 unga människor hamnar helt utanför det aktiva livet.
          Denna kärna av utanförstående ungdomar är förmodligen betydligt
          större i dag med den försämring av arbetsmarknaden som skett sedan
          2001.
        </p>
        <p xml:id="i-G2KyQKhtp7THMPY8CZ7oNi">
          En stor grupp ungdomar befinner sig således i dag mitt i vårt
          samhälle men instängda i ett socialt tomrum, utan möjlighet att
          självständigt försörja sig själva, utan perspektiv på framtiden
          och med ytterst få stödpunkter i sin omgivning. Dessa unga människor
          kallas i texten "unga utanför" eller "övriga", ord som talar om
          identitetslöshet och rotlöshet.
        </p>
        <p xml:id="i-GBR27g5csyjBk8Yi5kpASb">
          Att denna stora grupp ungdomar utan förankring i det aktiva livet
          väcker uppmärksamhet är inte förvånande. Det som däremot förvånar
          är att studien om denna sociala katastrof kommer så sent. Förvånansvärt
          är också att utredningen inte ser något samband mellan arbetslivets
          villkor i Sverige och ungdomens förlorade möjligheter. Är tiotusentals
          "övriga" eller "utanför" ungdomar något annat än vittnen om en
          låst arbetsmarknad? Våra lagar och regler lägger ytterst tunga
          bördor på arbetsgivarna; så sprids en förlamande rädsla för nya
          anställningar.
        </p>
        <p xml:id="i-ARG3AHVhJxFqH5CuVX5n5D">
          Bara någon månad efter utredningens publicering kom nya alarmerande
          uppgifter om en snabb ökning av arbetslösheten och då framför
          allt bland de unga. Tidningen City offentliggjorde siffror som
          visar en fördubblad ungdomsarbetslöhet i delar av Stockholm. Denna
          gång handlar det om en avsevärt ökad arbetslöshet bland välutbildade
          unga människor.
        </p>
        <p xml:id="i-F7XSxvNc4kheFj7AVM6BRz">
          Några frågor kräver brådskande svar. Är inte den lavinartade
          ökande arbetslösheten och i synnerhet de ungas arbetslöshet en
          effekt av en politik som lägger för många bördor på arbetsgivarna?
          Kan det inte vara så att den tredje sjuklöneveckan var droppen
          som fick bägaren att svämma över? Kan inte denna nya och tunga
          ekonomiska skyldighet blockera arbetsgivarnas möjlighet att anställa?
          Finns det inte här ett incitament att reducera personalstyrkan
          till ett minimum? Är det inte detta som mitt i lågkonjunkturen
          skapar osäkerhet hos arbetsgivarna och förlamar arbetsmarknaden?
        </p>
        <p xml:id="i-KrfpXiRB3xwwectwWYgs7b">
          Med bakgrund i den senaste tidens ökade arbetslöshet vill jag
          fråga arbetslivsministern vilka åtgärder han tänker ta för att
          motverka de destruktiva tendenser i arbetslivet jag har redovisat.
        </p>
        <p xml:id="i-L86jyGdbfDsdqX6mAAtN7J">
          Bedömer han att de ny överenskommelserna om sjuklönen kommer
          att radikalt förbättra arbetsgivarnas situation?
        </p>
        <p xml:id="i-V1tKdZWuoiQo9HjAxd5o2H">
          Avser han att verka för nya beslut i syfte att stoppa trenden
          med ständigt minskande personalstyrkor?
        </p>
        <p xml:id="i-MLyJVka2mpy4X4bngMCmTp">
          På vilket sätt tänker arbetslivsministern stimulera nyanställningar
          av helt oprövad arbetskraft?
        </p>
      </div>
    </body>
  </text>
</TEI>
