<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0316">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0316</head>
        <author who="i-Fa75ePV6JC2wN91aE4xcYD">Stefan Attefall</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>mål och mätmetoder för den svenska arbetsmarknadspolitiken</topic>
        <docDate when="2004-02-23">den 23 februari</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GR10316</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:316 av Stefan Attefall (kd) till statsrådet
          Hans Karlsson om mål och mätmetoder för den svenska arbetsmarknadspolitiken
        </IPQ_title>
      </div>
      <div type="IPQuestionBody">
        <p xml:id="i-7JWDbMXVnux9fGcUMZvWae">
          Arbetslöshetsstatistiken för Sverige skiljer sig åt om man jämför
          statistik från Eurostat och SCB. I SCB:s undersökningar hänvisar
          man till att gruppen heltidsstuderande som sökt arbete ingår i
          internationell statistik.
        </p>
        <p xml:id="i-CWCywKMSu7TqLj2ArdFK8q">
          Studerande som söker arbete räknas inte in i den officiella arbetslöshetsstatistiken
          i Sverige. Det finns också andra strikta avgränsningar i den svenska
          arbetskraftsundersökningen som bidrar till att arbetslösheten
          troligtvis underskattas jämfört med den europeiska statistiken.
          Hur mycket det relativa arbetslöshetstalet påverkas av dessa skillnader
          finns det inga uppgifter om, förutom de arbetssökande som studerar.
        </p>
        <p xml:id="i-AwTiNG4J7e8MkpHXJKkbVg">
          EU-kriterierna för att vara arbetslös är att en person måste
          vara:
        </p>
        <p xml:id="i-4Wc3QTR9kAzoQTQoazcUYJ">
          För att räknas som arbetslös i den svenska arbetskraftsundersökningen
          måste en person uppfylla tre kriterier:
        </p>
        <p xml:id="i-D9xBDihthVJYeDFGJKLwgw">
          Förutom EU-kriterierna, för att räknas som arbetslös, måste man
          i AKU således först ha svarat "ja" på en fråga om man velat ha
          jobb referensveckan. Eftersom det alltså är svårare att "kvalificera
          sig" som arbetslös i AKU torde detta medföra ett färre antal arbetslösa
          och därmed fler personer utanför arbetskraften, jämfört med EU-statistiken.
        </p>
        <p xml:id="i-5P4P7iaV8dmMi7e5sbD6ES">
          Enligt EU räknas en person som arbetslös om han eller hon hittat
          ett jobb som börjar senare, inom en period av högst tre månader
          från referensveckan. Här är AKU strängare med en tidsgräns på
          fyra veckor. Det innebär att den som sökt ett jobb och blivit
          erbjuden anställning med början exempelvis om tre veckor efter
          mätveckan, räknas i AKU som arbetslös under dessa tre veckor vare
          sig personen sökt arbete eller ej inom de senaste fyra veckorna.
          Om man däremot fått ett jobb som börjar inom fem veckor från mätveckan
          och man inte sökt jobb under de fyra senaste veckorna hamnar man
          i kategorin "ej i arbetskraften". Den svenska definitionen medför
          att fler personer hamnar utanför arbetskraften, och därmed inte
          räknas som arbetslösa, jämfört med Eurostats definition.
        </p>
        <p xml:id="i-Fwm4MBVbQkWaBqdU7Q2rCW">
          Heltidsstuderande som sökt arbete räknas inte som arbetslösa
          i dagens AKU. SCB kan dock lätt identifiera den gruppen i dag.
          Den svenska definitionen ger ett relativt arbetslöshetstal som
          är ca 1 procentenhet lägre (0,7 procentenheter skillnad i oktober
          2003) jämfört med den europeiska definitionen.
        </p>
        <p xml:id="i-XW27RA5QaySFmeEcjhUxfC">
          I AKU räcker det också att stå som aktuell sökande på arbetsförmedlingen,
          medan EU tycks kräva mer aktiv kontakt med arbetsförmedlingen.
          Hur dessa skillnader påverkar arbetslöshetstalen är oklart.
        </p>
        <p xml:id="i-KdaC9gJSH4ix2cY5yyThBG">
          Sättet att mäta arbetslösheten i Sverige påverkar den politiska
          debatten i Sverige, jämförelserna med andra länder samt i vilken
          grad vi uppfyller målen för den svenska arbetsmarknadspolitiken.
          Därför behövs också en debatt om vilka mål som är mest lämpade
          att sätta upp för sysselsättning och arbetslöshet.
        </p>
        <p xml:id="i-RVEhGYtrXmKt6T4ZqjBcyC">
          Kristdemokraterna kräver i motioner till riksdagen att målen
          för arbetsmarknadspolitiken formuleras om.
        </p>
        <p xml:id="i-BtWuFmeLy9M9a2zQWFuwVW">
          Fokus borde ligga på att mäta antalet arbetade timmar. Om man
          mäter antalet arbetade timmar omvandlat till heltidstjänster som
          andel av den arbetsföra befolkningen får man ett bra mått på hur
          den verkliga sysselsättningen är. Sveriges strukturella problem
          framgår då tydligt. Orsakerna till de strukturella problemen är
          flera: öppen arbetslöshet, människor i stor omfattning i arbetsmarknadspolitiska
          åtgärder, höga sjuktal, accelererande antal förtidspensioneringar
          etc. Medan denna utveckling pågår fokuserar regeringen på antalet
          öppet arbetslösa och sysselsättningsgraden, som inte alls fångar
          upp det verkliga antalet arbetade timmar utan endast de som är
          sysselsatta oavsett om de är på jobbet eller inte.
        </p>
        <p xml:id="i-QnLhT7sY1RfEukotXZXJyc">
          I Sverige behöver vi ett politiskt mål för arbetsmarknadspolitiken
          som visar verkligheten som den är. Man ska inte kunna flytta människor
          mellan olika kolumner i arbetslöshets-, sjuk- och förtidspensionsstatistiken
          för att kunna uppfylla politiska mål och vallöften.
        </p>
        <p xml:id="i-8yT1CZtCHd34tYb9c24n7R">
          Kristdemokraterna vill att det ska införas ett nytt mål för den
          ekonomiska politiken och arbetsmarknadspolitiken som fokuserar
          på att öka andelen arbetade timmar till vad som exempelvis är
          ett genomsnitt av vad som förekom på 1980-talet innan den extrema
          överhettningen och den därpå följande ekonomiska krisen.
        </p>
        <p xml:id="i-S6NRcJexitQiyCRm42QCWE">
          Direktiv bör utgå till SCB och andra myndigheter att detta mål
          ska fokuseras i mätningar och statistiska redovisningar, samt
          att samtliga politikområden ska ha detta som mål, inte minst AMV/AMS.
          Med en fokusering i verksamheterna på detta mål förskjuts tyngdpunkten
          till rätt typ av åtgärder, och från tricksande med statistik för
          att gömma undan människor i andra kolumner än öppen arbetslöshet.
          Snabbinförandet av aktivitetsgarantin hade exempelvis ett tydligt
          sådant tricksande drag.
        </p>
        <p xml:id="i-TWoKBSig5BhUhqGLWkWaRL">
          I SOU 2002:5 för utredaren Jan Rydh en diskussion om detta. Han
          påvisar hur missvisande nuvarande mål är och problemen med den
          nuvarande produktionen av statistik som inte på ett lättillgängligt
          sätt mäter andelen människor som faktiskt är i arbete. Rydh konstaterar
          att olika statistikproducenter har olika syften med sin statistikproduktion
          varför till exempel definitioner och åldersindelningar skiljer
          sig åt.
        </p>
        <p xml:id="i-Tf22xk2NLRv7ZrwhBevw2R">
          Riksdagen har ställt sig bakom målet om "en väl fungerande arbetsmarknad
          med full sysselsättning och god ekonomisk tillväxt". Kristdemokraterna
          stöder detta mål, om det sammankopplas med ett mål om antalet
          arbetade timmar. Vi välkomnar också den ambitionshöjning som skett
          i Regeringskansliet för att strukturera målen i form av tre målnivåer;
          politikområdet, verksamhetsområdet och verksamhetsgrenar. Det
          är dock anmärkningsvärt att konkretiseringen och förtydligandet
          av målstrukturen och arbetet med verksamhetsområden och dess mål
          görs av regeringen och meddelas i regleringsbreven till berörda
          myndigheter. Riksdagen får alltså inte ta ställning till de mer
          operativa målen för arbetsmarknadspolitiken.
        </p>
        <p xml:id="i-Rv9aBN9mwaTHy9bG9bf51G">
          Det finns också en tendens att beskriva arbetsmarknadspolitikens
          uppgifter i ett alltför ekonomiskt inriktat nyttoperspektiv för
          den offentliga sektorn. Det handlar om att försörja företag med
          arbetskraft, öka samhällets produktion och tillskottet till den
          gemensamma försörjningen. Främjandet av sysselsättningen och bekämpandet
          av arbetslösheten handlar för oss kristdemokrater i första hand
          om att ge den enskilde människan ett värdigare liv där hon får
          känna delaktighet och kan försörja sig själv, och därmed bättre
          kunna ta ansvar för sitt eget liv och sina medmänniskor. Detta
          kommer ofta i skymundan. Faran är att den arbetslöse inte hamnar
          i centrum, utan i stället företagen, de offentliga budgetarna
          och samhällsekonomin.
        </p>
        <p xml:id="i-Ec3vNTfTJ4svuex63GAtGn">
          Med anledning av det ovan anförda vill jag ställa följande frågor
          till statsrådet Hans Karlsson:
        </p>
        <p xml:id="i-ECPV5gpg8to4Wy5FBkPqyS">
          Vilka åtgärder avser statsrådet att vidta för att den svenska
          arbetsmarknadsstatistiken på ett bättre sätt än i dag ska spegla
          situationen på den svenska arbetsmarknaden?
        </p>
        <p xml:id="i-2YTFERDQ7Fe8sXLt2Nns7Y">
          Vilka åtgärder avser statsrådet att vidta för att ett mål för
          arbetade timmar ska införas inom den svenska arbetsmarknadspolitiken?
        </p>
      </div>
    </body>
  </text>
</TEI>
