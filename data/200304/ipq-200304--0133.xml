<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0133">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0133</head>
        <author who="i-Dh86x4tP3poRsuGn2pQFUn">Cristina Husmark Pehrsson</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>vård av tortyrskadade asylsökande</topic>
        <docDate when="2003-11-20">den 20 november</docDate>
        <status when="2003-12-12" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GR10133</external_id>
        <debate>
          <turn when="2003-12-12 13:53:49" duration="222">Barbro Holmberg (S)</turn>
          <turn when="2003-12-12 13:57:28" duration="248">Ulf Sjösten (M)</turn>
          <turn when="2003-12-12 14:01:33" duration="191">Barbro Holmberg (S)</turn>
          <turn when="2003-12-12 14:04:40" duration="107">Ulf Sjösten (M)</turn>
          <turn when="2003-12-12 14:06:24" duration="238">Sten Tolgfors (M)</turn>
          <turn when="2003-12-12 14:10:18" duration="162">Barbro Holmberg (S)</turn>
          <turn when="2003-12-12 14:12:56" duration="113">Sten Tolgfors (M)</turn>
          <turn when="2003-12-12 14:14:45" duration="165">Barbro Holmberg (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:133 av Cristina Husmark Pehrsson (m) till
          statsrådet Barbro Holmberg om vård av tortyrskadade asylsökande
        </IPQ_title>
      </div>
      <div type="IPQuestionBody">
        <p xml:id="i-3iHpZj7Z8ffEjyVXu8dgwX">
          Fysisk och psykisk ohälsa försvårar asylsökandes introduktion
          i det svenska samhället. Enligt Integrationsverkets Rapport Integration
          2002 är, lågt räknat, en fjärdedel av asylsökande i Sverige i
          någon grad förhindrade att delta i den kommunala introduktionen
          på grund av ohälsa. Detta förlänger vägen in i samhället och leder
          till höga mänskliga och ekonomiska kostnader.
        </p>
        <p xml:id="i-8ecS9ZJ79cXubYo1vveGU9">
          Enligt undersökningar som ligger till grund för analysen i Rapport
          Integration 2002 led nästan fyra av tio flyktingar som nyligen
          anlänt till Stockholm från Irak av posttraumatiskt stressyndrom.
          Vidare hade mer än hälften av de ensamkommande barnen behov av
          barnpsykiatrisk vård.
        </p>
        <p xml:id="i-XFPtuiK5DAvPgiWhLPTGCk">
          Asylsökande ska erbjudas hälsosamtal och hälsoundersökning så
          snart efter ankomsten till Sverige som möjligt. Trots detta visar
          en granskning Riksrevisionsverket företagit 2002 att långt ifrån
          alla genomgår hälsosamtal. Hälsosamtalen är angelägna av olika
          skäl, bland annat på grund av att tillfälle därigenom erbjuds
          att identifiera personer som av hälsoskäl inte kan delta i vanlig
          introduktionsverksamhet så att dessa i stället kan erbjudas en
          mer individanpassad introduktion. På sikt skulle detta sannolikt
          reducera behovet av hälso- och sjukvård under introduktionstiden
          hos dem som fått uppehållstillstånd.
        </p>
        <p xml:id="i-NJwwFMdB2wzEm4bwJywE9P">
          De som arbetar med traumatiserade flyktingar har upprepade gånger
          påpekat att obehandlade trauman riskerar att förvärras under väntetiden
          i Sverige och medföra kroniska symtom. Det finns ett samband mellan
          de allmänna problemen i psykvården och bristande intresse för
          traumabehandling för behövande flyktingar.
        </p>
        <p xml:id="i-Y9sSJrMEBfqJxRvgnxFJ3T">
          Regeringens handlingsförlamning är oacceptabel. Det saknas både
          finansiering och kunskap om hur problemet ska mötas. Vi anser
          att det är statens ansvar att se till att vården av tortyrskadade
          och på andra sätt traumatiserade flyktingar fungerar. För att
          uppnå detta föreslår vi ett nationellt uppdrag i samverkan med
          Rädda Barnen och Röda Korset för kunskapsutveckling och stöd på
          området.
        </p>
        <p xml:id="i-Vw2MjUrbbdF2KTsfiuQQ4">
          Mot bakgrund av ovanstående vill jag rikta följande fråga till
          statsrådet Barbro Holmberg.
        </p>
        <p xml:id="i-95JohDyxMaLN8qSPbykhwU">
          Vilka åtgärder avser statsrådet att vidta för att förbättra de
          asylsökandes hälsa och därmed underlätta introduktionen i det
          svenska samhället?
        </p>
      </div>
    </body>
  </text>
</TEI>
