<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0142">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0142</head>
        <author who="i-HpwkrkkrFd1MRPixHrr8q1">Lars Ohly</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>krigsmaterielexporten till Sydafrika</topic>
        <docDate when="2003-11-21">den 21 november</docDate>
        <status when="unknown" byWhom="Gunnar Lund" byWhomId="i-GRX2GfDazmcwmcRyZSiKdA" status="answered">besvarad</status>
        <external_id source="rdwebb">GR10142</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:142 av Lars Ohly (v) till näringsminister
          Leif Pagrotsky om krigsmaterielexporten till Sydafrika
        </IPQ_title>
      </div>
      <div type="IPQuestionBody">
        <p xml:id="i-C81XrQKbbc7zYVjkTBjr7k">
          I december 1999 tecknade den sydafrikanska regeringen kontrakt
          på 28 JAS Gripen. Den sydafrikanska regeringen kan dock backa
          från kontraktet när det gäller 19 flygplan. Denna sistnämnda möjlighet
          går ut under våren 2004.
        </p>
        <p xml:id="i-QrNJoxAVMzKm9jR4ycCbvh">
          JAS Gripen samägs av det brittiska bolaget British Aerospace
          System, BAE, och Saab. I övrigt innefattar hela företaget även
          bland annat det brittiska skolflygplanet Hawk från BAE. Den dominerande
          delen utgörs dock av JAS Gripen.
        </p>
        <p xml:id="i-BnpFpSyXQQALqtuVyP7Pwb">
          I vapenköpet ingick att Saabs ägare, Investorgruppen, skulle
          genomföra en rad "motköp" i form av investeringar och handel med
          Sydafrika. Den sydafrikanska regeringen ville rikta dessa investeringar
          mot eftersatta sektorer i det sydafrikanska samhället. Den svenska
          regeringen engagerade sig mycket i denna affär. Ministerbesök
          genomfördes. Ambassaden engagerades mycket aktivt. Exportkreditgarantier
          och fördelaktiga lån utlovades.
        </p>
        <p xml:id="i-EDhcXhxaG3gjRyNSLcfa6C">
          Statsministerns besök i Sydafrika i början av 1999 innebar en
          kraftig lansering och marknadsföring av JAS Gripen. Exportkreditnämnden,
          EKN, beviljade 16 miljarder i exportkreditgarantier. Denna kreditgaranti
          var så stor att den föranledde EKN att i ett brev den 20 februari
          2000 begära en särskild garanti. Ett rekordstort lån på 10 miljarder
          kronor utställdes vidare av Svensk Exportkredit (SEK) under 1999.
          Detta skedde samtidigt som Sveriges globala bistånd skars ned
          till 0,7 %.
        </p>
        <p xml:id="i-DWFP6TMzidzPTP7SA2kkdS">
          Kostnaderna för vapenköpen har sedan 1999 ökat mycket kraftigt
          @ från 29 miljarder rand 1999 till 66 miljarder rand 2003, delvis
          beroende på att den sydafrikanska randen fallit i värde. Enligt
          Allied Arms Reduction South Africa beräknas de slutliga kostnaderna
          stanna först vid 370 miljarder rand.
        </p>
        <p xml:id="i-K1a4aTvQ7B83kh7C3sy2aS">
          "Motköpsaffärerna" beräknades uppgå till ett värde av 110 miljarder
          rand och skapa 65 000 jobb. En mycket liten del av detta var bindande
          och i dag är det svårt att få en bild av hur många av dessa åtaganden
          som uppfyllts.
        </p>
        <p xml:id="i-97GRMQHsjDfj3VFejYPb6A">
          Det har hela tiden funnits starka kritiska röster mot hela affären
          med JAS Gripen både i Sverige och Sydafrika. Kritiken i Sydafrika
          kommer från det sydafrikanska kyrkorådet SACC, sydafrikanska fackliga
          rörelsen COSATU och SANGOCO, som är en samanslutning av en rad
          sydafrikanska frivilligorganisationer. Kritiken går ut på att
          man inte vill se att den sydafrikanska ekonomin får en ännu starkare
          militär prägel. Kritikerna anser också att vapenköpen kommer att
          ta resurser från fattigdomsbekämpningen. Vidare påpekar den fackliga
          rörelsen att militär produktion gynnar de redan utbildade. JAS-affären
          ökar därmed klyftorna i samhället och ger inte jobb i den utsträckning
          som det var tänkt från början. Militär produktion är kapital-
          och inte arbetsintensiv.
        </p>
        <p xml:id="i-4Q1ADovH9c7NdZqd7jubqf">
          Det har i utländska medier förekommit uppgifter om gåvor, otillbörlig
          påverkan och korruption i form av mutor i samband med BAE:s och
          Saabs JAS Gripen-affär med Sydafrika. Det är dock inte alldeles
          klarlagt vad i denna stora affär som är gåvor eller acceptabla
          investeringar och vad som eventuellt är otillbörlig påverkan eller
          korruption. I Sydafrika pågår dock polisutredningar kring vapenaffärerna.
        </p>
        <p xml:id="i-8esMtqFVbZUBYovcgGtNUm">
          Den sydafrikanska polisens ekobrottsmyndighet, Special Investigation
          Unite, @ ledd av domare Heath @ var just på väg att inleda en
          utredning om vad som motiverat regeringens beslut att köpa det
          i jämförelse med konkurrenterna dyrare alternativet Hawk från
          BAE, då den sydafrikanske riksrevisorn, Auditor General, beslöt
          att inleda en granskning. I den rapport som den sydafrikanska
          riksrevisorn lade fram den 15 september 2000 förklarades att det
          fanns "avgörande avvikelser från normala upphandlingsprinciper"
          när det gällde Hawk. De förklaringar som gavs till dessa "avvikelser"
          från det sydafrikanska försvarsdepartementet var enligt riksrevisorn
          inte tillfredsställande.
        </p>
        <p xml:id="i-Au9jt35aTVBPNUdnF7XBPh">
          Efter att riksrevisorn lämnat sin rapport uppmanade parlamentsutskottet
          Standing Committee on Public Accounts, SCOPA, i en resolution
          en full och omfattande granskning av vapenaffärerna av Sydafrikas
          riksrevisor, (Auditor General) Allmänna åklagarämbetet (Public
          Prosecutor), National Director of Public Prosecution och Special
          Investigation Unit (ledd av domare Heath).
        </p>
        <p xml:id="i-WKdQZWmjkvTWSzhkpthtpk">
          Resultatet av detta blev att president Thabo Mbeki i januari
          2001 tillsatte en kommitté, Joint Investigation Team, JIT. I denna
          kommitté ingick inte domare Heath. Detta tolkades av flera politiska
          kommentatorer som att presidenten ville styra utredningen.
        </p>
        <p xml:id="i-U4zyrdBihSSPWGbsyN4UE3">
          JIT kom fram till att "olämpliga och olagliga handlingar" inte
          förekommit och att det inte förekommit några brister i upphandlingsproceduren.
        </p>
        <p xml:id="i-Ug9ZuiVHbGrnHACDEvM1yk">
          Men det fanns flera brister i rapporten:
        </p>
        <p xml:id="i-9ByPDMzdqmxabxDWu9VSpq">
          1. Riksrevisorn påtalade inför SCOPA att regeringens beslut att
          inte låta domare Heath och ekobrottsmyndigheten ta plats i kommittén
          skapade misstro och utrymme för spekulationer.
        </p>
        <p xml:id="i-Ha3MnTdJXVJBgkvzyuV8HU">
          2. Tidningarna Mail &amp; Guardian och Business Day uppgav att regeringen
          gett direktiv om vilka och vad som skulle utredas.
        </p>
        <p xml:id="i-PM6mxqGMFqBSUXE5zLFoFu">
          3. Genom att en av vapenbudgivarna i domstol fick tillgång till
          rapporten innan den blev offentlig blev det möjligt att se att
          den slutgiltiga rapporten blivit redigerad. Oberoende medier som
          Mail &amp; Guardian och Business Day uppgav att det var den sydafrikanska
          regeringen som redigerat rapporten.
        </p>
        <p xml:id="i-8uKyVr72oMwXDPpjaq2q1q">
          4. JIT hade inte granskat ett antal fall och uppgifter som inte
          var färdigutredda av polisen. Flera av de konkreta anklagelserna
          för korruption var fortfarande under utredning. Dessa hade inte
          alls behandlats. Alltså var den rapport som lämnades av JIT ofullständig.
        </p>
        <p xml:id="i-JCByF3tziN9Xae8VCeiC8G">
          Den tidigare ordföranden i SCOPA, Andrew Feinstein, förklarade
          den 14 november i TV 4 att, "det kan ha rört sig om pengar betalda
          av en eller flera av de vinnande företagen. Jag talar i första
          hand om det tyska Fregattkonsortiet och sedan om Thompson/CSF
          och Saab/BAE".
        </p>
        <p xml:id="i-JqXcY3A1qFCvnizvAxxraU">
          Han förklarade vidare när det gäller mellan 80 och 280 miljoner
          svenska kronor utbetalda till den sydafrikanske försvarsministern,
          att "vad jag såg när det gäller Modise var utdrag från en 'paper
          trail' där man försökt spåra dessa pengar".
        </p>
        <p xml:id="i-S78FY1i1r6cHPNtrRJSXwE">
          Feinstein sade också, att "ANC kan självt erhållit donationer
          från dessa företag. Varför säger jag det? Två medlemmar av ANC:s
          nationella verkställande kommitté @ det parti jag fortfarande
          är medlem av @ vilken är det högsta beslutande organet i partiet
          @ talade om för mig att partiet hade mottagit pengar från de anbudsgivande
          företagen."
        </p>
        <p xml:id="i-Tmg5tzUsCuG6vakm6j16Pu">
          Feinstein sade också, "att BAE/Saab-konsortiet gav 5 miljoner
          Rand till en organisation som kallades Umkhonto We Siswe Veteran
          Association, vars förvaltare var försvarsministern Joe Modise.
          Enligt mitt förmenande var denna donation genomförd på anmodan
          av Joe Modise under de månader som föregick kontrakten, då BAE/Saab
          lämnade sina anbud. Jag tror att detta totalt underminerade möjligheterna
          för någon hederlig och mångsidig process som skulle legat i det
          sydafrikanska folkets intresse."
        </p>
        <p xml:id="i-DgTJ8TTyT75jCi4fAaZANo">
          I TV 4 den 15 november förklarade domare Heath att "den information
          som vi samlade in under undersökningen indikerade att det förekom
          mer än en muta utbetald till mer än en ANC-medlem."
        </p>
        <p xml:id="i-VAXtCdk9bddG4yoGTzYzUE">
          Domare Heath sade också, att "den information som vi mottog från
          parlamentet efter Feinsteins undersökning bekräftade ryktet som
          jag hört tidigare . Avsevärda penningsummor hade betalats ut av
          anbudsgivarna för att få bli delaktiga i vapenaffären."
        </p>
        <p xml:id="i-FCR6mcytJYHJs4AvNmim3z">
          De olika gåvorna, den "otillbörliga påverkan" eller mutorna kan
          delas in i följande fyra kategorier:
        </p>
        <p xml:id="i-fYsVVqBN36xKphA2ng1jz">
          1. Gåvor till organisationer eller projekt som står regeringspartiet
          nära och som kan vara en del av offsetprogrammen från BAE/Saab.
        </p>
        <p xml:id="i-MvbzBJu6z4LGm48wx1Hxe4">
          2. Gåvor till enskilda personer med makt och inflytande i beslutsprocessen.
        </p>
        <p xml:id="i-HzGfoVGFfDizQeam2jFxSL">
          3. I beslutsprocessen har ingått personer med personliga intressen
          i företag som gynnats av vapenaffärerna.
        </p>
        <p xml:id="i-LhdhoNYCWnDPNyAMLyVYeh">
          4. Gåvor direkt till regeringspartiet ANC.
        </p>
        <p xml:id="i-DW4XdBosLnU91374N1MA84">
          Det är tydligt att de i samband med JAS Gripen-affären utlovade
          "motköpen" är oprecisa. Det är svårt att visa vari de verkligen
          består och vilka effekter de fått. Det finns i dag uppgifter om
          JAS Gripen-affären som gör att man har anledning att misstänka
          att det inte bara förekommit i legalt avseende helt korrekta gåvor
          och investeringar av karaktären "motköp" utan även sådana transaktioner
          som skulle kunna rubriceras som otillbörlig påverkan eller korruption.
        </p>
        <p xml:id="i-NBqoQbWp6eK25jqW4yy2Gp">
          Det är också tydligt att den granskningsprocess som genomförts
          i Sydafrika är ofullständig och otillräcklig. Att det var BAE:s
          försäljningsorganisation som skötte större delen av kontakterna
          med Sydafrika fritar inte Saab och den svenska regeringen från
          ansvaret för eventuella oegentligheter när det gäller JAS Gripen-affären.
          Det är den svenska regeringen som beviljar utförseltillstånd när
          det gäller krigsmateriel. Den svenska regeringen bär också ansvar
          för vad som skett i denna affär i och med att den fattat ett särskilt
          regeringsbeslut om särskilda exportkreditgarantier.
        </p>
        <p xml:id="i-KTqkispamhCSYGAmBbpxU9">
          Då det visat sig att de utredningar om JAS Gripen-affären som
          gjorts i Sydafrika är ofullständiga, arbetat efter direktiv av
          den sydafrikanska regeringen om vad och vilka som skulle utredas
          och att utredningsmaterialet därefter redigerats borde den svenska
          regeringen visa största möjliga öppenhet när det gäller JAS Gripen-affären
          så att klarhet kan skapas om vad som verkligen inträffat.
        </p>
        <p xml:id="i-WqgiMFx6eXTu1yeHq4D4An">
          Jag vill fråga ministern:
        </p>
        <p xml:id="i-S8Q2efbV1ZMqvm59nNLVyr">
          1. Vilka åtgärder avser ministern att vidta för att offentligt
          säkerställa att de affärer som genomförts när det gäller JAS Gripen
          inte kan betecknas som otillbörlig påverkan eller korruption?
        </p>
        <p xml:id="i-Gebqmat7WibotacgMwMvR6">
          2. Avser ministern att ta initiativ till att genomföra en offentlig
          granskning som klarlägger huruvida några oegentligheter förekommit
          när det gäller JAS Gripen-affären?
        </p>
      </div>
    </body>
  </text>
</TEI>
