<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0496">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0496</head>
        <author who="i-XN7bgwBGaQixfiHi5Cbu8f">Cecilia Wikström</author>
        <recipient who="i-5rDWSiUBTXy1skSJScN6u3">Carin Jämtin</recipient>
        <topic>Sida och den palestinska myndigheten</topic>
        <docDate when="2004-05-14">den 14 maj</docDate>
        <status when="unknown" byWhom="Carin Jämtin" byWhomId="i-5rDWSiUBTXy1skSJScN6u3" status="answered">besvarad</status>
        <external_id source="rdwebb">GR10496</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:496 av Cecilia Wikström (fp) till statsrådet
          Carin Jämtin om Sida och den palestinska myndigheten
        </IPQ_title>
      </div>
      <div type="IPQuestionBody">
        <p xml:id="i-GM4BM3qs41kXbcrWfaXJjw">
          Efter externa påstötningar släpptes docent Sune Perssons hemligstämplade
          rapport om den palestinska myndigheten (PA) i januari i år av
          Sida. Sedan dess har rapporten gett eko i medierna och på den
          politiska arenan, såväl i Sverige som utomlands.
        </p>
        <p xml:id="i-RtVkH1R87838zS5WGNAR4G">
          Docent Persson rekommenderade att biståndet till PA skulle upphöra,
          inte bara på grund av den omfattande korruptionen, utan för att
          Arafat redan 1997 var i färd med att lägga all väsentlig makt
          under sig och att bygga upp ännu en polisstat i Mellanöstern.
          Detta var alltså långt innan den palestinska intifadan och våldet
          hade börjat. Docent Persson ansåg däremot att biståndet till det
          palestinska folket skulle fortsätta, men inte till den palestinska
          myndigheten.
        </p>
        <p xml:id="i-KNU3G7M5mgnYWbdcbxRDNc">
          Enligt Sida "hemligstämplades rapporten 1997 i en tid när Sverige
          försökte stötta den fredsprocess som då aktivt pågick. För Sverige
          var det viktigt att behålla de båda parternas förtroende. Rapporten
          som innehöll starka omdömen om palestinska eller israeliska företrädare
          riskerade att skada parternas förtroende. Hemligstämplingen var
          då en normal åtgärd. Sedan dess har läget i konflikten ändrats."
        </p>
        <p xml:id="i-EkGKr78D7yurU8DaJUXDVX">
          Detta svar synes vara en efterkonstruktion. Det är svårt att
          se hur en rapport av en oberoende svensk forskare skulle ha påverkat
          fredsprocessen negativt 1997. Kritik mot enskilda israeliska och
          palestinska ledare har framförts i medierna och av politiker,
          såväl före som efter 1997. Rapporten var också hemligstämplad
          hos UD.
        </p>
        <p xml:id="i-2EMM7by4nXYbGtKuDCAvpy">
          Sida säger: "Huvuddelen av våra pengar går direkt till projekt
          som genomförs i den palestinska befolkningens närmiljö i samarbete
          med det civila samhället, decentraliserad förvaltning, FN och
          andra internationella organisationer."
        </p>
        <p xml:id="i-S7yD6D7hx8R1qGYnTtwiwJ">
          Jag läser vidare i Sidas årsrapporter för 2002 och 2003 och kan
          inte se vilka mottagarna för medlen till Gaza och Västbanken är.
        </p>
        <p xml:id="i-5QW33nZBw6uFWkSZNDmZrk">
          Mot bakgrund av ovanstående vill jag fråga statsrådet:
        </p>
        <p xml:id="i-U6tCfUde8xFCdVgyGCd23">
          Avser statsrådet att bringa klarhet i varför ovannämnda rapport
          hemligstämplades på Sida och vid UD?
        </p>
      </div>
    </body>
  </text>
</TEI>
