<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0488">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0488</head>
        <author who="i-NzHKC9iUGaf1xUAcp3VKCA">Inger Lundberg</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>miljöansvar för förorenad mark</topic>
        <docDate when="2004-05-12">den 12 maj</docDate>
        <status when="2004-06-01" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GR10488</external_id>
        <debate>
          <turn when="2004-06-01 15:07:24" duration="391">Lena Sommestad (S)</turn>
          <turn when="2004-06-01 15:13:47" duration="208">Inger Lundberg (S)</turn>
          <turn when="2004-06-01 15:17:12" duration="128">Lena Sommestad (S)</turn>
          <turn when="2004-06-01 15:19:11" duration="224">Inger Lundberg (S)</turn>
          <turn when="2004-06-01 15:22:46" duration="178">Lena Sommestad (S)</turn>
          <turn when="2004-06-01 15:25:40" duration="116">Inger Lundberg (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:488 av Inger Lundberg (s) till miljöminister
          Lena Sommestad om miljöansvar för förorenad mark
        </IPQ_title>
      </div>
      <div type="IPQuestionBody">
        <p xml:id="i-Av5MwKfY1dE7JNLwa7ARac">
          Jag vill i nedanstående interpellation uppmärksamma problemet
          med ett stycke strategiskt belägen mark, som före år 1969 förorenats
          allvarligt av statlig verksamhet och efter en konkurs står utan
          ägare. Vid marken häftar en betydande miljöskuld.
        </p>
        <p xml:id="i-EQWif3SyJvuhbZ6ycMkVgH">
          För en tid sedan försattes byggmaterialföretaget Yxhult AB i
          Kumla kommun i konkurs. Företaget, som tillverkade lättbetong
          har haft 140 anställda. Dessa har länge varit anställda i företaget
          och representerar stor yrkesskicklighet. Medelåldern bland de
          anställda är 57@58 år och den formella utbildningsnivån låg. Det
          har därför funnits ett stort engagemang från kommunens sida att
          medverka till att en köpare tar över, som var beredd att driva
          verksamheten vidare. Detta har dock visat sig omöjligt. Det sannolikt
          avgörande skälet därtill är att det markområde, där verksamheten
          bedrivs, är mycket allvarligt förorenat och att nuvarande lagstiftning
          lägger ansvaret för miljöskulden i området på en eventuell köpare
          till mark och fastigheter.
        </p>
        <p xml:id="i-HA4nqQHpfKrQUHaWBSw9q6">
          Yxhult AB, som nu är satt i konkurs stod som ägare till det tre
          gånger fyra kvadratkilometer stora markområdet i Kvarntorp, Kumla
          kommun till vilket miljöskulden häftar. Marken ligger i direkt
          anslutning till ett väl frekventerat industriområde. Inom området
          finns dessutom en gruva som tidigare nyttjades för brytning av
          sandsten. Gruvan som omfattar mer än 40 kilometer utbrutna orter
          i ett plan nyttjas till del för lagerverksamhet för andra företags
          räkning.
        </p>
        <p xml:id="i-8ejUML2fDDhnLQexMK5MMX">
          Det konkursdrabbade markområdet utgör en del av det sammanhängande
          markområde, som under åren 1939@1965 exploaterades av det statsägda
          Svenska skifferoljebolaget. Bolaget utvann olja, uran och andra
          mineraler ur marken, bland annat av beredskapsskäl. Verksamheten
          har i efterhand uppmärksammats på grund av de mycket stora miljöproblem,
          som exploateringen medförde.
        </p>
        <p xml:id="i-MsHTyyy2yHBrYJ4V4yjMhV">
          Delar av de markområden, som exploaterades av Svenska skifferoljebolaget,
          har efter överenskommelse med staten i ansvarsfrågan övertagits
          av Kumla kommun. Däribland finns den uppmärksammade Kvarntorpshögen,
          där kommunen med statligt stöd gjort mycket stora insatser. För
          miljöskulden inom de områden, som övertagits av Kumla kommun har
          staten genom Naturvårsdverket bland andra åtgärder tillskjutit
          så kallade LIP-pengar för att förbättra kvalitén på det ytvatten
          som avvattnar Kvarntorpsområdet.
        </p>
        <p xml:id="i-BUcjjsPkgrgmcxTNWcmU9B">
          Det står utom allt tvivel att staten, som bedrev verksamhet i
          Kvarntorp under tre decennier är ansvarig för den omfattande miljöskuld,
          som vidhäftar marken. Eftersom ingreppen på Kvarntorpsområdet
          skedde före år 1969 är det dock enligt gällande lagstiftning inte
          staten utan den nu aktuella ägaren, som står ansvarig för miljöskulden.
          Hade miljöskulden uppstått efter 1969 hade ansvaret också formellt
          varit statens.
        </p>
        <p xml:id="i-XnVAMQmWGuiyhNXYRRg1UW">
          Som framgår ovan är tidigare ägare försatt i konkurs, varför
          det 12 kvadratkilometer stora markområdet nu står utan ägare.
          Den stora miljöskuld, som enligt gällande lagstiftning faller
          på den, som står som ägare till markområdet innebär att det torde
          vara helt omöjligt att få ett enskilt företag som köpare till
          marken. Skulle däremot staten uttala att man är beredd att ta
          ansvaret för den miljöskuld, som staten har det sakliga och moraliska
          ansvaret för ändras läget.
        </p>
        <p xml:id="i-2aAvNr8qZcq841kjtyCjGa">
          Om inte det allmänna i någon form tar ansvar för markområdet
          kommer detta att bli ägarlöst med de risker för vandalisering,
          ytterligare miljöproblem och bekymmer för närliggande verksamhet,
          som det innebär.
        </p>
        <p xml:id="i-TFKfvqybEZG7r4NyNaBD5P">
          Mot bakgrund av förhållandena i Kvarntorp, Kumla kommun vill
          jag fråga miljöministern vilka åtgärder hon är beredd att vidta
          för att staten ska ta sitt miljöansvar för den miljöskuld som
          åvilar förorenad mark av förevarande slag.
        </p>
      </div>
    </body>
  </text>
</TEI>
