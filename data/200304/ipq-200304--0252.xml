<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0252">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0252</head>
        <author who="i-XhKn9p4oQVJvYzm2h78jih">Sven-Erik Sjöstrand</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>sexuellt utnyttjande av djur</topic>
        <docDate when="2004-01-27">den 27 januari</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10252</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:252 av Sven-Erik Sjöstrand (v) till justitieminister
          Thomas Bodström om sexuellt utnyttjande av djur
        </IPQ_title>
      </div>
      <div type="IPQuestionBody">
        <p xml:id="i-BVF9TgZg7hhrGzdgbRJNKj">
          Upprörda röster hörs emellanåt om hur slapphänt samhället agerar
          för att begränsa det sexuella utnyttjandet av djur. Många uppfattar
          att det är tillåtet att utnyttja djur och efterlyser ett återinförande
          av förbudet mot tidelag, som togs bort 1944. Vänsterpartiet är
          mycket angeläget om att utnyttjandet av djur ska upphöra, men
          vill poängtera att detta ska ske ur en djurskyddssynvinkel snarare
          än ur en moraliserande synvinkel.
        </p>
        <p xml:id="i-VjdQLerZZcp2cSvumSXWTN">
          Enligt Vänsterpartiets mening är sexuellt utnyttjande av djur
          redan i dag förbjudet. Ett djur får enligt lagen inte utsättas
          för onödigt lidande, vilket ett djur som utnyttjas sexuellt alltid
          gör. Den passivitet som djur ofta uppvisar vid övergrepp, och
          som uppfattas som att djuret går med på handlingen, är enligt
          etologer i stället en försvarsmekanism där djuret går in i ett
          tillstånd av apati för att fly verkligheten. Enligt Sveriges veterinärförbund
          leder sex mellan människa och djur många gånger till att djuret
          blir både fysiskt skadat och mentalt lidande.
        </p>
        <p xml:id="i-Xai5WcPD8kcXGUfi9LFrDv">
          Genom Internet sprids stora mängder djurpornografiskt material.
          I många vanliga videobutiker finns djurpornografiskt material
          att hyra eller köpa. Mycket tyder på att många människor influeras
          av detta och sedan själva förgriper sig på djur. Problemet är
          växande, vilket leder till att fler och fler djur utsätts för
          lidande.
        </p>
        <p xml:id="i-WVTKixR1PrafHRjZAnACxu">
          Bevisningen i fall av sexuellt utnyttjande av djur är alltid
          svår. Därför måste polisen få lättare att utreda dessa ärenden.
          Handläggningstider av brott mot djurskyddslagen kan dock ta lång
          tid och prioriteras ofta ned. Det finns en rad anledningar till
          detta. Möjligheten för polisen att prioritera djurskyddsärenden
          genom ökade resurser är ett sätt att minska handläggningstiderna,
          men till stor del skulle handläggningen kunna effektiviseras och
          snabbas upp genom andra åtgärder och riktlinjer.
        </p>
        <p xml:id="i-LrA5DyGu1rBMTsfrFmjy6">
          I dag saknas riktlinjer för hur djurskyddsärenden ska hanteras
          av polis. Detta resulterar i variation i hantering mellan olika
          polisdistrikt. Utan tydliga riktlinjer skapas också osäkerhet
          för polisen. Ärendena lämnas i stället att hanteras efter bästa
          förmåga.
        </p>
        <p xml:id="i-Cs8TrDzfopnPd1ny3CjVAb">
          Grova brott mot djurskyddslagen har inte sällan sin bakgrund
          i svåra sociala problem hos förövaren. Här är kommunikation och
          samverkan mellan polis, kommun och sociala myndigheter en förutsättning
          för en riktig hantering både ur djurägarens och djurskyddets synvinkel.
          Även här finns stora brister då riktlinjer saknas.
        </p>
        <p xml:id="i-5uKXrWRPQ5y4Afu7UnhajX">
          Mina frågor till justitieministern är:
        </p>
        <p xml:id="i-9rayjPHs31ENeyHKGTQp4w">
          1. Avser ministern att ta initiativ till att nuvarande lagstiftning
          om sexuellt utnyttjande av djur förtydligas?
        </p>
        <p xml:id="i-S68zviuS7Fh6zP5fvQiaFu">
          2. Avser ministern att vidta åtgärder för att förbudet mot sexuellt
          utnyttjande av djur görs allmänt känt?
        </p>
        <p xml:id="i-XmzrUnTiE1mWu6EtVdxWHe">
          3. Avser ministern att vidta åtgärder för att begränsa tillgängligheten
          av djurpornografiskt material?
        </p>
        <p xml:id="i-YN35ex8gaKMyeZLTWATWD5">
          4. Avser ministern att se över möjligheten att förenkla och effektivisera
          handläggning av djurskyddsärenden inom polis och kommun i syfte
          att stärka djurskyddsarbetet?
        </p>
      </div>
    </body>
  </text>
</TEI>
