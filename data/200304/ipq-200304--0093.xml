<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0093">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0093</head>
        <author who="i-AktM7FqujRsJ6kGjNePGjq">Lars-Ivar Ericson</author>
        <recipient who="i-LdbVtbdPx3MQxR6GEgCqax">Berit Andnor</recipient>
        <topic>de dövas situation</topic>
        <docDate when="2003-11-07">den 7 november</docDate>
        <status when="unknown" byWhom="Berit Andnor" byWhomId="i-LdbVtbdPx3MQxR6GEgCqax" status="answered">besvarad</status>
        <external_id source="rdwebb">GR1093</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:93 av Lars-Ivar Ericson (c) till statsrådet
          Berit Andnor om de dövas situation
        </IPQ_title>
      </div>
      <div type="IPQuestionBody">
        <p xml:id="i-Y5R9VnjgwTVjXCsndP4ScQ">
          I Sverige finns 8 000@10 000 barndomsdöva. Att vara barndomsdöv
          innebär att man är född döv eller blivit döv tidigt under barndomen.
          Varje år föds omkring 200 döva. Ca 5 % av döva barn har döva föräldrar.
        </p>
        <p xml:id="i-HB8g9tfUVruq8DKrDsszE5">
          Socialstyrelsen uppskattar att det finns 5 000 vuxendöva i landet.
          Sveriges dövas riksförbund anger ca 7 000. Men det finns ett mörkertal
          och den verkliga siffran kan vara dubbelt så stor. Att vara vuxendöv
          innebär ofta att man hamnar i en "mellanvärld" mellan döva och
          hörande. Barndomsdöva har en döv identitet, att bli vuxendöv innebär
          att ens identitet omvälvs.
        </p>
        <p xml:id="i-RhS3jJGP6gp85prDzVjUqC">
          Att vara döv innebär framför allt ett problem vid kommunikation
          med omgivningen. Därför behöver vårt samhälle bli mera tillgängligt
          för de döva. Det handlar om rätten att vara delaktig, att kunna
          vara med i samhällsgemenskapen och kunna utöva sina medborgerliga
          rättigheter och skyldigheter. Därför är bristen på samhällsinformation
          för döva allvarlig.
        </p>
        <p xml:id="i-3v6PGtRxN6e3dNwk1MZc86">
          TV borde kunna texta flera program, som exempel kan nämnas att
          det sänds teckenspråkiga nyheter bara fem minuter per vardag.
          Bristen på vuxendövtolkar är stor på många håll i landet.
        </p>
        <p xml:id="i-UFCLhJEohaTfp4oxmH7fWa">
          Det är en svår social situation att vara döv och därmed utestängd
          från kommunikation med familj, vänkrets och resten av omvärlden.
        </p>
        <p xml:id="i-TfKwDACPfDSjwBgCCiirPb">
          Mot bakgrund av ovanstående fakta så vill jag ställa följande
          frågor till statsrådet:
        </p>
        <p xml:id="i-6BGeYTK8GKrEB8RJtqRLiX">
          Är statsrådet beredd att verka för att de barndomsdövas utbildningssituation
          förbättras?
        </p>
        <p xml:id="i-AG8du8xeuFfnVvatzfmgLM">
          Är statsrådet beredd att verka för en rättighetslag som garanterar
          tolk i alla situationer där vuxendöva medverkar?
        </p>
        <p xml:id="i-5SKhywYCWhCKEiQuY3HJiR">
          Är statsrådet beredd att verka för att tolkservicen ska ges av
          utbildade och legitimerade vuxentolkar?
        </p>
        <p xml:id="i-Qn7YjLLYxdb46VYJxK5SR8">
          Är statsrådet beredd att verka för att vi får en utökad och kvalitetssäkrad
          vuxendövtolksutbildning?
        </p>
        <p xml:id="i-2KpkpijUqMaPRVUdYShf4T">
          Är statsrådet beredd att verka för att tolktjänstens uppbyggnad
          sker parallellt med utökade resurser till tolkanvändarkurser?
        </p>
        <p xml:id="i-8nzu5oSgoCXz5V7YjWJsBF">
          Är statsrådet beredd att verka för fler teckenspråkiga sändningar
          i TV?
        </p>
      </div>
    </body>
  </text>
</TEI>
