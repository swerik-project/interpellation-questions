<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0002">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0002</head>
        <author who="i-D6hrZCxPVTQxPgXvGFfuJ7">Ulf Sjösten</author>
        <recipient who="i-JchxQfU1zc3XVbvadFgBSn">Marita Ulvskog</recipient>
        <topic>Sveriges Radios lokala kanaler</topic>
        <docDate when="2003-09-18">den 18 september</docDate>
        <status when="unknown" byWhom="Marita Ulvskog" byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GR102</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:2 av Ulf Sjösten (m) till kulturminister
          Marita Ulvskog om Sveriges Radios lokala kanaler
        </IPQ_title>
      </div>
      <div type="IPQuestionBody">
        <p xml:id="i-R1zvznQdZwTzPcv7kibn3Y">
          En översyn av organisationen för Sveriges Radios lokala kanaler
          har nu resulterat i ett förslag som för närvarande remissbehandlas.
          Den så kallade P4-översynen anger tre möjliga vägar för organisatorisk
          omorganisation.
        </p>
        <p xml:id="i-MRS6guda3QS4b5BwcJtKm4">
          Förslaget skulle innebära att ledningsfunktioner och budgetansvar
          skulle regionaliseras.
        </p>
        <p xml:id="i-SoWK4ra8WHVm6jhzWWFWwS">
          Självständigheten som i dag finns hos de lokala kanalerna underlättar,
          och är kanske en förutsättning för att kanalerna ska kunna leva
          upp till de villkor som anges i det nu rådande sändningstillståndet.
        </p>
        <p xml:id="i-ELQkaLRcB3sEPpmmr5EoKR">
          Dessa villkor anger bland annat att kanalerna ska sända nyheter,
          sport, kulturprogram samt verka för folkbildning och kulturell
          mångfald med lokal prägel.
        </p>
        <p xml:id="i-KfqqBup1Si8aBqkZfrrM5P">
          En regionalisering kan innebära att de enskilda stationernas
          handlingsfrihet minskar med minskad lokal programproduktion som
          följd.
        </p>
        <p xml:id="i-LjkQRrDGR8Ah55eEpkJowm">
          En regionalisering synes också tillföra ytterligare led i beslutsprocessen.
        </p>
        <p xml:id="i-H2uxayxwWoPVDWNUFvt7BL">
          I ett svar på en skriftlig fråga från den 18 juni 2003 säger
          kulturministern att "programutbudet ska spegla hela landet. I
          de anslagsvillkor som regeringen meddelat SR 2003 anges att SR
          för att kunna spegla olika delar av landet och uppnå mångfald
          ska ha en decentraliserad organisation med en sådan uppbyggnad
          att goda förutsättningar skapas för mångfald och självständigt
          beslutsfattande även på lokal nivå."
        </p>
        <p xml:id="i-UjhJh84iV6PgCvGwZwsHRF">
          Jag delar den uppfattningen men menar att de omorganisationsförslag
          som för Sveriges Radio Sjuhärad skulle kunna innebära en regionalisering
          som omfattar Sjuhärad, Jönköpings län och Skaraborg är ett hot
          mot just mångfalden och det självständiga beslutsfattandet på
          lokal nivå.
        </p>
        <p xml:id="i-BsH3vJWBd3AZAnXGkn4WpF">
          I dag klarar sig SR:s lokala kanaler bra trots många gånger svåra
          förutsättningar med så kallat "självkör", vilket innebär att personalen
          är mångsysslare. Man är ofta reporter, producent, programledare
          och tekniker i samma person.
        </p>
        <p xml:id="i-5rfr9khK66x8reuJEcAedS">
          Det förefaller som om de lokala kanaler inom Sveriges Radio ofta
          har fått fungera som ventil vid ekonomiska neddragningar.
        </p>
        <p xml:id="i-JYotFTHsMrqjBsY52kjV7h">
          Det är ju en operativ fråga som Sveriges Radio AB själva råder
          över, vilket också påpekas av kulturministern i svaret på den
          skriftliga frågan.
        </p>
        <p xml:id="i-WzM4eKJSWRvT82Yuh6yUh2">
          Det har också funnits tankar på att i större utsträckning föra
          in riksproducerat material i de lokala kanalernas programtablåer.
          Det skulle innebära att utrymmet för sändning av lokalt producerat
          material försämras drastigt. Planer på att föra in riksproducerat
          material i de lokala kanalernas programtablåer skulle tydligt
          påverka den livskraft och självständighet som P4-översynen syftar
          till.
        </p>
        <p xml:id="i-4hRGXceTVffGjMo1vvFh6Z">
          Det skulle innebära att de lokala lyssnarna skulle komma ännu
          längre ifrån de lokala kanalernas mikrofoner.
        </p>
        <p xml:id="i-VXaJv4443DaHfR3fARVxJA">
          De förslag som har relaterats i interpellationen påverkar de
          lokala kanalernas rådighet att själva besluta om vad som ska produceras
          och sändas, utrymmet i etern nationellt och förändrar drastiskt
          innebörden av det uppdrag som regeringen har gett Sveriges Radio
          rörande de lokala kanalerna.
        </p>
        <p xml:id="i-Sy8vkaSDXH1eYj8brMEzPZ">
          Det innebär att detta inte enbart är en fråga för Sveriges Radio
          AB utan också för uppdragsgivarna i riksdag och regering.
        </p>
        <p xml:id="i-HfxeRctRLbJtfa28r4ZXHj">
          Vilka åtgärder avser statsrådet att vidta för att tillse att
          de nu självständiga lokala radiokanalerna inom Sveriges Radio
          kan leva upp till de krav som ställs på dem om produktion och
          sändning av lokala program?
        </p>
      </div>
    </body>
  </text>
</TEI>
