<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0046">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0046</head>
        <author who="i-LzYBGnvuhNHdQ7LQKPA6UJ">Gudrun Schyman</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>ohälsans obalans mellan könen</topic>
        <docDate when="2003-10-23">den 23 oktober</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GR1046</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:46 av Gudrun Schyman (v) till statsrådet
          Hans Karlsson om ohälsans obalans mellan könen
        </IPQ_title>
      </div>
      <div type="IPQuestionBody">
        <p xml:id="i-HNYUAsFGbHng7r32iaWhLr">
          Till regeringens budgetproposition för år 2004 finns ett särtryck
          med titeln "Fördelningen av ekonomiska resurser mellan kvinnor
          och män". Häftet ger en utmärkt redogörelse för tid och sysselsättning,
          lön och inkomst samt utfallet av socialförsäkringsersättningarna,
          allt uppdelat utifrån kön.
        </p>
        <p xml:id="i-FVGfVEXe3SMghkBUNyvnL6">
          Under rubriken "Ohälsa" kan man bland annat läsa följande:
        </p>
        <p xml:id="i-UDunKxqXQw8sN8Y6nztAV7">
          "Ohälsan har under de senaste åren kommit alltmer i fokus, inte
          minst på grund av den kraftiga ökningen av antalet långtidssjukskrivna.
          Antalet sjukskrivna har ökat bland både kvinnor och män, men kvinnor
          står för den största ökningen."
        </p>
        <p xml:id="i-YbV5YrEjjnQW22HbLNf58W">
          "Andelen kvinnor är högre än andelen män i samtliga livscykler.
          Ensamstående kvinnor med barn är överrepresenterade bland de sjukskrivna.
        </p>
        <p xml:id="i-Pait2aPbcit2iqPnFukjsx">
          Det finns inget entydigt svar till varför kvinnor är sjukskrivna
          i högre utsträckning än män. Inte heller går det att förklara
          varför kvinnors sjukfrånvaro ökat mer än männens under de senaste
          åren.
        </p>
        <p xml:id="i-HFdCNDXt1CEvWn3wPXjZKA">
          Den ojämna fördelningen av betalt och obetalt arbete mellan kvinnor
          och män, där kvinnor i större utsträckning har att kombinera betalt
          förvärvsarbete med obetalt omsorgs- och hushållsarbete är en faktor
          som lyfts fram. Ett allmänt högre tempo i samhället och förändringar
          i arbetslivet, där neddragningar i den offentliga sektorn, särskilt
          inom vård- och omsorgsområdet, med ökat stress som följd brukar
          framhållas som bidragande orsaker."
        </p>
        <p xml:id="i-227iEydXnPbx1WTPCwrkGU">
          "@ @ @ kunskapen om kvinnors högre sjukfrånvaro är begränsad
          och behöver fördjupas."
        </p>
        <p xml:id="i-NsyuebJBC43uG9ogXJyyeo">
          Arbetslivsministern har huvudansvaret för arbetet med ohälsofrågorna.
          Jag vill därför ställa följande frågor:
        </p>
        <p xml:id="i-52LEipwJLYmstdFMCeRuNk">
          1. Vilken hänsyn tar statsrådet till kvinnors och mäns olika
          livsförhållanden i det arbete som nu pågår?
        </p>
        <p xml:id="i-QRY3y5wNEVjEujgxJfdWX8">
          2. På vilket sätt kommer statsrådet att verka för en fördjupning
          av kunskapen om kvinnors högre sjukfrånvaro under det nu pågående
          arbetet?
        </p>
        <p xml:id="i-J4y7vrPzDtoDKiUgvcmi2F">
          3. På vilket sätt kommer statsrådet att ta till vara den kunskapen
          i de förslag som ska presenteras?
        </p>
      </div>
    </body>
  </text>
</TEI>
