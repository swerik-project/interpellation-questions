<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0208">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0208</head>
        <author who="i-FKLdFezw4jPcBcpexqvUyJ">Kent Olsson</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>den svenska spelmarknaden</topic>
        <docDate when="2003-12-16">den 16 december</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GR10208</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:208 av Kent Olsson (m) till finansminister
          Bosse Ringholm om den svenska spelmarknaden
        </IPQ_title>
      </div>
      <div type="IPQuestionBody">
        <p xml:id="i-RVi71AH1GsRmfzXUySHw37">
          Den svenska spelmarknaden har de senaste åren förändrats. Alltfler
          svenska medborgare spelar via Internet. Enligt beräkningar från
          Svenska Spel står de utländska spelbolagen för 56 % av Internetspelet.
          Ladbrokes, Unibet och andra spelbolag finns på Internet men tillåts
          inte etablera sig i Sverige. Efter EG-beslut i den så kallade
          Gambellidomen @ där EU slog fast att de italienska monopollagarna
          stred mot den fria etableringsrätten har utländska spelbolag ansökt
          om att få tillstånd att etablera sig i Sverige. Finansministern
          hävdar dock att EG-domstolens beslut inte gäller i Sverige. Om
          detta stämmer får vi se när EU-kommissionen behandlat spelbolagens
          anmälan mot svenska staten för att hindra den fria konkurrensen
          på spelmarknaden.
        </p>
        <p xml:id="i-JLRjuVJoBLjPhCuXvxJatW">
          Samtidigt som de utländska spelbolagen vill komma in på den svenska
          marknaden vill Folkspel ATG med flera svenska spelaktörer ändra
          på värdet av vinståterbetalningen från 50 % i vinst och få höja
          denna vinst för att kunna konkurrera med de utländska spelbolagen
          på Internetmarknaden. Dessa svenska spelaktörer har uppvaktat
          finansministern om krav på detta, men inte fått något positivt
          svar. Detta trots att finansministern redan 2002 lovade att skyndsamt
          se över vinsutdelningen gällande Internetspel. I över 20 år har
          i olika spelutredningar lovats bättre villkor för folkrörelsernas
          spel, men inget har hänt.
        </p>
        <p xml:id="i-EyZp5qy4wdtq7kfnnEyGbE">
          En anledning till det svenska spelmonopolet, enligt finansministern,
          är att idrottsrörelsen skulle vara hotad om spelmarknaden släpps
          fri. Kopplingen mellan statens spelintäkter och idrottsrörelsen
          är stark. Det är viktigt att idrottsrörelsen även i fortsättningen
          får lika stor avkastning som i dag från spelsektorn även om utländska
          aktörer släpps in på den svenska marknaden.
        </p>
        <p xml:id="i-R7nFryNer1791mUhodRR29">
          Flera spelaktörer har pekat på att ett licensförfarande är en
          möjlig utväg. Detta innebär att varje aktör på den svenska spelmarknaden
          måste söka en licens för att kunna få tillstånd till spel på den
          svenska marknaden. Licenserna kan utformas så att de säkrar intäkterna
          för idrottsrörelsen .
        </p>
        <p xml:id="i-6QK1223ShLnFoDFAtGirsL">
          Med anledning av ovanstående vill jag ställa följande frågor
          till finansministern:
        </p>
        <p xml:id="i-Mhs937Xp9gxfqgUHAKXjEn">
          Avser ministern att ge de svenska spelföretagen möjlighet att
          höja sin vinståterbetalning?
        </p>
        <p xml:id="i-EobnGeagizZjvBgpQq18uN">
          Är finansministern beredd att införa licenser på den svenska
          spelmarknaden som säkerställer en fri spelmarknad på lika villkor,
          men som samtidigt garanterar idrottsrörelsens intäkter?
        </p>
      </div>
    </body>
  </text>
</TEI>
