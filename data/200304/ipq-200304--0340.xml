<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0340">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0340</head>
        <author who="i-AyN7HRP1y38PeQoLunJifb">Jörgen Johansson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>vikten av lagföring för brott</topic>
        <docDate when="2004-03-10">den 10 mars</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10340</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:340 av Jörgen Johansson (c) till justitieminister
          Thomas Bodström om vikten av lagföring för brott
        </IPQ_title>
      </div>
      <div type="IPQuestionBody">
        <p xml:id="i-KjsApVyKQupRRjAjYmaXF6">
          I dag har det blivit allt vanligare att restaurangägare och taxiägare
          utsätts för så kallade "springnotor". Det senaste uppmärksammade
          fallet drabbade en restaurangägare i Sundsvall. Enligt uppgift
          åt och drack en person för 500 kr på restaurangen och avvek därefter
          utan att betala för sig. Personen i fråga greps och förhördes
          av polisen. Åklagarmyndigheten i Sundsvall beslutade att åtal
          för brottet inte skulle väckas eftersom det inte bedömdes som
          påkallat ur allmän synpunkt. Enligt den utredande åklagaren är
          det påkallat ur allmän synpunkt att åtala för brott av förevarande
          slag om någon satt brottet i system eller att det rör sig om ett
          större belopp omkring 1 000 kr.
        </p>
        <p xml:id="i-3EAbqgLBeJXpHXBNVF8973">
          Brott av detta slag torde vara att betrakta som bedrägeri eller
          bedrägligt beteende. Det senare om brottet med hänsyn till skadans
          omfattning och övriga omständigheter vid brottet är att anse som
          ringa. Enligt praxis ligger gränsen mellan brottsbeteckningarna
          ur ett rent värderesonemang vid 1 600 kr. Om som vid fallet i
          Sundsvall skadan omfattar 500 kr är brottet således att anse som
          bedrägligt beteende. Åklagaren ska då pröva om det är påkallat
          ur allmän synpunkt att åtala för brottet.
        </p>
        <p xml:id="i-3JVpL9QbuZLYxrHvqbQVa6">
          Av Sundsvallsåklagarens bedömning följer att vem som helst kan
          gå ut på restaurang eller beställa en taxi utan att riskera att
          åtalas så länge beloppet är lägre än 1 000 kr. Under förutsättning
          att åklagarens bedömning är riktig är det alltså fritt fram att
          gå ut på restaurang eller åka taxi, konsumera, resa och så vidare
          för under 1 000 kr och sedan strunta i att betala. Detta är givetvis
          kränkande för den allmänna rättsmoralen och det slår hårt mot
          enskilda näringsidkare.
        </p>
        <p xml:id="i-HTpG54kncCic7eQhJcDDMH">
          Med anledning av det anförda vill jag fråga justitieministern
          följande:
        </p>
        <p xml:id="i-Xu4kBpMM4UxC4VZVUWady3">
          Vilka åtgärder avser ministern att vidta för att förhindra att
          personer som exempelvis äter på restaurang eller åker taxi och
          inte betalar för sig undkommer straff?
        </p>
      </div>
    </body>
  </text>
</TEI>
