<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0218">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0218</head>
        <author who="i-U6F8gqiuV2DEZN1aMhyDnJ">Christer Nylander</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>åtgärder mot ungdomsarbetslöshet</topic>
        <docDate when="2004-01-08">den 8 januari</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GR10218</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:218 av Christer Nylander (fp) till statsrådet
          Hans Karlsson om åtgärder mot ungdomsarbetslöshet
        </IPQ_title>
      </div>
      <div type="IPQuestionBody">
        <p xml:id="i-BdcVBmBfsssoBB1YZWdpRc">
          År 2003 blev ett år med svag ekonomisk utveckling. Under 2004
          väntas konjunkturen vända upp något, men tillväxten tar inte fart
          ordentligt. Enligt de flesta bedömare, även regeringen i budgetpropositionen,
          räcker inte årets förväntade tillväxttakt till att minska arbetslösheten.
        </p>
        <p xml:id="i-Vs5GAwb5wxgawaMAKewMFJ">
          Arbetslösheten har successivt stigit sedan 2002. Regeringens
          mål om 4 % arbetslöshet och 80 % av befolkningen i sysselsättning
          ter sig alltmer avlägsna.
        </p>
        <p xml:id="i-JSdgQWFjsBAhhvzuFu8YNA">
          Enligt AMS ökade den öppna arbetslösheten under 2003 med över
          50 000 personer till dryga 5 % av arbetskraften. Enligt AMS är
          nästan 274 000 personer just nu öppet arbetslösa. Man bedömer
          vidare att den öppna arbetslösheten ökar med ytterligare 50 000
          fram till sommaren 2004. I finansplanen räknar regeringen med
          att sysselsättningsgraden sjunker under 2004.
        </p>
        <p xml:id="i-CbT4GZwV1XdybbpntLWfrS">
          Det finns en risk att ett samhälle vänjer sig vid hög arbetslöshet.
          Det är viktigt att vi inte låter det ske i Sverige. Därför måste
          regeringen vidta rejäla åtgärder för att få fart på tillväxten
          och jobben. De förslag som presenterades av samarbetspartierna
          i december är inte på något sätt tillräckliga.
        </p>
        <p xml:id="i-F4HYaFwmqtcPuRybmaDiDv">
          Särskilt viktigt är det att snabbt vidta åtgärder för att få
          ner arbetslösheten bland ungdomar. Var tionde ungdom i Sverige
          står utan jobb. Det är ingen bra start på vuxenlivet. Arbetslösheten
          ökar i alla grupper, men för ungdomar under 25 år är det särskilt
          markant. Antalet ungdomar som är arbetslösa eller deltar i olika
          arbetsmarknadsprojekt har ökat med 8 000 personer på ett år. Totalt
          står 58 000 ungdomar utan jobb.
        </p>
        <p xml:id="i-TseTjX5DYwV4Vc7WGJ741Z">
          Även längden på arbetslöshetsperioden ökar. Även bland ungdomar.
          Det innebär att alltfler ungdomar är långtidsarbetslösa.
        </p>
        <p xml:id="i-86vi8wzQpRF6vEa8ZFhYHN">
          I detta läge krävs, förutom allmänna åtgärder för fler jobb,
          också särskilda åtgärder för att få ner arbetslösheten bland ungdomar.
          En hög ungdomsarbetslöshet är först och främst tragisk för alla
          de ungdomar som drabbas. Men det är också ett stort, stort problem
          för Sverige som helhet.
        </p>
        <p xml:id="i-K7LBCrRs7oHvL16yQ3Ek4D">
          En arbetsmarknad där alltfler unga stängs ute är riktigt dålig
          politik. Därför behövs särskilda, riktade insatser för att få
          fram fler riktiga jobb till ungdomar. Det som behövs är riktiga
          jobb inte nya AMS-insatser.
        </p>
        <p xml:id="i-3WrdBrGU7wzR23ZCcGD6Vo">
          Det finns två sätt att snabbt få fram fler riktiga jobb för ungdomar.
          Det ena är att sänka kostnaden för dem som anställer, det andra
          är att minska riskerna med en ny anställning. En rimlig lösning
          är därför att tillfälligt inrätta någon form av instegsjobb där
          arbetsgivare kan anställa unga arbetslösa och i gengäld få rejält
          sänkt arbetsgivaravgift och något enklare anställningsformer än
          de gängse på arbetsmarknaden.
        </p>
        <p xml:id="i-QAGifmJ38eT8YjFYTZPbss">
          Med anledning av ovanstående vill jag ställa följande frågor
          till statsrådet:
        </p>
        <p xml:id="i-MRakXXfv2WkSv1RQtiY5ZW">
          1. Avser statsrådet att återkomma till riksdagen med förslag
          om instegsjobb för ungdomar?
        </p>
        <p xml:id="i-QbB9hLd6AskB2ptCy85Cx2">
          2. Vilka ytterligare konkreta åtgärder avser statsrådet att vidta
          för att specifikt bekämpa arbetslösheten bland ungdomar?
        </p>
      </div>
    </body>
  </text>
</TEI>
