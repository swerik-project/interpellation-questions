<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0127">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0127</head>
        <author who="i-QKE6ihmLRJvwhV4neD6h7b">Erik Ullenhag</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>arbetskraftsinvandring</topic>
        <docDate when="2003-11-19">den 19 november</docDate>
        <status when="2003-11-28" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GR10127</external_id>
        <debate>
          <turn when="2003-11-28 09:58:28" duration="173">Hans Karlsson (S)</turn>
          <turn when="2003-11-28 10:01:18" duration="266">Erik Ullenhag (Fp)</turn>
          <turn when="2003-11-28 10:05:40" duration="183">Hans Karlsson (S)</turn>
          <turn when="2003-11-28 10:12:54" duration="98">Hans Karlsson (S)</turn>
          <turn when="2003-11-28 10:14:24" duration="137">Erik Ullenhag (Fp)</turn>
          <turn when="2003-11-28 10:16:38" duration="92">Hans Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:127 av Erik Ullenhag (fp) till statsrådet
          Hans Karlsson om arbetskraftsinvandring
        </IPQ_title>
      </div>
      <div type="IPQuestionBody">
        <p xml:id="i-XdGsM7A6Z4jvzLTYTCy426">
          All offentlig makt i Sverige utgår som bekant från folket. Sveriges
          högsta beslutande organ är riksdagen medan regeringen innehar
          den verkställande makten. Regeringens ansvar innefattar bland
          annat att verkställa av riksdagen fattade beslut. I de allra flesta
          fall fungerar det svenska systemet bra. Men i de fall då det bildas
          en annan riksdagsmajoritet än den majoritet som valt landets regering
          uppstår det med jämna mellanrum problem. Det finns en rad exempel
          på beslut som regeringen inte verkställer till synes på grund
          av att den har en annan uppfattning än riksdagen.
        </p>
        <p xml:id="i-HcKSAnbUVohXBYUzK4DHcB">
          Regeringens uppfattning är dock irrelevant för om ett riksdagsbeslut
          ska verkställas eller inte. Förklaringen till att regeringen nu
          och då missköter sin roll som verkställande makt är sannolikt
          ett alltför långvarigt socialdemokratiskt maktinnehav. Det faktum
          att det är samma parti som innehaft regeringsmakten 18 av de senast
          21 åren skapar en risk för att regeringen tappar respekten för
          riksdagen och ser den närmast som ett "transportkompani". Hur
          regeringen hanterar frågan om arbetskraftsinvandring är ett exempel
          på att regeringen inte alltid verkar respektera riksdagen som
          beslutande makt.
        </p>
        <p xml:id="i-BLSa6rgYc8DWjsspxpSi9Y">
          Den 11 april i år beställde riksdagen en parlamentarisk utredning
          med uppdrag att ta fram ett regelverk som medger vidgad arbetskraftsinvandring
          från länder utanför EU/EES (bet. 2002/03:SfU8, rskr. 2002/03:143).
          I budgetpropositionen för 2004 anger regeringen att en utredning
          kommer att tillsättas "inom kort". I svar på en enkel fråga av
          undertecknad den 24 september 2003 gav arbetslivsministern också
          intrycket att utredningen skulle tillsättas strax efter att svaret
          på frågan lämnades (fråga 2003/04:8).
        </p>
        <p xml:id="i-X3Gg9btnDwhHjejeebSqX8">
          Ännu sju månader efter riksdagsbeslutet har dock utredningen
          inte tillsatts. I riksdagens tillkännagivande skisseras efter
          vilka riktlinjer utredningen ska bedrivas. Detta till trots har
          regeringen fortfarande inte ens fattat beslut om kommittédirektiv.
          Visst är det centralt att regeringsbeslut bereds på ett korrekt
          sätt, men att en utredning som riksdagen beställt inte ens fått
          några direktiv sju månader efter fattat riksdagsbeslut är knappast
          acceptabelt. Om regeringen ytterligare försenar frågan kommer
          det bli aktuellt att kräva en konstitutionell prövning av regeringens
          passivitet.
        </p>
        <p xml:id="i-QruxT9Pw84M5cie5qz39Bx">
          Det är ingen hemlighet att socialdemokraterna är djupt kluvna
          i frågan om arbetskraftsinvandring. I valrörelsen 2002 sade partiledaren
          Göran Persson bestämt nej till arbetskraftsinvandring men därefter
          har han, i vart fall i internationella medier, intagit en annan
          ståndpunkt. Tidigare migrationsministern Jan O Karlsson var som
          minister lojal med socialdemokraternas motstånd mot arbetskraftsinvandring
          men dagarna efter sin avgång slog han fast att ökad arbetskraftsinvandring
          behövs för att minska främlingsfientligheten och öka integrationen.
          Vad socialdemokraterna internt tycker i frågan om arbetskraftsinvandring
          är dock inte av något intresse för regeringens konstitutionella
          skyldighet att verkställa av riksdagen fattade beslut.
        </p>
        <p xml:id="i-3brPDxN5E4qiRfKUWqz7aE">
          Mot bakgrund av det ovan sagda vill jag ställa följande frågor
          till arbetslivsminister Hans Karlsson.
        </p>
        <p xml:id="i-KvSXziDqBiYcGjn4PX8SQN">
          1. När kommer statsrådet att lägga fram förslag på kommittédirektiv
          i enlighet med det fattade riksdagsbeslutet av den 11 april 2003?
        </p>
        <p xml:id="i-A6PvaV4dxCdaHzwzzEE1fo">
          2. Ämnar statsrådet att vidta några åtgärder mot bakgrund av
          att regeringen, ännu sju månader efter riksdagsbeslutet, inte
          förmått tillsätta utredningen i enlighet med riksdagens tillkännagivande?
        </p>
      </div>
    </body>
  </text>
</TEI>
