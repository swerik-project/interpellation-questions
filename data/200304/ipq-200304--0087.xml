<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0087">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0087</head>
        <author who="i-NbYfhm8ZWHtRw5CgJqJe42">Helena Höij</author>
        <recipient who="i-HxcQkHC9fDSzkJWgvdhDEF">Lena Hallengren</recipient>
        <topic>bidrag till ungdomsorganisationer för internationell verksamhet</topic>
        <docDate when="2003-11-06">den 6 november</docDate>
        <status when="2003-11-24" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GR1087</external_id>
        <debate>
          <turn when="2003-11-24 13:07:29" duration="261">Lena Hallengren (S)</turn>
          <turn when="2003-11-24 13:11:46" duration="200">Helena Höij (Kd)</turn>
          <turn when="2003-11-24 13:17:36" duration="127">Helena Höij (Kd)</turn>
          <turn when="2003-11-24 13:19:45" duration="160">Lena Hallengren (S)</turn>
          <turn when="2003-11-24 13:22:21" duration="125">Helena Höij (Kd)</turn>
          <turn when="2003-11-24 13:24:17" duration="109">Lena Hallengren (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:87 av Helena Höij (kd) till statsrådet
          Lena Hallengren om bidrag till ungdomsorganisationer för internationell
          verksamhet
        </IPQ_title>
      </div>
      <div type="IPQuestionBody">
        <p xml:id="i-FetgxmY4YU9vy13zYZgkm5">
          Det är inte endast genom TV och Internet som barn och ungdomar
          får kunskap om livet utanför Sverige, utan de reser och har egna
          internationella erfarenheter. Deras perspektiv på livet är inte
          begränsat till en stad eller till ett län utan är snarare världen.
          Det har kommit ungefär en miljon flyktingar till Sverige de senaste
          åren och 20 % av alla ungdomar i skolan har utländsk bakgrund.
          På så vis ökar barns och ungdomars kunskap och insikt om andra
          kulturer.
        </p>
        <p xml:id="i-QuKqpQrZirvLqtSrvwcPdY">
          Samhället vi lever i är på många sätt alltför segregerat, mellan
          unga och gamla, mellan svenskar och invandrare etcetera. Ett mål
          med politiken är att föra människor med olika bakgrund samman
          och skapa förutsättningar för möten mellan olika grupper. Ett
          exempel på detta är att uppmuntra olika ungdomsorganisationer
          att ge sig ut i världen för att knyta kontakter och för att se
          hur andra ungdomar i samma ålder och med samma intresse har det.
          Att ungdomar kan tillföra ett ungdomsperspektiv på internationella
          verksamheter tycker Kristdemokraterna bör tas till vara som en
          resurs. Till exempel är den största delen av befolkningen i tredje
          världen ungdomar, och svenska ungdomar kan medverka till att tillgodose
          också den unga befolkningens behov. Detta skulle också ge ökad
          förståelse för internationell solidaritet och internationellt
          arbete hos morgondagens beslutsfattare.
        </p>
        <p xml:id="i-Qd4B1Bsftq9FHFXT96mWNr">
          Kristdemokraterna anser att staten bör stödja ungdomsorganisationers
          internationella verksamhet och deras kontakt med systerorganisationer
          i andra länder för att de därigenom ska kunna bedriva arbete inom
          sina internationaler. Finansieringen av detta får i dag bekostas
          av organisationerna själva, i synnerhet om systerorganisationerna
          befinner sig utanför EU-området. Att öka stödet till ungdomsorganisationernas
          internationella verksamhet tror jag är ett sätt att stärka ungdomars
          demokratiska engagemang i inte minst internationellt beslutsfattande
          och jag har därför två frågor till ministern.
        </p>
        <p xml:id="i-LFxj4zhfCDpjXdfWjmiysC">
          Vilka åtgärder avser statsrådet att vidta för att öka ungdomars
          möjligheter till löpande internationell verksamhet?
        </p>
        <p xml:id="i-Hv1zpXz5z8P1XFuPMFHaut">
          Är statsrådet beredd att se över det statliga stödet till ungdomsorganisationerna
          så att de ges bidrag för sin internationella verksamhet?
        </p>
      </div>
    </body>
  </text>
</TEI>
