<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0302">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0302</head>
        <author who="i-NzHKC9iUGaf1xUAcp3VKCA">Inger Lundberg</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>järnvägstrafik för uthållig tillväxt</topic>
        <docDate when="2004-02-17">den 17 februari</docDate>
        <status when="2004-03-09" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GR10302</external_id>
        <debate>
          <turn when="2004-03-09 15:02:51" duration="204">Leif Pagrotsky (S)</turn>
          <turn when="2004-03-09 15:06:09" duration="219">Inger Lundberg (S)</turn>
          <turn when="2004-03-09 15:09:42" duration="247">Sofia Larsen (C)</turn>
          <turn when="2004-03-09 15:13:46" duration="244">Leif Pagrotsky (S)</turn>
          <turn when="2004-03-09 15:17:47" duration="218">Inger Lundberg (S)</turn>
          <turn when="2004-03-09 15:21:20" duration="136">Sofia Larsen (C)</turn>
          <turn when="2004-03-09 15:23:33" duration="190">Leif Pagrotsky (S)</turn>
          <turn when="2004-03-09 15:26:39" duration="139">Inger Lundberg (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:302 av Inger Lundberg (s) till näringsminister
          Leif Pagrotsky om järnvägstrafik för uthållig tillväxt
        </IPQ_title>
      </div>
      <div type="IPQuestionBody">
        <p xml:id="i-FCmxfk12kyaf94Gfivk4Sp">
          Mälardalsområdet från Stockholm i öster till Örebro län i väster
          har goda förutsättningar att fungera som tillväxtmotor i Sverige.
          En viktig grund för det är att samspelet i regionen underlättas
          och människor kan bo och arbeta i olika delar av regionen.
        </p>
        <p xml:id="i-EHieCv5tGrDXWFk1i9eq9t">
          Därför kom kommunerna längs dagens Svealands- och Mälarbanor
          att tidigt binda sig för omfattande åtaganden för att förverkliga
          de nya bansträckningarna. Resultatet kom också att bli över förväntan.
          Pendlingen har nått en omfattning som var svår att förutspå när
          banorna planerades, och många människor har kunnat välja att bo
          och arbeta i olika kommuner längs banan.
        </p>
        <p xml:id="i-6NQCHdij2dk78CVGA1w9Ym">
          För människor som bor i de berörda kommunerna har tillkomsten
          av Svealands@ och Mälarbanorna skapat en känsla av tillhörighet
          till Mälardalsregionen. Det var därför med stort intresse som
          både kommuner, företag och enskilda resenärer tog del av de utkast
          till tidtabeller för trafiken på Svealands@ och Mälarbanorna,
          som nyligen presenterades. Besvikelsen blev stor. I stället för
          att SJ fortsätter utvecklingen av trafiken på banorna tas flera
          steg tillbaka.
        </p>
        <p xml:id="i-VrbjjhtzaAdtP9361EsmBe">
          För västra Mälardalen spelar samspelet mellan kommuner som Örebro,
          Kumla, Arboga och Eskilstuna en viktig roll. Avståndet mellan
          Örebro och Eskilstuna är runt en timme och förutsättningarna för
          pendling goda vid direktförbindelser. I det utkast till tidtabeller,
          som SJ nu presenterat försvinner nästan samtliga direktförbindelser
          från Örebro till Eskilstuna, vilket innebär både en radikal försämring
          av kontakterna mellan Örebro och Kungsör/Eskilstuna och en minskning
          av direktförbindelserna mellan Örebro och Stockholm.
        </p>
        <p xml:id="i-NBoM8Hvm3SPT1HBiVPy3Ck">
          Samtidigt upphör direktförbindelserna mellan Hallsberg/Örebro
          och Arlanda. Förslaget riskerar att slå sönder det långsiktiga
          arbete som pågått med att skapa ett sammanhållet tågsystem i Mälardalen.
          För företag och enskilda i Örebro är tillgången till direktförbindelser
          med Arlanda av stor betydelse. Värdet av dessa förstärks ytterligare
          när nu Örebro gör stora satsningar på konferensverksamhet.
        </p>
        <p xml:id="i-5DcHvoxwKAYui8zxyHcXrR">
          Örebro kommun har också reagerat mycket starkt på den kraftiga
          neddragningen av kvällstrafiken på Mälar@ och Svealandsbanorna.
          Efter kl. 16.53 går, enligt presenterat förslag, bara två tåg
          från Stockholm till Örebro. Det senaste av dem avgår redan kl.
          20.07.
        </p>
        <p xml:id="i-Cb1tnrN6KbP33SVHLPe5Gs">
          Självfallet ska tågtrafiken drivas kostnadseffektivt. Det kan
          därför vara naturligt att acceptera viss utglesning av tåg, som
          har låg beläggning. Men det är nödvändigt att den typen av besparingar
          inte drabbar vare sig pendlartrafiken eller strävandena mot en
          ökad integration i Stockholms- och Mälardalsregionen.
        </p>
        <p xml:id="i-3dUdjnRV8uJdBeHY8RaCBT">
          Det är också väl känt att SJ efter mycken tvekan beställt de
          nya tåg, som utlovats under flera år. Från Örebro län har vi förväntat
          oss att de nya tågen ska möjliggöra en utveckling av tågtrafiken
          i Mälardalen. Det vi nu sett uppfattas i stället av många länsbor
          som en avveckling av SJ:s engagemang för tågtrafiken väster om
          Västerås/Eskilstuna.
        </p>
        <p xml:id="i-AJn9dfA6MPWyeJet5zu3Pd">
          Om möjligheterna till pendling och samspel i regionen urholkas
          i dag är risken stor att det försvårar tågens långsiktiga möjligheter
          att hävda sig på marknaden, då förändringar av resmönster sker
          över lång tid. Familjer anpassar sig beträffande arbete, bostad,
          skola, andrabil, fritidsintressen etcetera. En försämring av resandet
          i dag minskar förtroendet och får det svårare att övertyga människor
          om att lägga om resandet till tåg igen.
        </p>
        <p xml:id="i-YSJAJxWMyHa47XJm6rpVVa">
          Regeringen planerar nu omfattande satsningar på infrastrukturen,
          inte minst när det gäller järnväg. Det är bra, men omfattande
          satsningar på järnväg blir inte till verklig nytta om det inte
          samtidigt finns en helhjärtad strategi för att se till att banorna
          kan användas för en fullgod trafik.
        </p>
        <p xml:id="i-8YuUQm55hcTUpGU9ZK4wTc">
          Det finns därför goda skäl för SJ och intressenterna i regionen
          att fortsätta samtal om hur man på bästa möjliga sätt ska klara
          höstens trafik utan att bryta den positiva trafikutvecklingen
          i Mälardalen. Så har SJ under hand erbjudit en kvällsförbindelse,
          kl. 21.30, från Stockholm till Örebro via Hallsberg.
        </p>
        <p xml:id="i-NfnfExrJmior8nbPXZAQGD">
          Samtidigt finns det skäl för statsmakterna att överväga vilka
          förutsättningar vi ger SJ. Är det till exempel rimligt att ställa
          samma avkastningskrav på SJ i låg@ som i högkonjunktur om företaget
          uthålligt ska bidra till att bredda arbetsmarknadsregioner och
          till en hållbar tillväxt i regioner som Mälardalen? Det kan också
          finnas skäl att förtydliga statens anspråk på SJ:s verksamhet
          för att säkra långsiktighet och SJ:s bidrag till regional utveckling.
        </p>
        <p xml:id="i-Pse454AsEN4y1TVp4PmG3p">
          Jag vill därför fråga näringsministern om han är beredd att se
          över förutsättningarna att stärka SJ:s engagemang för regional
          utveckling och tillväxt i områden som Mälardalen.
        </p>
      </div>
    </body>
  </text>
</TEI>
