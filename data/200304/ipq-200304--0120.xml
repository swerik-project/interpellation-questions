<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0120">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0120</head>
        <author who="i-KktUCXax2JFL3tqFqQN9oq">Birgitta Sellén</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>hästsporten som folkrörelse</topic>
        <docDate when="2003-11-18">den 18 november</docDate>
        <status when="2003-12-05" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GR10120</external_id>
        <debate>
          <turn when="2003-12-05 15:01:54" duration="241">Birgitta Sellén (C)</turn>
          <turn when="2003-12-05 15:23:12" duration="179">Ann-Christin Nykvist (S)</turn>
          <turn when="2003-12-05 15:26:07" duration="120">Birgitta Sellén (C)</turn>
          <turn when="2003-12-05 15:29:59" duration="134">Ann-Christin Nykvist (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:120 av Birgitta Sellén (c) till jordbruksminister
          Ann-Christin Nykvist om hästsporten som folkrörelse
        </IPQ_title>
      </div>
      <div type="IPQuestionBody">
        <p xml:id="i-HgJmCNTNzrt1i2bo48swwt">
          Svensk trav- och ridsport är en mycket stor folkrörelse och även
          en viktig näring. Över 500 000 personer är i dag hästägare. Många
          ungdomar ägnar sig åt sporten. Inom travet finns ca 16 000 aktiva
          ungdomar och inom ridsporten närmare 40 000 ungdomar under 25
          år. För många ungdomar, varav de flesta är flickor, har hästen
          stor betydelse för deras livskvalitet.
        </p>
        <p xml:id="i-TGT4YViZCB51wTDEXLN3eL">
          Det är förvånande att regeringen inte tar den stora hästnäringen
          på större allvar. Enbart trav-, galopp- och ridhästarna, ca 225
          000, är i dag svenskt jordbruks fjärde största inkomstkälla.
        </p>
        <p xml:id="i-3pbifo92ervZefBciW6Ykv">
          Vi kan också se ett starkt växande intresse för islandshästar.
          Det är många jordbrukare/småföretagare som startar ridskolor där
          man har islandshästar i sina ridskolor. Till dessa ridskolor kommer
          traktens ridintresserade personer, men det har också blivit en
          viktig del inom upplevelseturismen. Det innebär att hästen är
          ett djur som får en större och större marknad i landet. Dessvärre
          jämställs inte hästen med andra betande djur i landet, vilket
          är mycket orättvist.
        </p>
        <p xml:id="i-V5g4nmZDNP1uUxAYAKEtrw">
          För att näringen och sporten ska kunna utvecklas så krävs att
          de ekonomiska villkoren för näringsidkarna förbättras. Det handlar
          om att ge lika villkor för småföretagarna, enklare regler, lika
          villkor i skattelagstiftningen och i de sociala trygghetssystemen.
        </p>
        <p xml:id="i-P6i3KrnNZKDxUZMfXcyd1b">
          För det öppna landskapet har hästen blivit betydelsefull som
          bland annat betande djur, men också för att foder ska bärgas.
          Det är många hundratusen hektar mark som hålls öppna genom att
          antalet hästar har ökat i landet. Det öppna landskapet är livsviktigt
          för landsbygdens framtid. Med ett kraftigt minskat antal nötkreatur
          har hästen fått en alltmer avgörande betydelse för att upprätthålla
          ett öppet landskap. Därför är det inte mer än rättvist att hästen
          klassas lika som andra djurenheter (kor, får, getter) när det
          gäller rätten till ersättning för att hålla landskapet öppet.
        </p>
        <p xml:id="i-J239RUuf6cuDTzTBfUJnL2">
          En annan orättvisa är när en företagare ska bygga ut sitt stall.
          Om man ska bygga ut en ladugård för kor behöver man inte bygglov,
          men för att bygga ut sitt stall så måste man ansöka om bygglov.
          Regeringen bör därför föreslå bättre villkor för hästen inom det
          svenska jordbruket.
        </p>
        <p xml:id="i-6R5SRraGJvJ8N9KwS88NG1">
          Hästsportens betydelse för arbetstillfällen, för att utveckla
          landsbygden samt för en bra miljö kan inte nog betonas. Det är
          en kultur som måste finnas kvar och ges förutsättningar för att
          utvecklas. Hästsporten skapar fritidssysselsättning och lockar
          turister. Det är också positivt för många sjukskrivna som kan
          rehabiliteras genom att rida på hästar.
        </p>
        <p xml:id="i-MHZYv6rc5VfJ1obZSDRMuW">
          Min fråga till jordbruksministern är därför:
        </p>
        <p xml:id="i-GQSvFgtLXNiyV4Jr3i9ug6">
          Vilka åtgärder avser jordbruksministern att vidta för att skapa
          förutsättningar för att hästnäringen kan likställas med annan
          jordbruksnäring?
        </p>
      </div>
    </body>
  </text>
</TEI>
