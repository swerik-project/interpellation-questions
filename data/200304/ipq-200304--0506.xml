<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0506">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0506</head>
        <author who="i-LqvLajCTsK6crqsTTth9uu">Kjell-Erik Karlsson</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>skyddande av statens skogar med höga naturvärden</topic>
        <docDate when="2004-05-19">den 19 maj</docDate>
        <status when="2004-06-14" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GR10506</external_id>
        <debate>
          <turn when="2004-06-14 18:59:59" duration="351">Lena Sommestad (S)</turn>
          <turn when="2004-06-14 19:05:46" duration="259">Kjell-Erik Karlsson (V)</turn>
          <turn when="2004-06-14 19:10:01" duration="247">Ingegerd Saarinen (Mp)</turn>
          <turn when="2004-06-14 19:14:04" duration="245">Lena Sommestad (S)</turn>
          <turn when="2004-06-14 19:18:05" duration="244">Kjell-Erik Karlsson (V)</turn>
          <turn when="2004-06-14 19:22:00" duration="146">Ingegerd Saarinen (Mp)</turn>
          <turn when="2004-06-14 19:24:22" duration="209">Lena Sommestad (S)</turn>
          <turn when="2004-06-14 19:27:42" duration="122">Kjell-Erik Karlsson (V)</turn>
          <turn when="2004-06-14 19:29:34" duration="151">Lena Sommestad (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:506 av Kjell-Erik Karlsson (v) till statsrådet
          Ulrica Messing om skyddande av statens skogar med höga naturvärden
        </IPQ_title>
      </div>
      <div type="IPQuestionBody">
        <p xml:id="i-3qt6y1qdKXYTYSUDaENKGg">
          Trots att mer skog skyddas i dag är det långt kvar för att nå
          upp till riksdagens beslutade miljömål. Ett stort problem är att
          det fortfarande saknas mycket kunskap om var de skyddsvärda skogarna
          är belägna. Ett annat problem är att avverkningarna fortsätter
          i skogar som vi nu vet med säkerhet har höga naturvärden.
        </p>
        <p xml:id="i-MPXKeeurZtE3rZCd79uFE7">
          Regeringen gav under sommaren 2002 i uppdrag till Naturvårdsverket
          att naturvärdesbedöma den statliga skogsmarken. Syftet var att
          kartlägga statens kvarvarande skyddsvärda skogar. Enligt den nu
          färdiga rapporten har 885 skogar på 341 000 hektar produktiv skogsmark
          funnits ha så pass höga naturvärden att de kan komma i fråga för
          bildande av naturreservat. Naturvårdsverket föreslår att de skogar
          som ligger söder om Västerbottens län och nedanför gränsen för
          fjällnära skog skyddas inom det pågående reservatsarbetet. I Västerbotten
          och Norrbotten har länsstyrelserna ännu inte hunnit inventera
          alla statens skogar. Att regeringen nu har gett klartecken för
          en fortsatt inventering är därmed glädjande.
        </p>
        <p xml:id="i-CWkGGCWzRyG7FkpXMVdW2y">
          Naturvårdsverket anser dock att ingen avverkning bör ske i de
          utpekade skyddsvärda områdena tills dess den kompletterande inventeringen
          är slutförd. Även i den fjällnära skogen har inventeringen identifierat
          flera unika områden. Även dessa bör skyddas med någon form av
          reservat.
        </p>
        <p xml:id="i-AFN2LEr7goUtPruJAZm6XR">
          Den nya kunskap som inventeringen gett oss om Sveriges skogar
          med höga naturvärden är en viktig information som vi bör använda
          i vårt arbete med att bevara den biologiska mångfalden. Enligt
          den bristanalys (SOU 1997:98) som gjordes 1997 behöver ca 10 %
          av den produktiva skogsmarken nedanför gränsen för fjällnära skog
          undantas från det industriella skogsbruket. Samtidigt visade bristanalysen
          att det fanns stor brist på skogar med höga naturvärden i landet
          och att stora arealer skogsmark måste restaureras och återskapas.
          Slutsatsen var att alla skogar med höga eller snabbt utvecklingsbara
          naturvärden bör undantas från dagens intensiva skogsbruk. När
          bristanalysen publicerades år 1997 uppskattades dessa skogar till
          900 000 hektar.
        </p>
        <p xml:id="i-XFHVnMZecf7XYvasUHxqdP">
          Delmål inom miljökvalitetsmålet Levande skogar innebär att 320
          000 hektar skogsmark ska skyddas av staten i naturreservat. En
          översikt av miljömålen håller nu på att genomföras och regeringen
          har aviserat att en proposition kommer att läggas i frågan i början
          av år 2005. Inventeringen av statens skogar visar att delmålet
          inte räcker för att skydda de nu kartlagda skogarna med höga naturvärden.
          Om inte delmålet höjs så riskerar skogarna att avverkas. Fastighetsverket
          har till exempel avverkat i två av de utpekade områdena i år.
          Även Sveaskog planerar att avverka i utpekade skyddsvärda områden.
        </p>
        <p xml:id="i-VTnE848nxYuAj1f4ya6VXN">
          Efter ett möte i mars som skogsminister Ulrika Messing organiserade
          tillsammans med miljöminister Lena Sommestad, finansminister Bosse
          Ringholm och näringsminister Leif Pagrotsky uppmanade ni gemensamt
          Naturvårdsverket att i samråd med de statliga skogsförvaltarna
          välja ut de områden som ska avverkas. Uppmaningen gick tvärtemot
          Naturvårdsverkets eget förslag. Trots att rapporten gett oss ny
          kunskap kommer inte ens Naturvårdsverkets rapport Skyddsvärda
          statliga skogar att sändas ut på remiss eller politiskt behandlas
          i miljömålsarbetet. I stället bidrar regeringens handlande till
          att de sista skyddsvärda skogarna öppnas upp för industriellt
          skogsbruk. Inget avverkningsstopp råder nu i de utpekade områdena.
        </p>
        <p xml:id="i-SYaTdBSUB7KMbqXaPhjWxH">
          Självklart måste ett avverkningsstopp omedelbart införas i de
          utpekade områdena. Att hugga ned skyddsvärda skogar innan inventeringarna
          är klara är som att spela bort ess innan man ens vet vilka kort
          man har. Det logiska är att först inventera, sedan får man besluta
          hur de aktuella skogarna ska förvaltas. Det kan finnas flera olika
          sätt att bevara skogarnas värden men en självklarhet är att bevara
          de mest skyddsvärda områdena. För att kunna göra detta måste inventeringarna
          vara klara.
        </p>
        <p xml:id="i-CT7LMk7SeYKGaLdGWcHzuR">
          I bedömningarna av dessa skogar måste vi också väga in en rad
          andra faktorer såsom sociala faktorer och utvecklingen av andra
          näringar, till exempel rekreationsbehov, turism och rennäring,
          som är beroende av olika former av skyddad skog.
        </p>
        <p xml:id="i-EZ5BAAYbvmbFYcLt4K52cs">
          Med anledning av ovanstående vill jag ställa följande frågor
          till statsrådet Ulrica Messing:
        </p>
        <p xml:id="i-XfjMcDb9NJ2cDCagV62tg5">
          1. Vilka åtgärder kommer statsrådet att vidta för att de nu,
          på regeringens uppdrag, inventerade skyddsvärda statliga skogarna
          inte avverkas och förstörs?
        </p>
        <p xml:id="i-P8PcxEXwFAWv8KovtwyjCB">
          2. Är det enligt statsrådets bedömning logiskt att inventera
          klart först och sedan besluta om hur Sveriges sista utpekade skyddsvärda
          naturskogarna ska förvaltas?
        </p>
        <p xml:id="i-DZ1Z9wGexc959LY48LeDaq">
          3. Vilka övriga åtgärder kommer statsrådet att vidta för att
          skyddsvärda skogar, viktiga för att nå riksdagens miljömål Levande
          skogar, ska skyddas?
        </p>
      </div>
    </body>
  </text>
</TEI>
