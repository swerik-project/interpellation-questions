<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0126">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0126</head>
        <author who="i-QhURWkawnPDBf443faKewj">Cecilia Wigström</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>regeringens behandling av fängslade svenskar i utlandet</topic>
        <docDate when="2003-11-19">den 19 november</docDate>
        <status when="2003-12-16" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GR10126</external_id>
        <debate>
          <turn when="2022-01-01 01:00:00" duration="100" who="d7c31fc6-83e4-1111-ae60-0050040c9b55">Anf</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:126 av Cecilia Wigström (fp) till utrikesminister
          Laila Freivalds om regeringens behandling av fängslade svenskar
          i utlandet
        </IPQ_title>
      </div>
      <div type="IPQuestionBody">
        <p xml:id="i-NxcsECqeD2CpFvHtPwybvg">
          Två svenska medborgare sitter fängslade utomlands utan rättegång,
          den ena på Guantánamo, den andra i Eritrea. Bådas mänskliga rättigheter
          kränks. Mehdi Muhammed Ghezalis för att han kämpat för talibanerna,
          Dawit Isaaks för att han kritiserat bristen på demokrati i Eritrea.
          Den förra har uppmärksammats mer av medierna än den senare. Den
          svenska regeringen har gjort mer för Ghezali än för Isaak.
        </p>
        <p xml:id="i-SXkiJjA5ucM1xTc4iwjMmu">
          Dawit Isaak
        </p>
        <p xml:id="i-KedBDBWHxu62SCSxFsaeg3">
          Eritrea blev självständigt från Etiopien 1993 och befrielseledaren
          Isayas Afewerki blev president. I september 2001 slog Afewerki
          in på en ytterst repressiv väg. Presidenten fängslade elva parlamentariker
          som var medlemmar i det enda partiet och som kritiserat honom
          för auktoritärt styre. Den fria pressen stängdes och elva journalister
          som kritiserat bristen på demokrati fängslades, inklusive den
          eritreanske och svenske medborgaren Dawit Isaak som var ansvarig
          utgivare för tidningen Setit. Det sitter ytterligare en svensk
          medborgare, Kifleyesus Equbacristos, fängslad i Eritrea för mord
          sen sommaren 2001. Tyvärr känner jag inte närmare till hans fall.
        </p>
        <p xml:id="i-2nWbAAbMMQcQcM2eZz9FvL">
          Dawit Isaak har tidigare bott i Lerum, men sitter nu fängslad
          utan rättegång i Eritrea sedan den 17 september 2001. Trovärdig
          information säger att han har varit torterad. Dawits fru fick
          lämna matpaket till honom de första månaderna i fängelset. Sen
          1,5 år har hon inte haft någon kontakt. Enligt Amnesty är det
          allvarligt när en person inte lämnat några livstecken på mer än
          ett år. Vi vet inte varför den eritreanska regimen inte tillåter
          besök. Har de något att dölja? Lever Dawit över huvud taget?
        </p>
        <p xml:id="i-HrjYoJcFxtkxVbspaxrioJ">
          Hjälp till Dawit Isaak från svenska regeringen
        </p>
        <p xml:id="i-GALQonhER6ebAr8QDfcSHm">
          Av före detta utrikesminister Anna Lindhs svar på skriftliga
          frågor, april 2002, juli 2002, januari 2003, april 2003 och juni
          2003, kan utläsas att följande insatser gjorts från regeringens
          sida:
        </p>
        <p xml:id="i-3nfCbDBLq4oziWixzC1Fcv">
          Hjälp till Mehdi Muhammed Ghezali från den svenska regeringen
        </p>
        <p xml:id="i-TRw3r2zyxqA8yVTq9ynpQK">
          I konstitutionsutskottets granskningsärende från mars 2003 redovisas
          runt 35 olika insatser som regeringen gjort från december 2001
          till februari 2003 gentemot amerikanska myndigheter för att bistå
          Mehdi Muhammed Ghezali. Utrikesdepartementet har också haft åtskilliga
          kontakter med flera andra länder som har fångar på Guantánamo
          (2002/3:KU30 bilaga A2.9.2).
        </p>
        <p xml:id="i-LKfxwEqNZTLSnYzbnDXKnT">
          Jämförelse hjälpen Ghezali och Isaak
        </p>
        <p xml:id="i-WbcN6xuimXZibN3e9E64Ta">
          I relationer mellan länder markeras vikten ett land lägger vid
          en fråga bland annat av vilken nivå en fråga förs upp på.
        </p>
        <p xml:id="i-DcEDW4ggPw83d3mq1qac1V">
          I Dawit Isaaks fall var det regeringens sändebud i Stockholm
          och den svenska honorärkonsuln på plats som agerade i kontakter
          med eritreanska myndigheter. Inte förrän våren 2003 (1,5 år efter
          fängslandet) agerade statssekreterare Annika Söder och utrikesrådet
          för politiska frågor.
        </p>
        <p xml:id="i-Ej1rRjwn9epyCSWCKzJmqt">
          I Ghezalis fall har Sverige agerat i kontakterna med USA genom
          den svenske ambassadören, utrikesministern (redan efter fyra månader
          i april 2002), försvarsministern, justitieministern, UD:s kabinettsekreterare,
          utrikesrådet för politiska frågor, UD:s rättschef och statssekreterare
          Lars Danielsson. I Ghezalis fall har åtskilliga kontakter tagits
          med flera länder som har fångar på Guantánamo, i EU-kretsen Belgien,
          Danmark, Spanien, Storbritannien och Frankrike. I Eritrea har
          fem EU-länder ambassader på plats och Sverige har inte försökt
          ta hjälp av dem.
        </p>
        <p xml:id="i-7YS2zBy745ZefsVpuwXehe">
          Sverige har uppenbarligen agerat med högre prioritet i Ghezalis
          fall. Dawit Isaaks öde har inte förts upp på statssekreterarnivå
          förrän 1,5 år efter fängslandet och en ambassadör för Eritrea
          har inte utsetts förrän efter två år. Varken utrikesministern,
          andra ministrar eller UD:s kabinettssekreterare har ännu på motsvarande
          sätt tagit upp Dawit Isaak med Eritrea.
        </p>
        <p xml:id="i-J6LgZijxjL31GLEtbeH8PH">
          Den 2 augusti 2002 kallade UD:s kabinettssekreterare upp USA:s
          chargé d'affaires. En månad senare kallade UD:s kabinettssekreterare
          upp den amerikanske ambassadören. Eritreas ambassadör har ännu
          inte kallats upp till UD.
        </p>
        <p xml:id="i-LPMrduRRsL5WDtVDM2rtjU">
          Två liknande fall @ två olika ageranden
        </p>
        <p xml:id="i-VYwFWthH5UVAkeNN2tbwZA">
          Att döma av den nivå den svenska regeringen har tagit upp frågan
          om Isaaks öde är det tydligt att Ghezali och Isaak fått olika
          behandling av regeringen.
        </p>
        <p xml:id="i-JJHzve39Wp1aeMu6nnK1bg">
          Alla svenska medborgare vars mänskliga rättigheter kränks har
          rätt till likvärdig hjälp. Det må vara så att Eritreas regering
          är svårare att ha att göra med än USA, men det kan inte ursäkta
          skillnaderna i engagemang och ansträngningar från regeringens
          sida. Det må så vara att Isaaks öde inte uppmärksammats lika mycket
          i medierna, men det är ingen ursäkt för regeringens passivitet.
          Isaaks liv är lika mycket värt som Ghezalis. Isaaks medborgarskap
          är lika mycket värt som Ghezalis.
        </p>
        <p xml:id="i-144zAcpgVHd7vzR3f3z5VE">
          Jag vill därför fråga utrikesminister Laila Frivalds följande:
        </p>
        <p xml:id="i-2mEjBTqpvZANaYuaiu3XYT">
          1. Avser utrikesministern att vidta åtgärder så att de svenska
          medborgarna Ghezali och Isaak, och svenska medborgare i allmänhet,
          får likvärdigt bistånd från Sverige för att skydda sina mänskliga
          rättigheter?
        </p>
        <p xml:id="i-4eubQ48BNziWEse6eQRBc2">
          2. Vilka åtgärder avser utrikesministern att vidta för att Dawit
          Isaak ska släppas fri?
        </p>
      </div>
    </body>
  </text>
</TEI>
