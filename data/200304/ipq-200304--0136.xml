<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0136">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0136</head>
        <author who="i-AqZkPRg6HbbZ9nDzibdbp5">Björn Hamilton</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>statens ansvar för infrastrukturinvesteringar</topic>
        <docDate when="2003-11-20">den 20 november</docDate>
        <status when="2003-12-05" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GR10136</external_id>
        <debate>
          <turn when="2003-12-05 10:59:21" duration="263">Björn Hamilton (M)</turn>
          <turn when="2003-12-05 11:07:13" duration="152">Ulrica Messing (S)</turn>
          <turn when="2003-12-05 11:09:42" duration="209">Björn Hamilton (M)</turn>
          <turn when="2003-12-05 11:13:07" duration="127">Gunnar Andrén (Fp)</turn>
          <turn when="2003-12-05 11:17:51" duration="137">Björn Hamilton (M)</turn>
          <turn when="2003-12-05 11:20:04" duration="96">Ulrica Messing (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:136 av Björn Hamilton (m) till statsrådet
          Ulrica Messing om statens ansvar för infrastrukturinvesteringar
        </IPQ_title>
      </div>
      <div type="IPQuestionBody">
        <p xml:id="i-HGhBwtGbUMacQrfdfUjXSS">
          Lars-Erik Lövdén meddelade i onsdagens särskilda debatt om utvecklingen
          i Stockholmsregionen att regeringen är beredd att medverka till
          finansieringen i infrastrukturen i Stockholmsregionen.
        </p>
        <p xml:id="i-VNQbrJpVhosKF7Jm1BjMQK">
          Samma dag skrev Lövdén i en debattartikel i Dagens Nyheter att:
          "Mot bakgrund av att Stockholms läns landstings ekonomiska situation
          gör det svårt att klara både budgetbalans och att samtidigt finansiera
          nödvändiga infrastruktursatsningar är regeringen beredd att diskutera
          finansiellt stöd från staten."
        </p>
        <p xml:id="i-G4TtoGU7p158NHpXD67anN">
          I en artikel i DN den 5 november svarar 19 av de socialdemokratiska
          ledamöterna från Stockholms stad och län bland annat på frågan
          "Borde staten/regeringen hjälpa Stockholms läns landsting med
          den akuta ekonomiska krisen?". Flera av ledamöterna svarar, med
          vissa varianter på samma tema, att det är rimligt och att staten
          behöver avlasta landstinget en del av infrastrukturinvesteringarna.
        </p>
        <p xml:id="i-BuA5bHF6DA8KnVXtQGkRwi">
          Alla dessa exempel har det gemensamt att de indikerar ett helt
          nytt förhållningssätt till frågan om det statliga ansvaret för
          de nationella infrastrukturinvesteringarna. Många socialdemokrater
          tycks tro att landstinget har ansvar för infrastrukturen, vilket
          ju inte alls är fallet.
        </p>
        <p xml:id="i-FaHNNP47xWn1qoGdw3DuoZ">
          För mig som moderat ställer detta frågan om infrastrukturinvesteringar
          i ett helt nytt ljus. Mig veterligen har staten i dag huvudansvaret
          för den infrastruktur som i dag har stora kapacitetsproblem. I
          Stockholmsområdet har staten eftersatt investeringarna under lång
          tid. Ingen större väg har invigts sedan Essingeleden invigdes
          på 70-talet. Tågtrafiken går fortfarande på spår från 1871. De
          ekonomiska resurser som krävs är enorma, inte minst eftersom inget
          gjorts på så lång tid.
        </p>
        <p xml:id="i-K7Y2NtRXVNueFNmN6czxW2">
          Järnvägens kapacitetsproblem i Stockholm påverkar i dag 80 %
          av den nationella trafiken genom dominoeffekter. Citybanan är
          i allra högsta grad ett nationellt projekt som staten måste ta
          ansvaret för. Det är inte en fråga om "finansiellt stöd" till
          infrastrukturen; det är en fråga om att ta sitt ansvar.
        </p>
        <p xml:id="i-6hHwNraQTb34JK5nYgUoZe">
          För att ta några andra aktuella exempel i kategorin järnvägsinvesteringar:
          Botniabanan finansieras till ungefär 10 % av berörda kommuner
          och Citytunneln i Malmö ska finansieras till ca 20 % av Malmö
          Stad och Region Skåne.
        </p>
        <p xml:id="i-4C58qXJd2QjZmjncDQp9E7">
          I fråga om Citybanan har det tidigare talats om en medfinansieringsgrad
          på 25 %.
        </p>
        <p xml:id="i-MLCBEnH89vbqdBhcTbi1v">
          Även när det gäller trängselavgifterna som majoriteten har för
          avsikt att införa i Stockholm uppkommer i och med Lars-Erik Lövdéns
          artikel på DN Debatt ett antal frågor vad gäller intäkterna från
          försöket. Diskussionen har tidigare främst rört den lagtekniska
          frågan kring hur intäkterna ska kunna återföras till regionen,
          aldrig huruvida intäkterna skulle återföras eller inte. När Lövdén
          nu skriver att regeringen är beredd att medverka till att intäkterna
          från försöket tillförs Stockholmsregionen framstår hela frågan
          i ett helt annat ljus än tidigare.
        </p>
        <p xml:id="i-DRX8GANPXMsdmRQVUgjm77">
          Det enligt min mening helt förkastliga förslaget om trängselavgifter
          kommer att orsaka såväl kollektivtrafikhuvudmannen som kommunerna
          stora kostnader för att bland annat bygga ut kapaciteten i kollektivtrafiken
          och anlägga infartsparkeringar. Frågan om införandet av trängselavgifter
          i Stockholm aktualiserades i och med regeringens förhandlingar
          med Miljöpartiet. Enligt min mening är det otänkbart att överlåta
          det ekonomiska ansvaret på någon annan än den som initierat försöket.
        </p>
        <p xml:id="i-6YHQhJqmQV81TmcYsWQNPf">
          Med anledning av ovanstående vill jag fråga statsrådet:
        </p>
        <p xml:id="i-NhvKY19dpAKgLrR3DgmMuv">
          1. Vilken bedömning har statsrådet gjort beträffade vem som bär
          det huvudsakliga ansvaret för finansieringen av infrastruktur
          i Stockholmsregionen?
        </p>
        <p xml:id="i-PE7LEFVnxetbgEDq8NpCxA">
          2. Har statsrådet gjort bedömningen att det finns skäl, och i
          så fall vilka, att i högre utsträckning än i landet i övrigt låta
          Stockholmsregionen bära det ekonomiska ansvaret för statliga infrastrukturinvesteringar?
        </p>
        <p xml:id="i-S3A2vzqTNtD3hgCjEXGYp">
          3. Avser ministern att kompensera Stockholmsregionen fullt ut
          för de merkostnader införandet av trängselavgifter innebär?
        </p>
      </div>
    </body>
  </text>
</TEI>
