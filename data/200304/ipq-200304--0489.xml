<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0489">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0489</head>
        <author who="i-D33H5dL4TMdTn9ZXMMYEbb">Rigmor Stenmark</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>planering av köpcentrum</topic>
        <docDate when="2004-05-12">den 12 maj</docDate>
        <status when="2004-06-01" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GR10489</external_id>
        <debate>
          <turn when="2004-06-01 15:27:33" duration="384">Lena Sommestad (S)</turn>
          <turn when="2004-06-01 15:33:52" duration="250">Rigmor Stenmark (C)</turn>
          <turn when="2004-06-01 15:37:59" duration="256">Gunnar Andrén (Fp)</turn>
          <turn when="2004-06-01 15:42:12" duration="236">Lena Sommestad (S)</turn>
          <turn when="2004-06-01 15:46:04" duration="259">Rigmor Stenmark (C)</turn>
          <turn when="2004-06-01 15:50:19" duration="131">Gunnar Andrén (Fp)</turn>
          <turn when="2004-06-01 15:52:26" duration="201">Lena Sommestad (S)</turn>
          <turn when="2004-06-01 15:55:41" duration="115">Rigmor Stenmark (C)</turn>
          <turn when="2004-06-01 15:57:32" duration="78">Lena Sommestad (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:489 av Rigmor Stenmark (c) till miljöminister
          Lena Sommestad om planering av köpcentrum
        </IPQ_title>
      </div>
      <div type="IPQuestionBody">
        <p xml:id="i-EGySfB5gD4Jd9Kih98NSNz">
          Utbyggnaden av handel i tätorters utkanter, i industriområden
          och längs motorleder pågår i en mycket snabb takt över hela landet.
          En nypublicerad kartläggning av utbyggnadstakten (Trivector, Lund)
          visar att mer än var tredje kommun planerar att bygga ut eller
          anlägga ny handel i externa lägen inom de kommande tre åren.
        </p>
        <p xml:id="i-D5HoP5jM73RycvS6MoFGAz">
          Hastigheten på utbyggnaden av extern handel är i dag oroande
          med tanke på att den riskerar att bygga fast samhället i ett ökat
          bilberoende. Den ökade biltrafiken som bevisligen blir följden
          av externa köpcentrum går emot såväl målen om frisk luft och begränsad
          klimatpåverkan som målet om en god bebyggd miljö.
        </p>
        <p xml:id="i-L97r3YNDUuebJoYtfQchge">
          Glesbygdsverket visade i en sammanställning av enkätsvar från
          länsstyrelserna att de ser ett tydligt samband mellan utbyggnaden
          av extern handel och en negativ utveckling av handeln i bostadsområden
          och på landsbygd. Under 2002 stängde 300 livsmedelsbutiker, varav
          hälften fanns i tätorter. Lanthandeln är snart ett minne blott
          och människor får allt längre till affären och övrig vardagsservice.
          Den centraliseringsiver som präglat samhällsutvecklingen det senaste
          årtiondet måste få ett slut innan utarmningen av landsbygd och
          mindre tätorter är ett faktum.
        </p>
        <p xml:id="i-SuYKw6CBHnYyJyQPaQmasw">
          Statlig monopolverksamhet som berör handeln är såväl Systembolaget
          som Apoteket AB. Åtskilliga är de handlare som berättar om hur
          viktig närheten till dessa bolag är för omsättningen hos deras
          verksamhet. Ändå tycks bolagen föra en etableringspolitik där
          man i hög grad investerar i externa köpcentrum. Det finns exempel
          där butiker med god omsättning och som ligger i lokala stadsdelscentra
          läggs ned.
        </p>
        <p xml:id="i-QCS1KbZKqqySujM3iGcD37">
          I Uppsala finns ett aktuellt exempel där Systembolaget AB väljer
          att lägga ned en butik. Detta trots en god omsättning och trots
          att butiken väl fyller sin plats i en stadsdel som hittills haft
          en mycket bra service. Nu riskerar servicen att försämras i och
          med Systembolagets agerande. Staten bidrar därmed till en försämrad
          service i och med denna försvagning av underlaget för övriga affärer
          i stadsdelen.
        </p>
        <p xml:id="i-YKviqoVc8buYaRs9noM55D">
          Därför vill jag fråga ministern:
        </p>
        <p xml:id="i-Lw7NmwocBnxSkB8haGga8M">
          Vilka åtgärder avser ministern att vidta för att externa köpcentrum
          inte ska bidra till att motverka miljömålen frisk luft och begränsad
          klimatpåverkan samt målet om en god bebyggd miljö?
        </p>
        <p xml:id="i-VQqYiPAjyEuKgzLhCWsMZc"/>
      </div>
    </body>
  </text>
</TEI>
