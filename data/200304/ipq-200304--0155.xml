<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0155">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0155</head>
        <author who="i-2ggBvfkHRn3s8FvFEPLxjs">Agne Hansson</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>utvecklingen i Kalmar län</topic>
        <docDate when="2003-11-26">den 26 november</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GR10155</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:155 av Agne Hansson (c) till statsrådet
          Ulrica Messing om utvecklingen i Kalmar län
        </IPQ_title>
      </div>
      <div type="IPQuestionBody">
        <p xml:id="i-QQtTbyxiyy1pTFquXkabc8">
          Kalmar län och Kalmarregionen är en viktig tillväxtmotor för
          utvecklingen i sydöstra Sverige. Ett omfattande arbete pågår för
          att stimulera utvecklingen i länet genom regionförbund och lokala
          organisationer, fack och näringsliv. Kort sagt: Länet arbetar
          samlat och intensivt på att vända en regionalpolitiskt bakåtgående
          trend till utveckling. På så sätt kan utvecklingen i Kalmar län
          bidraga till en samlad positiv tillväxt för hela landet. Detsamma
          gäller som helhet för landet. Den samlade tillväxten i landet
          är beroende av tillväxt och utveckling ute i regionerna.
        </p>
        <p xml:id="i-AJFbckZfKbX1LvkdG1HfK6">
          Det lokala och regionala arbetet ger resultat. En begynnande
          vändning kan skönjas och tillväxten ökar. Det finns emellertid
          många olika sätt att mäta tillväxt. På ett sätt kan man påstå
          att Kalmar län är mer attraktivt än Singapore, Irland och Hongkong!
        </p>
        <p xml:id="i-S18QNkm6xEzLGvqARkWJZt">
          Det brittiska konsultföretaget Robert Huggins Associates har
          rankat världens 125 främsta kunskapsområden. Studien jämför regionerna
          utifrån faktorer som produktivitet, antal anställda inom kunskapsintensiva
          sektorer, utbildningsnivån och satsningar på forskning och utveckling.
          Stockholm kommer på 18 plats, vilket är bäst i Europa. På 83 plats
          finns Småland, Öland och Gotland. Det bör noteras att såväl Singapore
          och Hongkong som Irland ligger efter.
        </p>
        <p xml:id="i-EnfLCPXahktNF5r9PN7ViN">
          Ett annat sätt är att se på husprisökningarna under en tolvmånadersperiod.
          Då kan man påstå att huspriserna stiger snabbast i Kalmar län!
          Det är knappast någon fördel. Det finns två regioner i Sverige
          där prisökningen är särskilt markant under den senaste tolvmånadersperioden,
          nämligen Örebro och Kalmar län. Prisökningarna i Örebro län har
          varit 12 % och i Kalmar län 14 %. Kalmar län har med andra ord
          haft den största prisökningen under det senaste året. Det går
          att hänföra å andra sidan till att priserna tidigare har varit
          så låga.
        </p>
        <p xml:id="i-KhZFWL8NdrRRmgoZYs7eMd">
          Bara under perioden juni@augusti 2003 steg priserna med 8 %.
          I grannlänen Kronoberg och Blekinge var motsvarande prisförändring
          1 % respektive 3 %, och i Stockholms län har huspriserna ökat
          med 2 % under den senaste tolvmånadersperioden.
        </p>
        <p xml:id="i-SgpU9qNAgbsFrfJTyH2swq">
          Men Kalmar län är också illa ute. Parallellt med denna utveckling
          är kommunernas och landstingets ekonomi alltmer ansträngd. Kalmar
          läns landsting tvingas till kraftiga besparingar som innebär mycket
          kraftiga neddragningar på vårdsidan. Det påverkar möjligheterna
          att erbjuda invånarna en god vård och motverkar tillväxtfaktorerna
          negativt. För Kalmar län är en rättvis skatteutjämning viktig.
        </p>
        <p xml:id="i-JNPaX5KGFXuXFRP5N6mcFe">
          Ett annat problem är att Kalmar län är regionen som staten glömt.
          Kalmar län har i dag lägst andelen sysselsatta inom den statliga
          sektorn. År 2000 var 2,5 % av länets förvärvsarbetande verksamma
          på heltid inom en statlig myndighet @ riksgenomsnittet låg på
          4,7 %. Av 88 nya myndigheter under åren 1992@2002 har 65 lokaliserats
          till Stockholm @ ingen i Kalmar län. Därutöver finns ytterligare
          förslag att på olika sätt omstrukturera statliga myndigheter i
          länet som kommer att påverka Kalmar län på ett negativt sätt.
          Tullverket föreslår att verksamheten i Kalmar ska läggas ner,
          likaså gör Kriminalvården för de mindre anstalterna, bland annat
          i Kalmar och Västervik, länets tre tingsrätter föreslås läggas
          samman till en, sjöpolisen har nyligen lagt ned sin verksamhet
          i Kalmar län och försäkringskassan står inför en omorganisation.
          Vi kan konstatera att gång på gång väljer staten att inte ge Kalmar
          län samma förutsättningar som andra regioner, trots regeringens
          beslut om att utlokalisera statliga myndigheter och då särskilt
          ta Kalmar län i beaktande. Det finns bara ett sätt som detta kan
          påverka Kalmar län på och det är negativt.
        </p>
        <p xml:id="i-7mziRM3EcBBEN1mfCMpzBh">
          Med hänvisning till det anförda vill jag fråga statsrådet Messing:
        </p>
        <p xml:id="i-5erx3uss4yN625tm4P3m5e">
          Vilka åtgärder är statsrådet beredd att vidta för att ge Kalmar
          län möjlighet att på likvärdiga villkor medverka till en samlad
          positiv tillväxt i hela landet?
        </p>
      </div>
    </body>
  </text>
</TEI>
