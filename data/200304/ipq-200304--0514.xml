<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0514">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0514</head>
        <author who="i-839FvTzHpvrdX4J7ckfWSt">Sven Brus</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>de ensamkommande barnen</topic>
        <docDate when="2004-05-19">den 19 maj</docDate>
        <status when="unknown" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GR10514</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:514 av Sven Brus (kd) till statsrådet
          Barbro Holmberg om de ensamkommande barnen
        </IPQ_title>
      </div>
      <div type="IPQuestionBody">
        <p xml:id="i-PT7dzQ7YdfthKCR1qX6bJe">
          Mer än 20 000 barn under 18 år söker årligen asyl i något EU-land
          utan medföljande föräldrar. Det finns befogad anledning att misstänka
          att det därutöver finns ett betydande antal barn som passerar
          gränsen till ett europeiskt land utan att kontakta myndigheterna.
          Enligt Rädda Barnens beräkningar kan så mycket som 100 000 ensamma
          barn vistas inom EU. Detta ligger långt under ländernas officiella
          uppgifter. Det finns därmed skäl att befara att flera länder har
          mycket svag kontroll över utvecklingen.
        </p>
        <p xml:id="i-H36bYpwc3daNetQphqiCfx">
          Orsaken till att alltfler barn, och även vuxna, undviker myndighetskontakter
          torde vara misstron mot den förda flyktingpolitiken i EU. Man
          upplever en hårdnande praxis och att många av de åtgärder som
          vidtas inte beaktar barnens bästa. Det finns en ökad risk att
          dessa barn, som vistas utanför det etablerade samhället, blir
          Europas gatubarn. Barn som berövas möjligheten till den naturliga
          och trygga utveckling som de tillerkänns exempelvis genom FN:s
          barnkonvention.
        </p>
        <p xml:id="i-MTbbJi2D2bKhC6drppAPbq">
          Under 2003 sökte 561 ensamkommande barn asyl i Sverige. Enligt
          Migrationsverket beviljades knappt hälften av dessa uppehållstillstånd.
          Den övervägande delen av humanitära skäl. Trots olika ansatser
          till att lösa frågorna om ansvar för och hantering av de ensamkommande
          flyktingbarnens situation är frågan enligt uppgift fortfarande
          under beredning på Regeringskansliet.
        </p>
        <p xml:id="i-AFqu1kip4Ddeux59EWG6Ek">
          Mina frågor till statsrådet blir därmed:
        </p>
        <p xml:id="i-ScQEeWSfQZMCmH2AhqgZAj">
          Har statsrådet verkat för att uppmärksamma andra regeringar på
          den katastrofala situationen för de ensamkommande barnen i Europa?
        </p>
        <p xml:id="i-wJVC2EyHqn9CrGgs2C6xa">
          Finns det enligt statsrådets bedömning anledning att befara ett
          "mörkertal" även i Sverige vad gäller ensamkommande flyktingbarn?
        </p>
        <p xml:id="i-X3Jhs9ptUehYDzVH6227F2">
          Kommer statsrådet att verka för ett förslag till riksdagen om
          ansvar för och hantering av de ensamkommande barnen till Sverige,
          och när kommer i så fall förslaget?
        </p>
      </div>
    </body>
  </text>
</TEI>
