<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0305">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0305</head>
        <author who="i-J74sVAjCTSxzD8rbnxRRA">Åsa Torstensson</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>utbyggnad av 3 G</topic>
        <docDate when="2004-02-17">den 17 februari</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GR10305</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:305 av Åsa Torstensson (c) till statsrådet
          Ulrica Messing om utbyggnad av 3 G
        </IPQ_title>
      </div>
      <div type="IPQuestionBody">
        <p xml:id="i-27AaxZ4z1Xqyy28SAjn1eL">
          Enligt uppgifter (Dagens Nyheter den 16 februari 2004) visar
          statistik från PTS att två tredjedelar av alla 3 G-master som
          beviljats bygglov fortfarande inte har byggts. Branschens ständiga
          hänvisningar till problem med bygglov, samt starka lokala opinioner
          mot mastutbyggnaden, visar sig vara en ogiltig anledning till
          att hela landet inte kan ta del av den nya tekniken.
        </p>
        <p xml:id="i-D3QhE6iQz4ea2h54y2PMY9">
          Den försenade nätutbyggnaden drabbar framför allt de delar av
          landet som redan i dag är eftersatta vad gäller övrig infrastruktur,
          till exempel vägar och bredband. Den regionala klyvningen vad
          gäller förutsättningar för tillväxt riskerar därmed att förstärkas.
        </p>
        <p xml:id="i-DjCGzufjHwT88N8fQLF7MG">
          Centerpartiet är starkt kritiskt till att vissa delar av landet
          får bidrag i stället för att få en chans att bidra till den nationella
          tillväxten. Regional utveckling kräver likvärdiga förutsättningar,
          inte permanenta allmosor. Vi tror därför att det är långsiktigt
          ekonomiskt riktigt att fullfölja nätutbyggnaden, både för näringsliv
          och för statskassan.
        </p>
        <p xml:id="i-5q9Agxzvx5DYj2DzEJNubp">
          För att företag ska kunna etableras och verka i hela landet kommer
          det att krävas tillgång till ny infrastruktur och teknik som 3
          G. UMTS, eller 3 G som det kallas dagligdags, innebär väsentligt
          ökad bandbredd för mobil överföring av data. PTS karakteriserar
          därför 3 G som 'mobilt bredband' via vilket man förutom ljud och
          text även kan skicka och ta emot grafik och rörliga bilder samt
          använda andra avancerade tjänster, exempelvis sådana som är baserade
          på användarens position.
        </p>
        <p xml:id="i-DA4jqdnwcUWvPZ5ySkczJx">
          3 G var inledningsvis en kritiserad teknik, dess användningsområde
          och nytta ifrågasattes. Nu väntas emellertid de professionella
          användarna få en omedelbar nytta av 3 G. Ericsson lanserar sin
          3 G-telefon om en månad, Siemens och Samsung är också på gång
          medan Motorola och Nokia redan har telefoner ute på marknaden.
          Operatörernas påtalade brist på telefoner är därför inte heller
          trovärdig som anledning till försenad nätutbyggnad.
        </p>
        <p xml:id="i-9C6pnesuBh1UaQDVYy684o">
          Därför vill jag fråga statsrådet Messing:
        </p>
        <p xml:id="i-RHhizCrYkJnCVtLk5N5qwN">
          1. Vad avser statsrådet att göra för att tillse likvärdiga konkurrensvillkor
          för företag i hela landet vad gäller tillgång till modern informations-
          och kommunikationsteknik?
        </p>
        <p xml:id="i-7EajhJFFbpFgwaoXA8orR2">
          2. Vad avser statsrådet att göra för att tillse att operatörerna
          lever upp till ingångna avtal vad gäller täckning för 99,98 %
          av befolkningen?
        </p>
      </div>
    </body>
  </text>
</TEI>
