<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0152">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0152</head>
        <author who="i-AyN7HRP1y38PeQoLunJifb">Jörgen Johansson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>polisens användande av vapen</topic>
        <docDate when="2003-11-25">den 25 november</docDate>
        <status when="2003-12-12" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10152</external_id>
        <debate>
          <turn when="2003-12-12 11:22:25" duration="151">Thomas Bodström (S)</turn>
          <turn when="2003-12-12 11:24:52" duration="290">Jörgen Johansson (C)</turn>
          <turn when="2003-12-12 11:29:39" duration="156">Beatrice Ask (M)</turn>
          <turn when="2003-12-12 11:32:12" duration="154">Thomas Bodström (S)</turn>
          <turn when="2003-12-12 11:34:42" duration="173">Jörgen Johansson (C)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:152 av Jörgen Johansson (c) till justitieminister
          Thomas Bodström om polisens användande av vapen
        </IPQ_title>
      </div>
      <div type="IPQuestionBody">
        <p xml:id="i-2CwMsZ9nUEproNo299ASZL">
          Polisen har under senare tid utrustats med en ny typ av ammunition
          till sina tjänstevapen. Ett av skälen med ammunitionsbytet har
          uppenbarligen varit att kulan ska stanna upp i kroppen på den
          träffade individen och därmed inte utgöra något hot för bakomvarande
          personer i till exempel en folksamling. Valet av kula och synen
          på att skjuta då inte målet är tydligt avskilt från andra kan
          diskuteras.
        </p>
        <p xml:id="i-M5B3e7UjnZE6VHq8HwBS1D">
          Den aktuella patronen, en så kallad Speer Gold Dot med hålspetskula,
          expanderar när den träffar sitt mål. Tekniskt innebär det att
          kulan är en hålspetskula med sex brottanvisningar vilket innebär
          att den svampar upp sig när den nått sitt mål. Det innebär att
          kulan expanderar från 9 mm till närmare 36 mm och därmed får en
          uppstoppande effekt i människokroppen. Följden av detta blir omfattande
          skador på den träffade individen. Skulle kulan dessutom träffa
          till exempel ett revben blir skadeeffekten mångdubbelt värre.
          Valet av kula har alltså, vid sidan av den uppstoppande effekten,
          en direkt dödande effekt.
        </p>
        <p xml:id="i-EyVS3VdMiU7JtikBTuDAZA">
          Effekten i människokroppen av den nya ammunitionen är alltså
          förödande. Med fog kan man fråga sig om användandet av den här
          sortens ammunition innebär att polisen använder mer våld än vad
          som krävs när den enskilde polismannen nödgas använda sitt vapen.
          Man kan även ifrågasätta vilken känsla den enskilde polismannen
          har när en individ stoppats med till exempel ett skott i låret
          som med den nya ammunitionen uppenbart kan innebära en dödlig
          utgång i stället för att innebära en operation och kortare tids
          konvalescens.
        </p>
        <p xml:id="i-abjrGWmQhpbcxm1n4PBXL">
          Enligt folkrätten finns ett femtiotal olika dokument, daterade
          från den 16 april 1856 till den 25 maj 1993, som beskriver förhållningssätt
          i samband med krig. En av dessa konventioner är nummer 5 från
          den 29 juli 1899, den så kallade Haagdeklarationen, med ikraftträdandedatum
          den 4 september år 1900, vilken förbjuder användande av kulor
          som utvidgar sig (expanderar) eller tillplattas i människokroppen.
          Konventionen ratificerades i Sverige samma dag, 1900:76. Frågan
          är om inte denna typ av "humanitet" också bör gälla i fredstid
          och tillämpas av svensk polis.
        </p>
        <p xml:id="i-EGYhod58eADcdcK1Zod15Z">
          Användande av vapen ska ses som en extraordinär åtgärd inom polisens
          verksamhet. Målet, när vapen ändock används, är att hindra eller
          skada för att skydda annat liv, inte att döda. Ett eventuellt
          dödsfall är att se som en olyckshändelse i dessa sammanhang. Införandet
          av den nya ammunitionen gör dock att effekten att döda blir mer
          framträdande. Det är alltså ett steg tillbaka utifrån ett humanistiskt
          synsätt.
        </p>
        <p xml:id="i-MJEgKeacz4Fds1nJMDx5sb">
          Mina frågor till justitieministern är:
        </p>
        <p xml:id="i-29E1Pd7HQV2vEAbGREcQV2">
          1. Har justitieministern gjort bedömningen att det är förenligt
          med en humanistisk grundsyn att inom den polisiära verksamheten
          använda en ammunition som tillfogar offret den skada som användandet
          av dumdumkulor gör?
        </p>
        <p xml:id="i-CyMCos22NuxqHnz7tj4sjy">
          2. Har justitieministern gjort bedömningen att införandet av
          den nya ammunitionen underlättar bedömningen av vad som är lämplig
          nivå på våld i samband med polisiära ingripanden?
        </p>
        <p xml:id="i-7kLrZ7ZjXv2UqTk5pcQVeM">
          3. Vad avser justitieministern att göra för att tilltron till
          svensk polis stärks vid vapenanvändande i extraordinära situationer?
        </p>
      </div>
    </body>
  </text>
</TEI>
