<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0524">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0524</head>
        <author who="i-D6hrZCxPVTQxPgXvGFfuJ7">Ulf Sjösten</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>förmögenhetsskatten</topic>
        <docDate when="2004-05-19">den 19 maj</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GR10524</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:524 av Ulf Sjösten (m) till finansminister
          Bosse Ringholm om förmögenhetsskatten
        </IPQ_title>
      </div>
      <div type="IPQuestionBody">
        <p xml:id="i-LCTm6DsjvoyCgLEB1NrAEt">
          Förmögenhetsskattens vara eller inte vara har varit i politikens
          fokus under våren. Det råder i dag en relativt bred enighet om
          förmögenhetsskattens skadliga effekter för god utveckling och
          tillväxt i Sverige och vikten av att ta bort den orättvisa och
          lotteribetonade skatten.
        </p>
        <p xml:id="i-YZ6YBrQNjJeDM7Veg56EMa">
          Skiftande signaler med stor spännvidd har skapat många frågetecken
          kring regeringens inställning till förmögenhetsskattens fortsatta
          existensberättigande.
        </p>
        <p xml:id="i-GzPNG6fVnyGzRdRerAzbQ">
          I tidigare interpellationsdebatter har finansministern bland
          annat hänvisat till pågående förhandlingar med regeringens stödpartier.
          Man kan ju kanske förstå att förhandlingar sker och att saker
          och ting utreds men den här skatten är farlig och tar betydligt
          mer än den ger. Få förstår i dag varför den överhuvudtaget kom
          till.
        </p>
        <p xml:id="i-2esnavSeqEm34hCggZ35nk">
          Förmögenhetsskatt tas ut med 1,5 % på nettoförmögenheter som
          överstiger ett fribelopp.
        </p>
        <p xml:id="i-L1ecU8C3Da5QiUSftGFp4f">
          En sammanställning som riksdagens utredningtjänst (RUT) har gjort
          av hushållens förmögenhetssammansättning visar att "egna hem"
          är den enskilt största komponenten med ca 39 % av förmögenhetsmassan.
          Därefter kommer aktier och aktiefonder vars värde motsvarar ca
          17 % av de samlade tillgångarna.
        </p>
        <p xml:id="i-QpfGEFmTVaj2wh6Ad7QYwJ">
          Statistiken visar att sammansättningen av tillgångar och skulder
          för de hushåll vars förmögenhet beskattas till 26 % består av
          småhus för permanentboende, 5 % fritidshus, 28 % bankmedel, 36
          % aktier medan övriga tillgångar utgör 15 %.
        </p>
        <p xml:id="i-DSW4rFnQZTci1PgXEaysf3">
          Andelen småhus minskar ju större hushållets beskattningsbara
          förmögenhet är, medan det motsatta gäller för tillgångsslagen
          aktier och övriga tillgångar.
        </p>
        <p xml:id="i-Nv36W3kYkP1VppzKyaEmQc">
          Sammanställningen visar att förmögenhetsskatten till betydande
          del tas ut på det egna boendet och att människor med begränsade
          förmögenheter i högre utsträckning betalar förmögenhetsskatt på
          småhus för permanentboende.
        </p>
        <p xml:id="i-Xqjn4HrPmeAxrJ5prEvQ7H">
          Mot denna bakgrund vill jag ställa följande fråga:
        </p>
        <p xml:id="i-VSGEpF4Z8QYPerPPhuwfAi">
          Vilka åtgärder avser finansministern att vidta för att lätta
          den ekonomiska börda som förmögenhetsskatten innebär för många
          egnahemsägare i Sverige?
        </p>
      </div>
    </body>
  </text>
</TEI>
