<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0326">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0326</head>
        <author who="i-Vuf2iovr2aWWgDThaeqMPN">Ewa Björling</author>
        <recipient who="i-5rDWSiUBTXy1skSJScN6u3">Carin Jämtin</recipient>
        <topic>svenskt bistånd</topic>
        <docDate when="2004-03-03">den 3 mars</docDate>
        <status when="unknown" byWhom="Carin Jämtin" byWhomId="i-5rDWSiUBTXy1skSJScN6u3" status="answered">besvarad</status>
        <external_id source="rdwebb">GR10326</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:326 av Ewa Björling (m) till statsrådet
          Carin Jämtin om svenskt bistånd
        </IPQ_title>
      </div>
      <div type="IPQuestionBody">
        <p xml:id="i-4QLi9FnkYUhLF1xghz749H">
          Den senaste tiden har det framkommit att Sida sedan flera år
          tillbaka har givit hemliga miljonbidrag till en palestinsk propagandacentral
          vid namn The Palestinian Negotiation Support Unit (NSU). NSU ligger
          under Palestinian Liberation Organisation (PLO), men verkar i
          dag främst som en förlängd arm till de palestinska myndigheterna
          med syfte att propagera för palestinska intressen.
        </p>
        <p xml:id="i-VaZWx88h1WLF6BtcgAfkNk">
          Mycket kritik har under flera år riktats från olika håll mot
          de palestinska myndigheterna och deras sätt att leda, administrera
          och använda biståndsresurser. Såväl från palestinskt håll som
          från internationella organisationer som IMF, EU:s granskningsorgan
          OLAF och Amnesty International har kritik förts fram gällande
          bristen på insyn och öppenhet i organisationen, korruption och
          maktmissbruk.
        </p>
        <p xml:id="i-Md2Aai6cRGJWU1M9cqPLks">
          Trots återkommande stark oro från flera etablerade internationella
          organisationer samt tidigare och pågående utredningar från exempelvis
          IMF, OLAF och franska myndigheter där de palestinska myndigheterna
          misstänks eller bevisligen har förskingrat biståndsmedel i terrorsyfte
          eller för privat bruk, har man från svenskt håll inte upphört
          med stödet.
        </p>
        <p xml:id="i-WmKVAdXWZXNWYkjKBCabxY">
          Sverige har dessutom i all hemlighet givit mångmiljonbelopp till
          NSU trots att denna enhet, sedan fredsförhandlingarna mellan Israel
          och Palestina bröt samman, har utvecklats från att ge juridiskt
          och administrativt stöd till de palestinska fredsförhandlarna
          till att i dag vara en propagandacentral.
        </p>
        <p xml:id="i-WoUa3aYNRyQbqzx8Atk9ij">
          Jag vill därför ställa följande frågor till statsrådet Carin
          Jämtin:
        </p>
        <p xml:id="i-KYtXZ8EtoBqZzmY8Wkx2ks">
          Har statsrådet Jämtin gjort bedömningen att det är rätt att Sverige
          lämnar bistånd till NSU i en pågående internationell konflikt?
        </p>
        <p xml:id="i-9VEUZc1hunAQEyQBFiHPKh">
          Vilken bedömning gör statsrådet av att Sverige fortsatt att stödja
          en verksamhet där det finns tydliga risker för att resurserna
          används i syfte att motarbeta det som den svenska regeringen säger
          sig stå för: en demokratisk utveckling, respekt för rättssamhället
          och mänskliga rättigheter?
        </p>
        <p xml:id="i-Tptufmi8NfGn4hNSxBbATc">
          Vilka åtgärder avser statsrådet att vidta för att utföra en extern
          utvärdering av stödet till NSU?
        </p>
        <p xml:id="i-5i4nMk63w1NjJBaAStNUgp">
          Vilka åtgärder avser statsrådet att vidta för att svenska skattebetalares
          pengar inte ska gå till bistånd av detta slag i framtiden?
        </p>
      </div>
    </body>
  </text>
</TEI>
