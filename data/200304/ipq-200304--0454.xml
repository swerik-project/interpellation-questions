<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0454">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0454</head>
        <author who="i-KnfRfemwD98TyCA1A8KCeX">Peter Pedersen</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>regler vid nedläggning av företag eller företagsenhet</topic>
        <docDate when="2004-04-27">den 27 april</docDate>
        <status when="2004-05-19" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GR10454</external_id>
        <debate>
          <turn when="2004-05-19 12:44:37" duration="298">Leif Pagrotsky (S)</turn>
          <turn when="2004-05-19 12:49:32" duration="264">Peter Pedersen (V)</turn>
          <turn when="2004-05-19 12:53:46" duration="254">Leif Pagrotsky (S)</turn>
          <turn when="2004-05-19 12:57:49" duration="258">Peter Pedersen (V)</turn>
          <turn when="2004-05-19 13:02:04" duration="226">Leif Pagrotsky (S)</turn>
          <turn when="2004-05-19 13:05:42" duration="141">Peter Pedersen (V)</turn>
          <turn when="2004-05-19 13:07:53" duration="155">Leif Pagrotsky (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:454 av Peter Pedersen (v) till näringsminister
          Leif Pagrotsky om regler vid nedläggning av företag eller företagsenhet
        </IPQ_title>
      </div>
      <div type="IPQuestionBody">
        <p xml:id="i-CGR1teqwGJ3EJPXyrBvjS6">
          Vid ett flertal tillfällen har frågan om nedläggning eller flytt
          av lönsamma företag och företagsenheter samt behovet och möjligheten
          till eventuella motåtgärder mot detta diskuterats i Sveriges riksdag.
          Näringsutskottet har behandlat och avvisat motioner i frågan från
          Vänsterpartiet, men har förhållandevis positiva skrivningar när
          det gäller möjligheten för anställdas och företagsledningars möjlighet
          att ta över vinstgivande företag eller företagsenheter, som hotas
          av nedläggning.
        </p>
        <p xml:id="i-6Evp1vYXz2myLbynsVdkoe">
          I motion 2002/03:N330 av Peter Pedersen (v) yrkas:
        </p>
        <p xml:id="i-9wWErhEKgrUNqZ4aKSwamR">
          1. Riksdagen begär att regeringen lägger fram förslag till nya
          lagar eller revidering av befintliga lagar för att tydliggöra
          regelverket vid nedläggning av företag eller företagsenhet.
        </p>
        <p xml:id="i-AC5v9Fnr7rbAajUoNwQ5xd">
          2. Riksdagen begär att regeringen låter utreda frågan om en lagstiftning
          som ökar de anställdas förutsättningar att förvärva ett företag
          eller en enhet som ska läggas ned, och därvid också föreslå åtgärder
          som gör ett sådant övertagande praktiskt möjligt.
        </p>
        <p xml:id="i-RHTZ7Ehoifyh3x283E9Vu4">
          Regeringens samarbetspartier v och mp reserverade sig i betänkandet
          2002/03:NU7 till förmån för dessa förslag. De borgerliga partierna
          avvisade dock föga oväntat alla sådana förslag med hänvisning
          till att det skulle leda till betydande intrång i äganderätten.
          Majoritetstexten, i detta fall s, lyder med hänvisning till tidigare
          ställningstaganden: "Vidare har utskottet framhållit att möjligheten
          bör ökas för dem som arbetar i ett företag, arbetare, tjänstemän
          och företagsledning, att ta över ägandet om företaget skall säljas.
          Utskottet står fast vid denna uppfattning och förutsätter att
          regeringen fortlöpande prövar om kompletterande åtgärder erfordras
          för att främja sådant övertagande."
        </p>
        <p xml:id="i-NJRuYjxVZWDLDZ65QDxZ27">
          I betänkandet 2003/04:NU10 avslås motion 2003/04:N292 av Peter
          Pedersen (v), som yrkar:
        </p>
        <p xml:id="i-45dpSNufRhJuao396v5mEW">
          1. Riksdagen begär att regeringen lägger fram förslag till ändring
          i lagstiftningen i syfte att stärka de anställdas rätt vid nedläggning
          av företag eller företagsenhet.
        </p>
        <p xml:id="i-HZZuDzAMYYgVZRqBzQhoVi">
          2. Riksdagen begär att regeringen lägger fram förslag till ändring
          i lagstiftningen i syfte att ge de anställda ökade möjligheter
          att förvärva ett företag eller en företagsenhet som hotas av nedläggning.
        </p>
        <p xml:id="i-3NAPYL3ykNos5SUWJ7TUZE">
          3. Riksdagen begär att regeringen i övrigt föreslår åtgärder
          som gör sådana övertaganden möjliga, till exempel statliga lånegarantier,
          indirekt eller direkt statligt medägande, uppbyggnad av lokala
          och regionala fonder och så vidare.
        </p>
        <p xml:id="i-7L1m9FxkHbh3BhVftwTTyD">
          Även i detta betänkande har regeringens samarbetspartier v och
          mp reserverat sig till förmån för dessa förslag. De borgerliga
          partierna skriver i en reservation att "den enskildes äganderätt
          skall värnas mot alla former av socialistiskt inspirerade ingrepp."
          De ger tydligt uttryck för uppfattningen att den som äger ett
          företag har och ska ha all rätt att göra vad som så önskas med
          företaget oavsett om det ger vinst eller går med förlust, det
          vill säga flytta eller lägga ned företaget, utan hänsyn till de
          anställda, de orter och de regioner som drabbas.
        </p>
        <p xml:id="i-XJmSJ4YR2d6XWCyKwbi72n">
          Majoritetstexten i betänkandet, det vill säga s, skriver bland
          annat följande: "Samtidigt förutsatte utskottet att regeringen
          fortlöpande prövar om kompletterande åtgärder erfordras för att
          främja sådant övertagande."
        </p>
        <p xml:id="i-VFskLizrWTEosJwEXfjFmJ">
          Vidare: "I den samarbetsuppgörelse som finns mellan regeringen,
          Vänsterpartiet och Miljöpartiet, (det s.k. 121-punktsprogrammet)
          finns angivet att det skall tillsättas en utredning med uppgift
          att ta fram förslag till hur stora företag skall ta ett större
          socialt ansvar i samband med strukturomvandling och nedläggningsbeslut.
        </p>
        <p xml:id="i-JasBG5bMGsM3sykvurRKgn">
          Vidare skall utredningen utarbeta förslag på hur anställdas övertagande
          av hotad produktion skall underlättas. Enligt uppgifter från Näringsdepartementet
          finns det ännu inga närmare direktiv för utredningsarbetet och
          heller ingen plan för när arbetet skall genomföras."
        </p>
        <p xml:id="i-WffT83V9rhn1gsXP4QHS5b">
          Under Utskottets ställningstagande står bland annat följande
          att läsa: "utskottet anser att möjligheterna bör ökas för dem
          som arbetar i ett företag att ta över ägandet i den händelse företaget
          skall säljas." När det gäller uppgörelsen i frågan i det så kallade
          121-punktsprogrammet skrivs: "Det får enligt utskottet förutsättas
          att uppgörelsen följs, vilket innebär att ett uttalande från riksdagen
          i enlighet med vad som anförs i motionerna kan anses obehövligt."
        </p>
        <p xml:id="i-XtbzieVvoQDt8CvGEw9NEj">
          En rad orter i landet förknippas nu med företag som lagt ned
          eller avser att lägga ned eller flytta lönsam produktion utomlands,
          till exempel Bengtsfors, Gislaved, Degerfors och nu senast Kalmar
          och Västervik. Näringsutskottet uttalar tydligt en inriktning
          och förhoppning om att regeringen avser att lägga fram förslag
          som stärker till exempel de anställdas möjlighet att ta över företag
          som ska säljas.
        </p>
        <p xml:id="i-Hm4RNGtf5hQmg2zwagi7XS">
          Problemet är dock att det oftare handlar om att företag köper
          andra företag för att öka den egna marknadsandelen för att efter
          ett tag lägga ned en enhet även om den går med vinst. Syftet med
          sådana uppköp synes vara att begränsa konkurrensen inom en viss
          bransch och därför går företaget inte med på att någon annan intressent,
          inte heller de anställda eller företagsledningen, får köpa det
          nedläggningshotade företaget eller enheten.
        </p>
        <p xml:id="i-GTyKxgDNB7WShzZkyiwg4t">
          I fallet Degerfors tog företaget Avesta Polarit för några år
          sedan det mycket omdiskuterade och kritiserade beslutet att lägga
          ned det vinstgivande stålverket. I ett måldokument från den 26
          februari 2002 avseende omställningsarbetet i Degerfors kommun
          mellan Avesta Polarit, Degerfors kommun, Länsstyrelsen i Örebro
          län och Nutek sägs bland annat följande:
        </p>
        <p xml:id="i-YGUhWAJDSnSqqGyBgwQV9b">
          "Ersättningsverksamhet inom Avesta Polarit:s industriområde.
          Etableringen av ny affärsverksamhet, med hjälp av utrustning inom
          Degerfors Stainless, är Avesta Polarit positivt till, förutsatt
          att verksamheten ej konkurrerar med Avesta Polarit:s affärsidé.
          Verksamheten måste självklart ha en långsiktig bärkraft, vilken
          kommer att prövas från fall till fall."
        </p>
        <p xml:id="i-LDZTQqAisNdyoDAwMTAYDG">
          Industrialisten Carl Bennet gjorde efter detta ett försök att
          få i gång produktion vid enheten men detta avvisades. Stålverket
          lades sedan i "malpåse". I slutet av mars 2004 meddelade emellertid
          företaget Outokumpu, som numera äger enheten i Degerfors, att
          malpåsbeslutet upphävs och enligt tidningsuppgifter avser företaget
          att sälja ut utrustningen och riva byggnaderna. Företaget hänvisar
          till tillräcklig kapacitet vid andra enheter, men nämner inte
          kvalitetsproblemen vad gäller de stålämnen som kommer från Sheffield.
        </p>
        <p xml:id="i-eVXoPCRsrJz6tFkWxAg4H">
          Näringsminister Leif Pagrotsky har diskuterat dessa frågor vid
          en rad tillfällen men lämnar aldrig några tydliga besked, utan
          visar snarare vankelmod vad gäller möjligheter att vidta motåtgärder
          och motstånd till förslag att stärka de anställdas och företagsledningens
          rätt vid nedläggning av lönsamma företag eller enheter. Den 23
          december 2002 skrev Pagrotsky bland annat följande i en debattartikel
          i Karlskoga-Kuriren: "Min bestämda ståndpunkt om Degerfors Stainless
          är att nedläggningar alltid bör grunda sig på rent marknadsmässiga
          skäl. Om t.ex. utländska ägare tar andra hänsyn än rent ekonomiska
          och att produktionen i Sverige läggs ned av andra skäl, handlar
          det om kapitalförstöring, att den ekonomiska rationaliteten sätts
          ur spel och att människor utsätts för onödigt lidande."
        </p>
        <p xml:id="i-UGBEbewn8BoRUxieFnirjV">
          Ja, men det är ju det senare som sker på en rad orter runtom
          i landet. Det krävs nu handling, inte tomma löften eller vankelmod.
          I en interpellationsdebatt den 26 mars i år med anledning av Electroluxkoncernens
          planer på att flytta produktionen från Västervik till Ungern är
          näringsminister Pagrotskys brist på handlingskraft och brist på
          politisk vilja uppenbar.
        </p>
        <p xml:id="i-QHfA5iJsQMrL7nhABoJQb4">
          Pagrotsky säjer till exempel: "En fråga som vi har varit inne
          på i flera sammanhang är att hitta nya metoder för att möta situationer
          där internationella företag flyttar produktionen till andra länder.
          Degerfors nämndes som exempel. Även jag har funderat mycket på
          detta. Jag tycker att det är en viktig och relevant fråga. Vi
          ser exempel där fungerande, ofta lönsamma, tekniskt välutvecklade
          fabriker med bra inskolad arbetskraft försvinner eller krymper
          med argument som är svåra att bli övertygad av.
        </p>
        <p xml:id="i-RqG6VSNYwXdxkF4WQMDPgo">
          Jag tycker själv att Degerfors är det tydligaste exemplet på
          detta. Där fanns andra aktörer som ville ta över, men i företaget
          var man kanske rädd för att få en konkurrent på halsen eller tyckte
          av annat skäl inte att det låg i deras intresse. Här har vi inte
          mycket att sätta emot. Ibland beklagar man det, men jag ser inte
          riktigt hur alternativet skulle se ut. Jag tvekar inför krav att
          jag som näringsminister ska gå in och ta över den typen av affärsmässiga
          beslut från investerare eller olika aktörer på den privata marknaden.
          Men dagens ordning känns inte heller riktigt trygg och inte riktigt
          säker." Kan bristen på handlingskraft och ett uttalat vankelmod
          bli tydligare? Var finns förslagen till översyn och åtgärder enligt
          det så kallade 121-punktsprogrammet mellan s, v och mp och var
          finns de överväganden om åtgärder som s-ledamöterna i näringsutskottet
          hyser sådana förhoppningar till?
        </p>
        <p xml:id="i-6mMLdLBTt1B8WmkM7hTZ8x">
          Jag vill fråga näringsministern:
        </p>
        <p xml:id="i-FwgKhVFjYm6HMoA5QKprw9">
          1. Avser näringsministern att under denna mandatperiod ge direktiv
          och tidsplan för en utredning som, enligt det så kallade 121-punktsprogrammet,
          ska ta fram förslag till hur stora företag ska ta ett större ansvar
          i samband med strukturomvandling och nedläggningsbeslut samt utarbeta
          förslag på hur anställdas övertagande av hotad produktion ska
          underlättas?
        </p>
        <p xml:id="i-7wJCrEEQiwLmy2oGMLkiFK">
          2. Är näringsministern beredd att tillsammans med Länsstyrelsen
          i Örebro län, Degerfors kommun och Nutek söka förmå ägarna till
          Outokumpu att leva upp till den gemensamt ingångna målsättningen
          att ge annan intressent möjlighet att förvärva stålverket i Degerfors
          och därmed förhindra att utrustning säljs och byggnader rivs?
        </p>
        <p xml:id="i-BHem7zpY3xauMV1F7mFxY">
          3. Är näringsministern beredd att skapa förutsättningar för att
          genom till exempel AP-fonderna, statliga lånegarantier, statligt
          medägande, lokala och regionala fonder möjliggöra finansiella
          åtaganden när det gäller att säkerställa vinstgivande produktion
          i landet?
        </p>
      </div>
    </body>
  </text>
</TEI>
