<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0066">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0066</head>
        <author who="i-VGuxFg9SBivesgRyVWVWkd">Kerstin-Maria Stalin</author>
        <recipient who="i-LdbVtbdPx3MQxR6GEgCqax">Berit Andnor</recipient>
        <topic>barnkonventionen och myndigheter</topic>
        <docDate when="2003-10-31">den 31 oktober</docDate>
        <status when="unknown" byWhom="Berit Andnor" byWhomId="i-LdbVtbdPx3MQxR6GEgCqax" status="answered">besvarad</status>
        <external_id source="rdwebb">GR1066</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:66 av Kerstin-Maria Stalin (mp) till statsrådet
          Berit Andnor om barnkonventionen och myndigheter
        </IPQ_title>
      </div>
      <div type="IPQuestionBody">
        <p xml:id="i-CkcBc59FD8xp1R95CWQCdP">
          I mars 1999 fattades det beslut om en nationell strategi för
          att förverkliga FN:s konvention om barnets rättigheter. Utgångspunkt
          för strategin var att barnkonventionens anda och intentioner skulle
          beaktas i allt beslutsfattande som rör barn i kommuner, landsting,
          regioner samt statliga myndigheter. Genom ett treårigt uppdrag
          fick Barnombudsmannen (BO) en nyckelroll i detta arbete. Nu har
          rapporten angående dessa pilotfall kommit och det är dags att
          gå vidare.
        </p>
        <p xml:id="i-89WGMD9hmuZ2hAjYvv7u6h">
          Uppdraget innebar att BO i samarbete med Ekonomistyrningsverket
          (ESV) utredde hur konsekvensanalyser kan göras av statliga beslut
          som rör barn också påverkar barn.
        </p>
        <p xml:id="i-EK7gjTMn2xAZJupEUExMXe">
          I rapporten kan man läsa att det i regeringsuppdraget uttrycktes
          i två punkter:
        </p>
        <p xml:id="i-TtNjQyWJkrFq51eCEPUf1Q">
          I arbetet fanns nio pilotmyndigheter bland annat Vägverket, Migrationsverket,
          Socialstyrelsen, Länsstyrelsen i Skåne med flera.
        </p>
        <p xml:id="i-7PPgR7qca5kT3VA5iGEhY1">
          BO har utifrån detta pilotarbete utvecklat en modell för vad
          en konsekvensanalys bör innehålla och hur man kan gå tillväga.
          Modellen har tagits fram med utgångspunkt i Ekonomistyrningsverkets
          (ESV) rapport, "Barnperspektiv vid statliga beslut", och RRV:s
          föreskrifter om konsekvensutredningar. Ett sätt att leva upp till
          det som står i barnkonventionen är att föra in ett systematiskt
          barnperspektiv i allt beslutsfattande och tillsynsarbete. Det
          innebär att göra barnkonsekvensanalyser, det vill säga förhandsprövningar
          av vilka konsekvenser ett tänkt beslut kan komma att få för barn
          och unga.
        </p>
        <p xml:id="i-TYCJhBMxfYKxmafmzF7zdL">
          Att arbeta med ett fåtal pilotmyndigheter var därför rätt tänkt
          under förutsättning att pilotmyndigheterna blir föredömen (goda
          exempel som manar till efterföljd) för andra myndigheter. I det
          framtida arbetet med att implementera barnkonsekvensanalyser ser
          BO att myndigheterna är i behov av återkommande stödinsatser från
          BO.
        </p>
        <p xml:id="i-VPasFTDyZfSVcVyRkXgCz2">
          1998 gjordes i samarbete med SCB en enkät till samtliga 70 statliga
          myndigheter, 56 av dem anser att barnkonventionen har relevans
          för deras uppgifter. Då kunde man konstatera att ingen myndighet
          ännu har systematiserat sitt arbete inför beslut som rör barn.
          Vid två myndigheter, Vägverket och Socialstyrelsen, pågår projekt
          för att utveckla arbetet med barnkonsekvensanalyser i praktiken.
        </p>
        <p xml:id="i-JeryEmJaAPw4u715w5GBMG">
          Oavsett uppgift och verksamhet har statliga myndigheter en framträdande
          roll i arbetet med att realisera barns och ungas rätt att komma
          till tals i frågor som rör dem. Självklart är det viktigt att
          barn och unga får ett reellt inflytande. Barnkonventionen utgör
          vår tids samhälleliga barnperspektiv och ger en grundläggande
          vägledning i arbetet med och för barn och unga.
        </p>
        <p xml:id="i-H8gzKa4QjyvtPFKgmoW9mH">
          Nu när detta pilotuppdrag är avslutat med ett mycket gott resultat
          som presenteras i rapporten Att förverkliga Barnkonventionen,
          slutrapport från ett treårigt uppdrag, måste arbetet gå vidare
          så att övriga statliga myndigheter också får hjälp, stöd och verktyg
          att ta in barnkonsekvensanalyser i sina verksamheter. Vi menar
          att detta arbete måste börja nu och att BO och myndigheterna också
          får det stöd och de resurser som de behöver för att lyckas i sitt
          arbete. Några framgångsfaktorer som lyfts upp i rapporten är:
        </p>
        <p xml:id="i-SVZZmggkNq2ZFYJHcLMRmW">
          Engagemang @ det är nödvändigt att ha ledningens stöd och engagemang
          för att lyckas med att integrera ett nytt perspektiv.
        </p>
        <p xml:id="i-4NJDADui5qMdU7UZLX7grD">
          Utbildning @ viktigt att utbilda all personal inom myndigheten
          så att alla medarbetare vet vad det kan innebära att beakta saker
          och ting ur ett barnperspektiv.
        </p>
        <p xml:id="i-EmuepvrCeXHn52qm1Jmoih">
          Detta kommer att kosta arbetstid och pengar. Kommer det att prioriteras
          i det framtida budgetarbetet för de statliga myndigheterna?
        </p>
        <p xml:id="i-59e2B4hUUjSe3FKKE4aZnu">
          Miljöpartiet ser detta som en mycket viktig fråga för att lyfta
          fram barnperspektivet i ljuset på riktigt och därmed skapa ett
          barnvänligt samhälle som utgår från barnens behov. Det är väldigt
          lätt att detta blir en pappersprodukt om det inte prioriteras
          i myndigheternas verksamheter.
        </p>
        <p xml:id="i-9j35GD5kPzgLpAaMZKNiqM">
          Med anledning av ovanstående vill jag fråga barnministern:
        </p>
        <p xml:id="i-HX6TbUMsVAjCcwoFJEhoJ8">
          Avser ministern att verka för att alla statliga myndigheter får
          i uppdrag att införa barnkonsekvensanalyser enligt den modell
          som utarbetats?
        </p>
        <p xml:id="i-Y6gzEWtzyAtZQTmSQXUSHR">
          Tänker ministern verka för att de statliga myndigheterna får
          de resurser och den hjälp de behöver för att implementera barnkonsekvensanalyser
          i sina verksamheter på ett kvalitativt bra sätt?
        </p>
      </div>
    </body>
  </text>
</TEI>
