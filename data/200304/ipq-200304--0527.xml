<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0527">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0527</head>
        <author who="i-8jfC3Q5rPXg5ngt6RVLGtt">Lennart Fremling</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>klimateffekterna av en avveckling av kärnkraften</topic>
        <docDate when="2004-05-19">den 19 maj</docDate>
        <status when="2004-06-01" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GR10527</external_id>
        <debate>
          <turn when="2004-06-01 15:58:47" duration="336">Lena Sommestad (S)</turn>
          <turn when="2004-06-01 16:04:13" duration="255">Lennart Fremling (Fp)</turn>
          <turn when="2004-06-01 16:08:24" duration="229">Lena Sommestad (S)</turn>
          <turn when="2004-06-01 16:12:09" duration="239">Lennart Fremling (Fp)</turn>
          <turn when="2004-06-01 16:16:04" duration="253">Lena Sommestad (S)</turn>
          <turn when="2004-06-01 16:20:13" duration="115">Lennart Fremling (Fp)</turn>
          <turn when="2004-06-01 16:21:59" duration="147">Lena Sommestad (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:527 av Lennart Fremling (fp) till miljöminister
          Lena Sommestad om klimateffekterna av en avveckling av kärnkraften
        </IPQ_title>
      </div>
      <div type="IPQuestionBody">
        <p xml:id="i-Tb7YdckVhi8DsGsB26moHT">
          Att dämpa växthuseffekten är en av mänsklighetens största utmaningar.
          Sveriges regering planerar trots det att avveckla den svenska
          kärnkraften och därmed öka utsläppen av växthusgaser. Det är en
          ansvarslös miljöpolitik. Kärnkraft är bättre för miljön än gas,
          kol och olja.
        </p>
        <p xml:id="i-Mmna5a3rTovmdkM4vJaq91">
          FN:s klimatexperter varnar för de accelererande klimatförändringarna.
          Vi är nu utsatta för den snabbaste temperaturökningen på tusen
          år. De flesta forskare är överens om att dagens utsläpp av koldioxid
          bidrar till temperaturhöjningar och växthuseffekten. Kan vi då
          motverka växthuseffekten och ändå ha en hög levnadsstandard? Svaret
          är sannolikt ja, men det kräver en omläggning av politiken.
        </p>
        <p xml:id="i-F59du4FsGtJh2fccybURGM">
          I folkomröstningen år 1980 förespeglades väljarna att kärnkraften
          skulle ersättas med sol och vind. I demonstrationstågen hördes
          "Vad skall väck? Barsebäck @ vad skall in? Sol och vind!". Sedan
          1980 har dock flera avgörande faktorer förändrats. Den viktigaste
          faktorn är att kunskapen om växthuseffekten ökat. Om kärnkraften
          avvecklas i Sverige före 2025 och ersätts med gas kommer de årliga
          koldioxidutsläppen att öka med 35 miljoner ton, en ökning med
          ca 65 %. Olja och kol ger ännu större utsläpp. Det nya oljekraftverket
          i Stenungsund samt det nya gaskraftverket i Malmö beräknas tillsammans
          öka koldioxidutsläppen med nästan fyra miljoner ton per år. Detta
          motsvarar en ökning på 7@8 %.
        </p>
        <p xml:id="i-8yzfwFdXhEQonLepwp7Hn1">
          Nej till utbyggnad av kärnkraften kan innebära att våra orörda
          älvarna hotas. Det är inte ett alternativ för Folkpartiet. Om
          det krävs ytterligare el är det bättre att bygga nya kärnkraftverk
          än att bygga ut fler älvar. Kol, olja och naturgaskraftverk är
          ett sämre alternativ än kärnkraft eftersom de ger stora utsläpp
          av klimatgaser. Likaså har den tekniska utvecklingen inte på något
          avgörande sätt lett till att elproduktion i dag kan ske med sol
          eller vind i någon större skala.
        </p>
        <p xml:id="i-7DeUTytcbkQz8NYZNJQDXg">
          Sveriges riksdag har vid olika tillfällen fattat fyra beslut
          som inte går att förena:
        </p>
        <p xml:id="i-VbbvLznifPzoqpknKHq6aY">
          1. Kärnkraften ska avvecklas.
        </p>
        <p xml:id="i-DtEh84uaQqNxssp13Acbv">
          2. De orörda älvarna får inte byggas ut.
        </p>
        <p xml:id="i-EBwecYiboedmtTmVJUQx94">
          3. Koldioxidutsläppen ska begränsas.
        </p>
        <p xml:id="i-Lv7fCXrk5GZbLWeQgdExxg">
          4. Den ekonomiska tillväxten i Sverige ska öka.
        </p>
        <p xml:id="i-H1ij4NFmAvU5sydUgEUkeS">
          Säkerhetsnivån på elproduktionen i Östeuropa är låg. De ryska
          kärnkraft- och gasverken är behäftade med ett antal problem. Att
          avveckla svensk kärnkraft samtidigt som Ryssland exporterar el
          till Norden är orimligt.
        </p>
        <p xml:id="i-TtzP8FD7sfGDKq1YwV7dr9">
          Det energipolitiska vägval som Sverige står inför kan sammanfattas:
          antingen väljer vi ökade koldioxidutsläpp eller också väljer vi
          att behålla och utveckla kärnkraften. Folkpartiet väljer det sistnämnda.
          Vi anser att ett givet huvudmål för energipolitiken är att begränsa
          klimatpåverkan. Därför måste Sverige fortsätta att medverka aktivt
          i utformningen av EU:s nya handelssystem med utsläppsrätter. Vi
          anser också att riksdagen bör upphäva lagen om förtida avveckling
          av kärnkraft. Reaktorerna ska få drivas så länge de uppfyller
          lagens säkerhetskrav. Enligt kärnkraftsproducenterna innebär detta
          att det omedelbart blir lönsamt att planera för och genomföra
          nyinvesteringar i de befintliga kärnkraftverken. De kommer att
          öka såväl kapaciteten som säkerhetsnivån.
        </p>
        <p xml:id="i-RQR3m6QEQQjqRXnX2Y1DQ4">
          Folkpartiet är det första parti som uttalar att vi bör lämna
          folkomröstningsresultatet från 1980 bakom oss. Vi vill blicka
          framåt och hejda avvecklingen av kärnkraften, framför allt för
          miljöns skull.
        </p>
        <p xml:id="i-MoPsD8JP98BPZxhVjPzXob">
          Mina frågor till ministern är:
        </p>
        <p xml:id="i-9BPNBdH6vC5MBFZAWmbitL">
          1. Vad avser statsrådet att konkret att göra för att stävja de
          ökade koldioxidutsläppen?
        </p>
        <p xml:id="i-8rHZS1yb2ZWa8n9Ta2Qei5">
          2. Hur långt bedömer miljöministern att Sverige kommit gällande
          arbetet med det av riksdagen uppsatta målet att minska koldioxidutsläppen
          med 4 % till år 2010?
        </p>
        <p xml:id="i-UiVH4L5uk7yUSAd4mNRitY">
          3. Hur påverkar kärnkraftsavvecklingen möjligheterna att uppnå
          detta mål?
        </p>
        <p xml:id="i-QXv5hoV7ATgW3siCrk6qE9">
          4. Med hänsyn till de fyra beslut som tagits av Sveriges riksdag,
          och som beskrivs ovan, undrar jag vilket eller vilka av dessa
          beslut ministern är beredd att frångå.
        </p>
      </div>
    </body>
  </text>
</TEI>
