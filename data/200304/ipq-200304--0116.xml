<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0116">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0116</head>
        <author who="i-NbYfhm8ZWHtRw5CgJqJe42">Helena Höij</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>stödet till demokratirörelsen på Kuba</topic>
        <docDate when="2003-11-17">den 17 november</docDate>
        <status when="2003-12-05" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GR10116</external_id>
        <debate>
          <turn when="2003-12-05 09:03:36" duration="116">Laila Freivalds (S)</turn>
          <turn when="2003-12-05 09:05:29" duration="213">Helena Höij (Kd)</turn>
          <turn when="2003-12-05 09:08:58" duration="89">Laila Freivalds (S)</turn>
          <turn when="2003-12-05 09:10:23" duration="233">Helena Höij (Kd)</turn>
          <turn when="2003-12-05 09:14:12" duration="39">Laila Freivalds (S)</turn>
          <turn when="2003-12-05 09:16:13" duration="83">Laila Freivalds (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:116 av tredje vice talman Helena Höij
          (kd) till utrikesminister Laila Freivalds om stödet till demokratirörelsen
          på Kuba
        </IPQ_title>
      </div>
      <div type="IPQuestionBody">
        <p xml:id="i-7uQnQCfa7eCKnH9hy4xpMH">
          Tyvärr råder i Sverige, och på många andra håll, fortfarande
          en stor okunskap om förhållandena på Kuba, en näst intill naiv
          syn på den kommunistiska diktaturen. Det visar inte minst den
          förre vice statsministerns uttalande i Dagens Nyheter för någon
          vecka sedan. Det finns en myt om att man på Kuba lyckats skapa
          ett socialt jämlikt samhälle. Reseföretag som erbjuder semesterresor
          till Kuba beskriver det som ett karibiskt paradis. Visst är det
          lätt att förföras av denna ö, men sanningen är den att fattigdomen
          är utbredd, ojämlikheterna många och förtrycket fruktansvärt och
          värre än på många år.
        </p>
        <p xml:id="i-G3rkq9rTaQVP1mn2A1LUNR">
          I våras genomfördes en arresteringsvåg av oppositionella politiker
          och oberoende journalister, som efter summariska rättegångar dömts
          till fängelsestraff på upp till 25 år. I dag finns över 350 politiska
          fångar på Kuba som lever under fruktansvärda förhållanden. Inga
          människorättsorganisationer tillåts komma till Kuba.
        </p>
        <p xml:id="i-SCgXA6EjaG8ZiUCmmMZvRx">
          Detta har uppmärksammats tidigare i kammaren under ett par interpellationsdebatter
          (den 8 april och den 26 maj 2003). Sverige och EU har fördömt
          arresteringarna och förre utrikesministern Anna Lindh gav i kammaren
          uttryck för ett tydligt stöd för demokratirörelsen på Kuba. Anna
          Lindh lovade att regeringen skulle undersöka hur biståndet till
          demokratirörelsen skulle kunna öka. Hon var också positiv till
          ett högnivåbesök på Kuba.
        </p>
        <p xml:id="i-6icc7agN3E2YjL6PoQf3Lk">
          Nu nås vi av information om att till exempel det kristdemokratiska
          partiet, Movimiento Cristiano Liberacion, MCL, har en stor tillströmning
          av medlemmar. Men regimen visar inga tecken på att mjukna @ tvärtom!
          De personer som väljer att stödja de demokratiska krafterna och
          deras familjer trakasseras systematiskt. Säkerhetspolisen hotar
          med att de kommer att mista arbetet, de sprider falska rykten,
          genomför oanmälda husrannsakningar och utsätter sina offer för
          täta visiteringar. Den som trots detta inte kroknar får räkna
          med att bli arbetslös och utstött från samhället.
        </p>
        <p xml:id="i-8Qem7d83f8FehvEWJbNKXX">
          I denna situation är det mycket viktigt att vårt stöd till demokratirörelsen,
          och dem som är utsatta för förtryck, är tydligt och synligt!
        </p>
        <p xml:id="i-DU4NruUx7h5a94pLAsGkTH">
          Det stöd som ges till demokratirörelsen på Kuba genom direkta
          kontakter mellan Kristdemokraternas råd för demokrati och utveckling
          och MCL och av andra, till exempel av den liberala biståndsorganisationen
          SILC till den fria biblioteksrörelsen, är konkret och effektivt
          och borde förstärkas.
        </p>
        <p xml:id="i-3d1JZs36YGnAoAhVnYxKBj">
          Även ett högnivåbesök skulle stödja de oppositionella demokratiska
          krafterna på Kuba, och samtidigt vara ett sätt att bilda opinion
          och tydliggöra Sveriges inställning till den kubanska diktaturen.
        </p>
        <p xml:id="i-KfsPD7qDL8BEeBQbye6GD6">
          Med anledning av ovanstående vill jag fråga utrikesministern:
        </p>
        <p xml:id="i-PdcxnCj6Ct7Cu6WpfYrkJW">
          Avser ministern att öka biståndet till demokratirörelsen på Kuba
          och i så fall hur?
        </p>
        <p xml:id="i-4KhZA1kbpy4JYaHuqGH76T">
          Avser ministern att medverka till att ett högnivåbesök kommer
          till stånd hos de oppositionella organisationerna på Kuba?
        </p>
      </div>
    </body>
  </text>
</TEI>
