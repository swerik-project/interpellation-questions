<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0153">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0153</head>
        <author who="i-PTF5wvZAe6S7xqLKP2h8kQ">Kerstin Heinemann</author>
        <recipient who="i-ESKbhHz2VETwMj9meYcmxk">Lars Engqvist</recipient>
        <topic>nya hemtjänstformer</topic>
        <docDate when="2003-11-25">den 25 november</docDate>
        <status when="unknown" byWhom="Lars Engqvist" byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GR10153</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:153 av andre vice talman Kerstin Heinemann
          (fp) till socialminister Lars Engqvist om nya hemtjänstformer
        </IPQ_title>
      </div>
      <div type="IPQuestionBody">
        <p xml:id="i-Gov7zfirX17nSAHEkzZ2ZA">
          Den parlamentariska beredningen om äldrepolitiken har i SOU 2003:91
          behandlat frågan om kommuners möjlighet att, för personer som
          nått en viss ålder, ge möjlighet till en avgiftsbelagd men subventionerad
          hemtjänst utan behovsprövning eller med förenklad sådan prövning.
          Beredningen förordar en försöksverksamhet inom detta område.
        </p>
        <p xml:id="i-N6K1MNzP1HR5564VUXwsRg">
          Förslag om en sådan försöksverksamhet har också lagts fram från
          Folkpartiet liberalerna, bland annat i motioner om ett nationellt
          sådant försök, som väckts vid detta och föregående riksmöte.
        </p>
        <p xml:id="i-FuRLzCXqDyQLR4NpCn4ZFj">
          I ett antal kommuner har olika former av hemtjänst av detta slag
          prövats eller övervägts. I de fall där det över en viss ålder
          @ till exempel 75 eller 80 år @ varit fråga om hemtjänst ett begränsat
          antal timmar mot avgift men utan behovsbedömning har dock verksamheten
          ansetts stida mot kommunallagens likställighetsprincip. Senast
          har länsrätten upphävt ett beslut om försöksverksamhet av äldrenämnden
          i Västerås. Detta gällde kommundelarna Vallby, Dingtuna och Skiljebo
          och högst tolv timmars hemtjänst per månad.
        </p>
        <p xml:id="i-AGnQmwuLr5jUZD61237iof">
          Att denna intressanta och angelägna försöksverksamhet omintetgjorts
          visar på behovet att en lagändring övervägs. Äldreberedningen
          har visserligen avstått från att komma med ett konkret förslag
          om ändring i socialtjänstlagen därför att avgiftsbelagd hemtjänst
          blir momspliktig om ingen behovsprövning sker. I stället skulle
          man vara hänvisad till att göra en behovsbedömning av mycket förenklat
          slag, och på så sätt arbeta inom ramen för såväl socialtjänstlagen
          som momsreglerna i nuvarande utformning.
        </p>
        <p xml:id="i-VphwvLba2fj9eNwLpKcDqq">
          Det är tveksamt om beredningens bedömning är riktig då den menar
          att verksamheten kan bli ointressant om den förhållandevis låga
          avgiften höjs till följd av 25 % moms, i enlighet med den lagstiftning
          som utgår från ett av EU:s mervärdesskattedirektiv. Kommunernas
          möjligheter att pröva olika lösningar ökar, och möjligheterna
          att genomföra ett större nationellt försök ökar också, om socialtjänstlagen
          ändras så att detta slags hemtjänst blir kompetensenlig. För äldre
          som vill bo kvar hemma kan vardagslivet bli lättare, och kommunernas
          kostnader för äldrevård kan minskas om kvarboende i hemmet underlättas.
          Oavsett frågan om mervärdesskatt borde ett förslag till ändring
          i socialtjänstlagen så snart som möjligt utarbetas och föreläggas
          riksdagen.
        </p>
        <p xml:id="i-3Nub5DLrEmCYMQtJFVq8Eo">
          Avser statsrådet att förbereda en proposition med förslag till
          ändring i socialtjänstlagen för att vidga kommunernas möjlighet
          att ge hemtjänst utan behovsprövning i det enskilda fallet?
        </p>
      </div>
    </body>
  </text>
</TEI>
