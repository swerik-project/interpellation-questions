<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0324">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0324</head>
        <author who="i-D6V9ti7ETxin1WbJjDaShE">Nina Lundström</author>
        <recipient who="i-6qjD2tsSCtsrmXQjy7mtCJ">Lars-Erik Lövdén</recipient>
        <topic>byggbranschen och arbetskraftsinvandring</topic>
        <docDate when="2004-02-26">den 26 februari</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GR10324</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:324 av Nina Lundström (fp) till statsrådet
          Lars-Erik Lövdén om byggbranschen och arbetskraftsinvandring
        </IPQ_title>
      </div>
      <div type="IPQuestionBody">
        <p xml:id="i-K7bJ73SEAVS6xHDpRrB7B">
          Den rådande efterfrågan på arbetskraft till byggindustrin varierar
          mellan yrkesgrupper inom byggbranschen samt mellan olika regioner.
          Under kommande år kommer pensionsavgångarna att öka och sammantaget
          med ökade infrastruktursatsningar uppstår brist på byggjobbare.
          För drygt ett år sedan kom AMS med sin rapport Den framtida personalförsörjningen
          inom bygg- och anläggning @ tillgång och rekryteringsbehov till
          år 2015. I rapporten anges att 87 000 sysselsatta kommer att lämna
          arbetsmarknaden främst av åldersskäl, vilket är 38 % av branschens
          anställda. Parallellt med detta ska ett omfattande underhållsarbete
          ske bland bostäder i Sverige, i ca 65 000 lägenheter måste vatten-
          och avloppsledningar bytas. Dessutom finns ett skriande behov
          av nya bostäder. Det låga bostadsbyggandet har lett till att Byggnads
          har tappat en femtedel av sina medlemmar under de senaste tio
          åren.
        </p>
        <p xml:id="i-7bUSPhTuz33wGUnGkZxiHv">
          Byggfacket Byggnads förslag på ökat utbud av byggarbetare är
          ökad gymnasial utbildning samt subventioner för att öka arbetspendlingen
          inom landet. Det tar sex år att bli färdig byggnadsarbetare vilket
          innefattar tre års gymnasial utbildning, samt tre års lärlingsarbete.
        </p>
        <p xml:id="i-ToRgTLPnUHKZTTH1m6Dro4">
          Ett annat sätt att lösa behoven inom byggbranschen är att öka
          arbetskraftsinvandringen. Arbetskraftsinvandringens nackdelar
          inom byggbranschen har stått i fokus som följd av den bild som
          målats upp när det gäller arbetskraft från bland annat Polen.
          Statsrådet Lars-Erik Lövdén uttalade i kammaren torsdagen den
          19 februari 2004 bland annat följande:
        </p>
        <p xml:id="i-5eTTNBUWuim9BkrFe29Q8E">
          "Det finns redan i dag en arbetskraftsinvandring, men vi har
          problem med den. Framför allt i södra Sverige har vi haft problem
          med ett överutnyttjande av polsk arbetskraft."
        </p>
        <p xml:id="i-YNxkrYgGw3Dt7pePewgQFH">
          Byggnadsarbetareförbundet Byggnads bedriver just nu en kampanj
          som många anser förnedrar våra grannar. Byggnads kampanj anses
          ge signaler om att de kommer hit och tar våra jobb. "Dom finns
          i Stockholm, Luleå och Skåne". Orden är Byggnadsarbetareförbundets
          pressekreterare Monica Svärds. "Så länge dom har konstiga namn
          och åker hem på helgerna har vi inget 'vi' och 'vi'." Byggnads
          menar att kampanjen handlar om utnyttjandet av människor.
        </p>
        <p xml:id="i-7tstqadfaLov3YKYXrhyno">
          Samtidigt som den svenska regeringen anger en mycket negativ
          ton angående arbetskraftsinvandring och målar upp hotbilder med
          begrepp som "social turism" kan det konstateras att svenska byggnadsarbetare
          och svenska företag har hittat marknader utanför Sverige. De återfinns
          i många länder i Europa och världen och är välkomna där. Som mest
          har det funnits ca 10 000 byggnadsarbetare i Norge, främst för
          att man tjänat mer där än i Sverige.
        </p>
        <p xml:id="i-FA4cR79nx3fUCgpmw8QTqP">
          Det finns yrkesskickliga byggnadsarbetare ute i Europa, och i
          de länder som blir nya medlemsländer i maj, som borde vara välkomna
          till Sverige. I ett läge när möjligheterna borde stå i fokus väljer
          regeringen och statsrådet Lövdén att marknadsföra hotbilder.
        </p>
        <p xml:id="i-PVHayD44wSg1xUShrMoVqA">
          Jag vill därför ställa följande frågor till statsrådet Lars-Erik
          Lövdén:
        </p>
        <p xml:id="i-6NXkqvXXGPtg9B44Miw34u">
          1. Avser statsrådet att lägga Byggnadsarbetareförbundets syn
          på arbetskraftsinvandring till grund för politiken?
        </p>
        <p xml:id="i-KtdWbbJK9xbuWAquEH2UR2">
          2. Avser statsrådet att medverka till att begränsa arbetskraftsinvandring
          till Sverige inom byggsektorn?
        </p>
      </div>
    </body>
  </text>
</TEI>
