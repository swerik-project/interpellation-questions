<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0519">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0519</head>
        <author who="i-2aZQBvMx8o6ihusfvExbt8">Alice Åström</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>utvecklingen av konflikten mellan Israel och Palestina</topic>
        <docDate when="2004-05-19">den 19 maj</docDate>
        <status when="2004-06-15" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GR10519</external_id>
        <debate>
          <turn when="2004-06-15 12:03:05" duration="76">Laila Freivalds (S)</turn>
          <turn when="2004-06-15 12:04:18" duration="14">Alice Åström (V)</turn>
          <turn when="2004-06-15 12:07:42" duration="294">Sten Lundström (V)</turn>
          <turn when="2004-06-15 12:04:15" duration="214">Laila Freivalds (S)</turn>
          <turn when="2004-06-15 12:12:32" duration="238">Göran Lindblad (M)</turn>
          <turn when="2004-06-15 12:16:17" duration="257">Yvonne Ruwaida (Mp)</turn>
          <turn when="2004-06-15 12:20:30" duration="266">Laila Freivalds (S)</turn>
          <turn when="2004-06-15 12:24:53" duration="188">Sten Lundström (V)</turn>
          <turn when="2004-06-15 12:27:58" duration="130">Göran Lindblad (M)</turn>
          <turn when="2004-06-15 12:29:59" duration="152">Yvonne Ruwaida (Mp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:519 av Alice Åström (v) till utrikesminister
          Laila Freivalds om utvecklingen av konflikten mellan Israel och
          Palestina
        </IPQ_title>
      </div>
      <div type="IPQuestionBody">
        <p xml:id="i-6T4zSjw58hA19NRoRtx4zz">
          Staten Israel begår det ena folkrättsbrottet efter det andra.
          Själva ockupationen är som sådan ett folkrättsbrott. Man mördar
          palestinska ledare, man bygger murar på gränsen till de ockuperade
          palestinska områdena och förvandlar dem till ghetton. Man bestjäl
          palestinierna på deras egendom, som i fallet med konfiskeringen
          av Cliff Hotel. Man lägger beslag på naturtillgångar, som exempelvis
          vatten nödvändigt för jordbruk- och boskapsskötsel i de palestinska
          områdena. Man tillämpar kollektiva bestraffningsmetoder och tortyr.
          Man raserar bebyggelse i Gaza. Resultatet har blivit många dödsoffer
          och hundratals ödelagda palestinska hem. Den israeliska staten
          struntar blankt i alla de resolutioner som FN antagit. Den israeliska
          staten under Ariel Sharons ledning uppvisar inget annat än arrogans.
        </p>
        <p xml:id="i-DnoNtGZP3qetftfSU1BD32">
          Inför alla dessa förbrytelser mot det palestinska folket står
          omvärlden handfallen och overksam. Och man har gjort det länge,
          så länge att det palestinska folkets desperation inför omvärldens
          likgiltighet resulterat i terrorhandlingar och självmordsbombardemang.
        </p>
        <p xml:id="i-FR4BmaR87yPwTJXCC7keCq">
          När det väl gått så långt i overksamhet och glömska när det gäller
          den israeliska statens förbrytelser, vilka sträckt sig över flera
          decennier, står omvärlden än mer oförmögen till handling inför
          vad som sker, nu senast när det gäller de omfattande husrivningarna
          i Gaza.
        </p>
        <p xml:id="i-Rmx8DUyYXnvQvqURqoEwgG">
          Det uttalas fördömanden från enskilda stater och av EU. Men åtgärderna
          förblir ytterst sparsamma.
        </p>
        <p xml:id="i-2Yjm94ATtcFrdNs4pBZR4N">
          Staten Israel har ett associationsavtal med Europeiska unionen.
          I maj 2001 uppgav dåvarande utrikesminister Anna Lindh att Israel
          i 4 400 fall hade fått klagomål när det gällde efterlevnaden av
          associationsavtalet. Man hade flerfaldiga gånger brutit mot avtalets
          paragraf om mänskliga rättigheter, när det gällde avtalets paragraf
          om export av produkter från bosättningar i de ockuperade områdena
          samt mot vad som stadgas i avtalet om samarbete med tullmyndigheterna.
        </p>
        <p xml:id="i-6zVZzhyjnPSfC2nReyvvMv">
          Det finns i dag inget som tyder på att israeliska myndigheter
          gjort några ansträngningar när det gäller efterlevnaden av vad
          som stadgas i associationsavtalet med EU. Snarare har påpekanden
          om brister i efterlevnaden bemötts på ett i det närmaste nonchalant
          sätt.
        </p>
        <p xml:id="i-VmvfG3mgYiAGoDpkPeiDKE">
          Det torde alltså vara hög tid för kraftfulla åtgärder i form
          av olika typer av sanktioner mot Israel. EU kan genomföra sådana.
        </p>
        <p xml:id="i-7nRvoMhjyjYbFwFPFJTg7h">
          Jag vill fråga utrikesminister Laila Freivalds:
        </p>
        <p xml:id="i-7gU4vqvURgtKsJ2owcoxDG">
          1. Vilka åtgärder avser ministern att vidta för att förmå EU
          och FN att sätta stopp för den israeliska statens förföljelser
          av palestinier i det land som borde vara deras eget?
        </p>
        <p xml:id="i-9Z3gN5babGkPk8Q2Ga5BjF">
          2. Vilka initiativ avser ministern att ta inom EU för att förmå
          EU att vidta kraftfulla åtgärder gentemot de pågående husrivningarna
          i Gaza?
        </p>
        <p xml:id="i-Tk8aaZeG1194kcxe1DJfg5">
          3. Vilka initiativ avser ministern att ta inom EU och FN för
          att förmå israeliska myndigheter att riva muren mellan Israel
          och de palestinska områdena?
        </p>
        <p xml:id="i-6SqpEJNgHKQ6PrkNj9bCiK">
          4. Vilka åtgärder avser ministern att vidta för att få till stånd
          stopp på den avtalsvidriga handel mellan EU och Israel med produkter
          från ockuperade palestinska områden?
        </p>
        <p xml:id="i-5unF994p3zonvQrLrKZKnh">
          5. Vilka instruktioner kommer ministern att verka för att regeringen
          ger till svenska myndigheter, som exempelvis Tullverket, när det
          gäller ursprungsmärkningen av produkter som kommer från Israel?
        </p>
      </div>
    </body>
  </text>
</TEI>
