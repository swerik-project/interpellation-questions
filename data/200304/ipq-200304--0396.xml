<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0396">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0396</head>
        <author who="i-2aZQBvMx8o6ihusfvExbt8">Alice Åström</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>om kriget i Sudan</topic>
        <docDate when="2004-03-31">den 31 mars</docDate>
        <status when="2004-04-20" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GR10396</external_id>
        <debate>
          <turn when="2004-04-20 14:22:18" duration="231">Laila Freivalds (S)</turn>
          <turn when="2004-04-20 14:26:05" duration="175">Alice Åström (V)</turn>
          <turn when="2004-04-20 14:28:56" duration="88">Laila Freivalds (S)</turn>
          <turn when="2004-04-20 14:30:21" duration="96">Alice Åström (V)</turn>
          <turn when="2004-04-20 14:31:49" duration="77">Laila Freivalds (S)</turn>
          <turn when="2004-04-20 14:33:03" duration="79">Alice Åström (V)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:396 av Alice Åström (v) till utrikesminister
          Laila Freivalds om kriget i Sudan
        </IPQ_title>
      </div>
      <div type="IPQuestionBody">
        <p xml:id="i-CfW7B2BfK5myVbKRWkvXKZ">
          Sudan har i decennier plågats av inbördeskrig. SPLM (Sudanese
          People´s Liberation Movement) har med sin militära gren SPLA (Sudanese
          People´s Liberation Army) i södra delen av landet bekämpat centralregeringen
          i Khartum. Under senare år har även strider förekommit i de östra
          delarna av Sudan. Där har striderna förekommit mellan Sudan National
          Alliance/Sudan Alliance Forces (SNF/SAF) och regeringen Khartoum.
          Tillsammans har SPLM/SPLA och SNF/SAF ingått i en paraplyorganisation
          National Democratic Alliance (NDA).
        </p>
        <p xml:id="i-3Fhe47Dm5KEN84My9NapYi">
          Under flera år har det pågått en fredsprocess ledd av Egypten
          och Libyen, den så kallade IGAD-processen, (Intergovermental Authority
          for Development), som syftat till att skapa fred i landet. Under
          det senaste året har arbetet krönts med viss framgång och fred
          skapats mellan regeringen i Khartum och SPLM/SPLA.
        </p>
        <p xml:id="i-MjVbQJxZmzawuy29UAyQfj">
          Vänsterpartiet motionerade 2002 om att Sverige genom EU skulle
          understödja IGAD-processen.
        </p>
        <p xml:id="i-R3zXtE2xggpkjpfDELv15e">
          Under allmänna motionstiden förra året motionerade Vänsterpartiet
          om att man när det gällde arbetet för fred i Sudan även skulle
          uppmärksamma utvecklingen i östra och västra Sudan. Utvecklingen
          i västra Sudan har fortsatt att utvecklas på ett förfärande sätt.
          De som drabbas hårdast är civilbefolkningen. Det pågår strider
          mellan rebeller, regeringstrogen milis och armétrupper i den sudanesiska
          provinsen Darfur.
        </p>
        <p xml:id="i-KfQm61MbVTwKYSLsGYoUmj">
          Fredsöverenskommelserna har tydligen inte kommit att i praktiken
          omfatta västra Sudan. Det har inkommit mycket oroande rapporter,
          bland annat från UNHCR när det gäller flyktingsituationen i grannlandet
          Tchad.
        </p>
        <p xml:id="i-WgJoow2xoqAbCUhfTGjxZj">
          Sammanlagt har 600 000 människor flytt sina hembyar som plundrats
          och bränts. Det finns många internflyktingar. Samtidigt har många
          lyckats ta sig över gränsen till Tchad. Enligt uppgifter från
          Sida (av den 30 januari 2004) uppgick antalet flyktingar i Tchad
          till 110 000. Senare siffror från UNHCR anger att det i Tchad
          finns 130 000 flyktingar från Sudan. Alltfler tar sig över gränsen.
        </p>
        <p xml:id="i-SvAVz6F1Un4f1aJbwQuBcg">
          I det krig som nu pågår drabbas civilbefolkningen oerhört hårt.
          Flyktingarna i Tchad lever under oerhört svåra förhållanden. De
          utsätts, trots att de befinner i Tchad, för angrepp av sudanesiska
          trupper. FN:s flyktingorgan (UNHCR) har sänt flera katastrofteam
          till östra Tchad för att flytta dem till säkrare områden, där
          de ska kunna få mat, tak över huvudet och bli vaccinerade. Där
          blir de även tilldelade en liten bit mark. Nöden är dock skriande
          och hjälpinsatserna kostar pengar. UNHCR behöver mer resurser
          för att klara sina uppgifter.
        </p>
        <p xml:id="i-RvcmYZarC5y2LDRztRSy4o">
          Sammantaget har Sverige anslagit 100 miljoner kronor till olika
          projekt till Sudan. Syftet med stödet är bland annat att understödja
          fredsbygget. Sedan anslaget beviljades har dock situationen i
          Sudan förvärrats avsevärt, så att det hotar själva fredsöverenskommelsen.
          Kriget måste stoppas, då det lätt kan sprida sig till andra delar
          av landet där man uppnått relativ fred. Hjälp till den stora mängden
          flyktingar måste uppenbarligen också öka.
        </p>
        <p xml:id="i-WMcixARG2AA8QyFqJg9wFP">
          Mot bakgrund av ovanstående vill jag fråga utrikesministern:
        </p>
        <p xml:id="i-RoKhXfwRiFsT58QWJFAgWr">
          1. Vilka initiativ avser utrikesministern att ta inom EU, FN
          och andra internationella organ för att undsätta de sudanesiska
          flyktingar i Tchad?
        </p>
        <p xml:id="i-6fxAP4T6k4jZBcVyYht9fT">
          2. Vilka initiativ avser utrikesministern att ta inom EU, FN
          och andra internationella organisationer för att få slut på kriget
          i de västra delarna av Sudan?
        </p>
      </div>
    </body>
  </text>
</TEI>
