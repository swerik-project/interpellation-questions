<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0225">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0225</head>
        <author who="i-D6V9ti7ETxin1WbJjDaShE">Nina Lundström</author>
        <recipient who="i-6qjD2tsSCtsrmXQjy7mtCJ">Lars-Erik Lövdén</recipient>
        <topic>ökad tillväxt i Stockholmsregionen  </topic>
        <docDate when="2004-01-13">den 13 januari</docDate>
        <status when="unknown" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GR10225</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:225 av Nina Lundström (fp) till statsrådet
          Lars-Erik Lövdén om ökad tillväxt i Stockholmsregionen
        </IPQ_title>
      </div>
      <div type="IPQuestionBody">
        <p xml:id="i-4AX5Dg96x5upHrR7GckEg6">
          Krisen i Stockholm fortsätter i snabb takt och Sveriges tillväxtmotor
          har uppenbara problem. Stockholms utveckling har debatterats i
          riksdagen flertalet gånger och ansvariga statsråd har gett uttryck
          för att ha förståelse för de problem som finns i huvudstadsregionen.
          Men ingenting händer. För första gången på tio år finns ett negativt
          flyttnetto i Stockholm till övriga landet. Ca 350 000 personer,
          eller mer än ett helt Malmö, överväger att flytta från Stockholms
          län. Stockholm har varit magnet för ungdomar och andra. Många
          ungdomar har flyttat till Stockholm inte minst för att studera
          och rekryteringen till universitet och högskolor påverkas nu negativt
          eftersom det inte finns tillräckligt med bostäder.
        </p>
        <p xml:id="i-EZ5wFbK4WmvimLbfQ7iUh8">
          Enligt en undersökning som presenterats i dagstidningar i dag
          övervägde var femte invånare i länet förra året att lämna Stockholmsregionen.
          I åldersgruppen 18@35 år funderade var tredje stockholmare på
          att flytta vidare. Det är främst bostadsbristen som skrämmer bort
          länets invånare (19 %). I åldersgruppen 18@34 år var siffran så
          hög som 31 %. I gruppen 35@54 år svarade 19 % att de tänkt sig
          att flytta vidare.
        </p>
        <p xml:id="i-HqRFvFKirzotc8GnzHPFn9">
          Andra faktorer som anges som skäl är fastighetsskatten, trängseln
          i väg- och kollektivtrafiken samt höjda kommunal- och landstingsskatter,
          kriminaliteten och det hårda trycket på barnomsorgen.
        </p>
        <p xml:id="i-CxKiKLJxcN2jTUMhr8YYWT">
          Dagens undersökning är en av flera i raden av larmrapporter.
          Hösten 2002 presenterade Stockholms handelskammare en annan undersökning
          som visade att 17 % av länets företag övervägt att flytta sin
          verksamhet till andra delar av landet. Bostadsbrist, framkomlighetsproblem
          men även det höga skattetrycket i Stockholm var de främsta faktorerna
          för en eventuell flytt.
        </p>
        <p xml:id="i-He8rqW7hs7DmnhANSUtdyr">
          Tillväxten i Stockholm spelar en mycket stor roll för utvecklingen
          i hela Sverige. Trots att det råder hög arbetslöshet har Stockholmsföretagen
          svårt att hitta arbetskraft med rätt kompetens. Bristerna på bostadsmarknaden
          måste få en lösning. Bristen på bostadspolitik är akut och det
          som åstadkommits så långt är ett stort misslyckande. Utjämningssystemet
          ökar problemen genom att det är tillväxtfientligt och slår undan
          fötterna för kommuner och landstinget. Det är dyrt att bo i Stockholmområdet
          sett till bostadspriser och pålagor som fastighetsskatten. Trafiksituationen
          är ett problem och en riksangelägenhet.
        </p>
        <p xml:id="i-BccULzyXXP1PUnk2mziviy">
          Problemen är välkända och regeringen har möjlighet att vidta
          en rad åtgärder för att främja tillväxten i huvudstadsregionen
          både vad gäller bostadspolitiken, trafiksituationen och skattesystemet.
        </p>
        <p xml:id="i-8exXbiyArC3E8v7TTtmYB7">
          Min fråga till kommun- och bostadsminister Lars-Erik Lövdén är:
        </p>
        <p xml:id="i-Q4go2vjrwjbQmgSM2AAcXV">
          Vilka åtgärder avser statsrådet att vidta för att Stockholmsområdet
          också ska ges en rimlig chans att utvecklas positivt och därigenom
          få en ökad tillväxt både regionalt och i landet i övrigt?
        </p>
      </div>
    </body>
  </text>
</TEI>
