<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0018">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0018</head>
        <author who="i-HpwkrkkrFd1MRPixHrr8q1">Lars Ohly</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>situationen i Bolivia</topic>
        <docDate when="2003-10-02">den 2 oktober</docDate>
        <status when="unknown" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GR1018</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:18 av Lars Ohly (v) till tf. utrikesminister
          Jan O Karlsson om situationen i Bolivia
        </IPQ_title>
      </div>
      <div type="IPQuestionBody">
        <p xml:id="i-NPd4BmWaQMmZfCsFBsueGQ">
          Situationen i Bolivia har under flera år varit orolig. Motsättningarna
          har under de senaste åren blivit allt djupare mellan landets landsbygdsbefolkning
          och regeringen, som vägrat att ha en öppen dialog med landets
          opposition inom bondeorganisationer, fackliga organisationer och
          politiska partier såsom bland annat MAS (Movimiento al Socialismo),
          vilka krävt jordreformer, utbyggnad av infrastrukturen, privatiseringen
          av landets vatten- och gastillgångar och den nyliberala politik
          som påtvingas Bolivia genom ALCA.
        </p>
        <p xml:id="i-6MVyngqyLbLNcpnMhWMVR8">
          Oppositionen har tidigare tvingat regeringen att tveka i sitt
          beslut att privatisera vattentillgångarna, men på allra sista
          tiden har regeringen i stället beslutat att exportera gas till
          USA via Chile @ något som väckt våldsam kritik hos den bolivianska
          befolkningen. Denna kritik har tagit formen av stora manifestationer
          och demonstrationer. Bönder och lantarbetare har blockerat motorvägar
          i Anderna.
        </p>
        <p xml:id="i-3rE5HAjuhcaeiTok1FCwqF">
          Regeringen har svarat på dessa manifestationer med att ta till
          våld. Polis och militär har sänts till de områden där demonstrationer
          och manifestationer ägt rum. Fram till den 1 oktober år 2000 har
          militär och polis dödat sju människor och allvarligt sårat ett
          trettiotal bönder.
        </p>
        <p xml:id="i-7kaKTtQNSbJuqMpVXFVUPk">
          Demonstrationerna och manifestationerna har spritt sig till alla
          större städer och till stora delar av landsbygden. Sedan tre veckor
          fortsätter oroligheterna i Yungas, Achacachi, Chapare, Santa Cruz,
          La Paz. Protesterna i Achacachi leds av Felippe Quispe som brukar
          kallas el Mallcu. Han har mobiliserat 40 000 bönder mot presidenten
          Sanchez de Losadas militära och polisiära styrkor.
        </p>
        <p xml:id="i-RNRKFE6Gryw3K2Mmp6nWZu">
          Evo Morales leder i Cochabamba i Chapare mer än 20 000 bönder.
          Bolivianska LO:s (COB) ordförande Jaime Solares varnar för ytterligare
          demonstrationer och manifestationer, medan regeringen förbereder
          sina styrkor för att gå till angrepp mot bönder och arbetare.
        </p>
        <p xml:id="i-MCnQ5kK2QeFa6aPK6hK7wP">
          USA är djupt inblandat i konflikten och stöder regeringen. President
          Bushs sände Otto Reich har givit den bolivianska regeringen sitt
          fulla stöd när det gäller de åtgärder den vidtagit. Samtidigt
          har den bolivianska regeringen fått 63 miljoner dollar i bistånd.
          En stor del av detta bistånd kommer att gå till den bolivianska
          armén och polisen. En annan del kommer att användas till att premiera
          ledande personer inom den bolivianska regeringsadministrationen.
        </p>
        <p xml:id="i-8bs94bj3miPSxA7ajyZNc4">
          Den arrogans som regeringskoalitionen och dess partier uppvisar
          gentemot böndernas och arbetarnas krav hotar att driva Bolivia
          in i ett nytt inbördeskrig med åtföljande omfattande brott mot
          mänskliga rättigheter.
        </p>
        <p xml:id="i-BoUimtUTvPn7sN94AYhtfr">
          Jag vill fråga utrikesministern:
        </p>
        <p xml:id="i-M6xqAGF2JtHdaF5YXykVgF">
          1. Vad avser utrikesministern att göra när det gäller USA:s inblandning
          i Bolivias inre angelägenheter?
        </p>
        <p xml:id="i-7ktpUhjKHBMTs2J8aXZKNp">
          2. Vilka åtgärder avser utrikesministern att vidta för att sätta
          stopp för den brutala politik som Sanches de Losadas regering
          bedriver gentemot Bolivias fattiga arbetare och bönder?
        </p>
      </div>
    </body>
  </text>
</TEI>
