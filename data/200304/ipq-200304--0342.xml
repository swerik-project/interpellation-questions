<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0342">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0342</head>
        <author who="i-6nbWfYQYwqJtM2XLoDTFkR">Ingrid Burman</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>sjukskrivningsrätt för sjukgymnaster</topic>
        <docDate when="2004-03-11">den 11 mars</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GR10342</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:342 av Ingrid Burman (v) till statsrådet
          Hans Karlsson om sjukskrivningsrätt för sjukgymnaster
        </IPQ_title>
      </div>
      <div type="IPQuestionBody">
        <p xml:id="i-B5MbUtbDFZganzD5opU1sA">
          En av de största frågorna i dag och inför framtiden är hur vi
          ska bekämpa ohälsan. Vi vet att det är en komplex fråga som kräver
          en mängd olika insatser, på individnivå såväl som på nationell
          nivå. Genom de många studier som gjorts av orsaken till den ökade
          ohälsan i befolkningen vet vi att den domineras av sjukdomar och
          skador i muskler och leder. En viktig yrkesgrupp vad gäller det
          preventiva, behandlande och rehabiliterande arbetet är sjukgymnasterna.
          De är den yrkesgrupp som har den största och mest omfattande kontaktytan
          i förhållande till dessa patienter.
        </p>
        <p xml:id="i-JXR5iXTZSu1PchAvbXrFya">
          I vårt grannland Norge har sjukgymnasterna under två år haft
          en försöksverksamhet i tre fylken med möjlighet att sjukskriva
          patienter upp till åtta veckor. Sjukgymnasterna hade också rätt
          att remittera till röntgen och specialistläkare. En utvärdering
          är nu gjord och den visar på statistiskt säkerställd minskning
          av antalet sjukskrivna i förhållande till övriga landet, sjukfrånvaron
          ökade mindre, patienterna var mycket nöjda och färre behövde uppsöka
          läkare.
        </p>
        <p xml:id="i-GFNaugshKU1WUdWxSaAXrG">
          Vi kan konstatera att försöket i Norge har inneburit både mänskliga
          och samhällsekonomiska vinster utan egentlig kostnad. Att ge sjukgymnaster
          möjlighet att sjukskriva och remittera sina patienter kräver små
          och få åtgärder. Dessutom är detta en utveckling som sjukgymnasterna
          själva anser vara en möjlig del av deras yrkes- och kompetensområde.
        </p>
        <p xml:id="i-HBfc3CV3LDYQCweRh251En">
          I socialförsäkringsutskottet har man i betänkandet 2003/04:SfU1
          uttryckt att utskottet anser att sjukgymnaster kan fylla en viktig
          funktion inom sjukskrivningsprocessen och att en försöksverksamhet
          kan ge värdefull kunskap. Socialförsäkringsutskottet pekar dock
          på att det ankommer på regeringen att överväga frågan om försöksverksamhet.
        </p>
        <p xml:id="i-WAmT76o6HJZFRTjHkcJbap">
          Mina frågor till statsrådet är därför följande:
        </p>
        <p xml:id="i-8oWgXofHNq1RiqrvQ3yt51">
          1. Avser statsrådet att vidta några åtgärder för att öka sjukgymnasternas
          inflytande när det gäller sjukskrivningarna till exempel genom
          sjukskrivningsrätt på försök inom ett begränsat geografiskt och
          medicinskt område?
        </p>
        <p xml:id="i-V4y4CcX89MT6PvyyHFx6H6">
          2. Avser statsrådet att vidta några åtgärder för att öka sjukgymnasternas
          möjlighet att kunna remittera patienter med sjukdomar i rörelseorganen
          till specialistläkare och röntgen?
        </p>
      </div>
    </body>
  </text>
</TEI>
