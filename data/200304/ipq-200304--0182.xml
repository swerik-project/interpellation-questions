<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0182">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0182</head>
        <author who="i-HAhJoyMXKr6u13gLG6SszU">Hillevi Engström</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>uppehållstillstånd för brottsoffer för människohandel</topic>
        <docDate when="2003-12-03">den 3 december</docDate>
        <status when="unknown" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GR10182</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:182 av Hillevi Engström (m) till statsrådet
          Barbro Holmberg om uppehållstillstånd för brottsoffer för människohandel
        </IPQ_title>
      </div>
      <div type="IPQuestionBody">
        <p xml:id="i-6NcdkLka8u4dZJmrSDDvZs">
          I regeringens proposition 2003/04:35 om människosmuggling och
          tidsbegränsat uppehållstillstånd för målsägande och vittnen med
          mera, föreslås att en ny bestämmelse införs i utlänningslagen
          som gör det möjligt att bevilja tidsbegränsat uppehållstillstånd
          till utlänningar, då det är befogat med hänsyn till genomförandet
          av förundersökning eller huvudförhandling.
        </p>
        <p xml:id="i-AUhUNK9og4ABp7YQ7jYe6F">
          Om brottsoffret beviljats ett tidsbegränsat uppehållstillstånd
          ska det stå henne eller honom fritt att själv ansöka om uppehållstillstånd
          på andra grunder. Det vill säga på samma sätt som alla andra utlänningar
          har rätt att göra. Jag menar att brottsoffer för människosmuggling/människohandel
          som medverkar i polisens förundersökning och vid påföljande rättegång,
          ofta är en förutsättning för att få fällande dom och genom det
          ett sätt att få bukt med denna avskyvärda brottslighet, genom
          att gärningsmannen/männen kan lagföras i Sverige. Men, för att
          brottsoffret ska känna sig någorlunda skyddat till liv och hälsa,
          och inte riskera att utsättas för repressalier i hemlandet fordras
          mer än ett tillfälligt uppehållstillstånd med möjlighet att i
          en senare utredning och beslut av Migrationsverket eventuellt
          få stanna i Sverige. Det kan vara avgörande för förundersökningens
          bedrivande hur brottsoffrets ställning är och vilka de faktiska
          möjligheterna är för henne eller honom att få skydd. Dessvärre
          har flertalet länder som brottsoffren kommer ifrån väldigt små
          möjligheter att erbjuda och garantera skydd.
        </p>
        <p xml:id="i-THuLeafTLoch953fqFYG3H">
          Det kan dock finnas skäl till undantag från huvudregeln att ge
          dessa brottsoffer uppehållstillstånd på grund av humanitära skäl
          och det är i de mer sällsynta fall där brottsoffret självt aktivt
          deltagit i planering och genomförande av människosmugglingen.
          Men i den situation som beskrivs i filmen Lilja 4-ever bör det
          vara regel att brottsoffret får stanna i Sverige generellt.
        </p>
        <p xml:id="i-8aBNyRSMt7qo73hxWWrcAj">
          Utrymmet för att i dag få uppehållstillstånd av humanitära skäl
          är i dagens rådande praxis mycket snävt. I regeringens förslag
          tycks endast statens intressen av en bättre lagföring vara tillgodosedda,
          men knappast brottsoffrens behov av skydd, hjälp och stöd.
        </p>
        <p xml:id="i-6qePo2vqXVmhWwv6EkXHzF">
          Jag vill fråga statsrådet följande:
        </p>
        <p xml:id="i-GSnNiDgdbMuYjbJNqv85YP">
          Hur vill statsrådet, när det gäller rätt till uppehållstillstånd,
          stärka brottsoffrens ställning, rätt till stöd, brottsofferersättning
          och skydd?
        </p>
        <p xml:id="i-A3iWXYVWcDxnxrbgChbYak">
          Har statsrådet gjort bedömningen att förhållandet att man mot
          sin vilja blivit offer för människohandel och därmed sammanhängande
          brott utgör en tillräcklig grund för humanitära skäl i bedömning
          av permanent uppehållstillstånd?
        </p>
        <p xml:id="i-8eL8R3i16sK3UR3eqavPuP">
          Vilka åtgärder vidtar statsrådet för att flickor och kvinnor
          som vill resa tillbaka till sina hemländer ska kunna erhålla skydd
          och hjälp där?
        </p>
      </div>
    </body>
  </text>
</TEI>
