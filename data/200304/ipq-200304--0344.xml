<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0344">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0344</head>
        <author who="i-U5MhCo51MGLLY94GAGJZhY">Johan Linander</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>utsatta kvinnor inom polis- och rättsväsendet</topic>
        <docDate when="2004-03-11">den 11 mars</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10344</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:344 av Johan Linander (c) till justitieminister
          Thomas Bodström om utsatta kvinnor inom polis- och rättsväsendet
        </IPQ_title>
      </div>
      <div type="IPQuestionBody">
        <p xml:id="i-Fo7o223SpX6SuubD8TPN6m">
          Enligt undersökningar ledda av Christian Diesen, professor i
          processrätt vid Stockholms universitet, får ca 95 av 100 kvinnor
          som gjort anmälan om våldtäkt beskedet att deras ärende lagts
          ned. Av 67 anmälda våldtäkter i Stockholms city under 2001 gick
          endast tre till åtal. Den vanligaste motiveringen är att brott
          inte kan styrkas. Enligt Diesen är dock ofta det egentliga skälet
          att någon verklig utredning inte gjorts. Antingen har förundersökning
          aldrig inletts eftersom polisen uppfattat ärendet som omöjligt
          att utreda, eller också har den avslutats när den misstänkte mannen
          kommit med en samtyckesinvändning att kvinnan var med på att ha
          samlag med honom. Emellan dessa båda varianter finns nedläggningar
          som grundas på att polisen anser att kvinnan brister i trovärdighet
          eller inte anses skyddsvärd och alltså tillhör kategorin som "får
          skylla sig själv". Diesen menar vidare att orsaken till den låga
          uppklaringen av våldtäktsbrott är att de utsatta kvinnorna möts
          av en grundläggande misstro och skepticism från polis och åklagare
          som utgår från att de allra flesta anmälningar är falska.
        </p>
        <p xml:id="i-2DUjw3jtnJmUhRWmvRxPea">
          Vid en genomgång av mål i Stockholm och Uppsala finner Diesen
          en gemensam nämnare bestående i att om kvinnan anmäler direkt,
          har fysiska skador och trasiga kläder, inte varit berusad, har
          en viss social status, framstår som trovärdig och dessutom gråter
          under det första förhöret kan utredningen möjligen överleva den
          första sållningen. Men om den misstänkte är en bekant till henne
          och kommer med en samtyckesinvändning finns det knappast någon
          chans till åtal ändå.
        </p>
        <p xml:id="i-7VKAVC62ksCzFSDKWF1ABr">
          Orsakerna till det låga uppklarandet av våldtäktsfall, åtminstone
          i Stockholms city och Uppsala, har enligt Diesen med brist på
          resurser och kunskap att göra, men beror framför allt på felaktiga
          attityder. Det finns hos dem som möter de utsatta kvinnorna en
          grundläggande misstro och skepticism. Utgångspunkten tycks vara
          att anmälan är falsk, ogrundad eller omöjlig att ta på rättsligt
          allvar om inte kvinnan anmäler brottet direkt och kan uppvisa
          skador på kropp och kläder.
        </p>
        <p xml:id="i-CA64yGdoHd7synj297jYZf">
          Även om riktigheten i den undersökning Christian Diesen presenterar
          kritiskt ifrågasätts, kan slutsatserna av undersökningen inte
          misstolkas. Vi har inom polisen och rättsväsendet otillräckliga
          resurser, bristande kunskap och kanske mest beklämmande felaktiga
          attityder mot utsatta kvinnor.
        </p>
        <p xml:id="i-WFTrc6bcuvVZ3gLjGEa56Q">
          Med anledning av det anförda vill jag fråga justitieministern
          följande.
        </p>
        <p xml:id="i-2KHxs3hhiF1v8gBXE3qSa5">
          1. Vad avser justitieministern att vidtaga för åtgärder med anledning
          av de uppgifter som framkommer i professor Diesens undersökning
          om polisens och rättsväsendets bristande resurser, kunskaper om
          och tvivelaktiga attityder mot utsatta kvinnor?
        </p>
        <p xml:id="i-6PuYj5tMH4RfUoN7vBYTQr">
          2. På vilket sätt har justitieministern beaktat de påtalade bristerna
          hos polisen och rättsväsendet i arbetet med det förslag till ny
          sexualbrottslagstiftning som regeringen avser att presentera?
        </p>
      </div>
    </body>
  </text>
</TEI>
