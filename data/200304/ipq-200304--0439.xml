<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0439">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0439</head>
        <author who="i-122QwSSpyGJQiTJjmrUJCM">Krister Örnfjäder</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>statliga insatser i norra Kalmar län</topic>
        <docDate when="2004-04-21">den 21 april</docDate>
        <status when="2004-05-04" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GR10439</external_id>
        <debate>
          <turn when="2004-05-04 14:01:19" duration="203">Ulrica Messing (S)</turn>
          <turn when="2004-05-04 14:04:33" duration="260">Krister Örnfjäder (S)</turn>
          <turn when="2004-05-04 14:08:49" duration="267">Agne Hansson (C)</turn>
          <turn when="2004-05-04 14:13:08" duration="262">Ulrica Messing (S)</turn>
          <turn when="2004-05-04 14:17:22" duration="255">Krister Örnfjäder (S)</turn>
          <turn when="2004-05-04 14:21:32" duration="166">Agne Hansson (C)</turn>
          <turn when="2004-05-04 14:24:12" duration="161">Ulrica Messing (S)</turn>
          <turn when="2004-05-04 14:26:45" duration="149">Krister Örnfjäder (S)</turn>
          <turn when="2004-05-04 14:29:05" duration="93">Ulrica Messing (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:439 av Krister Örnfjäder (s) till statsrådet
          Ulrica Messing om statliga insatser i norra Kalmar län
        </IPQ_title>
      </div>
      <div type="IPQuestionBody">
        <p xml:id="i-LbDcjRrktK8BBz2h8N3Mmz">
          Västerviksregionen är hårt drabbad av minskad sysselsättning
          och därmed en negativ befolkningsutveckling. Det räcker att nämna
          den planerade nedläggningen av Electrolux för att inse hur allvarligt
          läget är. Något definitivt beslut om Electrolux har ännu inte
          fattats. Strävan måste fortfarande vara att företaget blir kvar
          i Västervik. Om nedläggningsplanerna förverkligas måste företaget
          ta sitt ansvar i form av bland annat ersättningsjobb.
        </p>
        <p xml:id="i-GvCyWB76hQkHjdot9c269K">
          Det är också nödvändigt att staten tar sitt ansvar. Inte minst
          vi i Kalmar län vet att ett läns utveckling inte kan stå och falla
          med statliga insatser. Vi måste ha ett eget engagemang och ta
          till vara länets utvecklingsmöjligheter.
        </p>
        <p xml:id="i-Pj8negaPa5Cji4EZoTpkxK">
          Problemen och utmaningarna i Kalmar län har sammanfattats på
          följande sätt:
        </p>
        <p xml:id="i-89Dnjzx8RoUzsYLtVVAqfV">
          Detta är de problem och utmaningar som vårt län står inför och
          som vi måste lösa. Det är en uppgift för alla oss som bor och
          verkar i länet. Men självfallet måste arbetet kombineras med statliga
          insatser. Ett antal viktiga områden är:
        </p>
        <p xml:id="i-DuAkkXozgCuGHnDLQaU81E">
          Det behövs också ökad statlig verksamhet i Kalmar län. Faktum
          är att på ingen plats i Sverige är andelen sysselsatta inom den
          statliga sektorn lägre än i Kalmar län. Och den statliga verksamheten
          fortsätter att minska. Några aktuella exempel är Tullverket i
          Kalmar, sammanslagning av länets tre tingsrätter, nedläggning
          av Sjöpolisen i Kalmar län och en omorganisation av försäkringskassan.
        </p>
        <p xml:id="i-9EGnkEc8yfcFVEVV4rw9Qr">
          Jag vill också påminna statsrådet om följande:
        </p>
        <p xml:id="i-MCyimxquRj6vrfn26Ypqdk">
          Av 88 nya myndigheter under åren 1992@2002 har 65 lokaliserats
          till Stockholm @ ingen till Kalmar län. Detta resultat harmoniserar
          inte med de beslut riksdagen tagit när det gäller principer för
          lokalisering av myndigheter. I första hand ska möjligheten att
          välja länscentrum eller vissa andra orter i eller i anslutning
          till nationella regionalpolitiska stödområden analyseras. Alternativ
          lokalisering kan vara orter eller regioner där statlig verksamhet
          läggs ned eller där det finns lite sådan verksamhet. I varje enskilt
          fall bör en annan lokaliseringsort än Stockholm övervägas. Huvudregeln
          är att varken Stockholm eller någon annan storstad ska väljas
          för nya verksamheter.
        </p>
        <p xml:id="i-3Z1w4XBCnwxbsqNioojvBw">
          Västervik är en av de kommuner i länet som är särskilt missgynnad.
          Ett exempel är satsningarna inom kriminalvården. Kriminalvårdsanstalterna
          i Västervik och Kalmar tillhör den kategori anstalter som man
          av olika skäl anser bör läggas ned. En av de två nya anstalter
          som ska byggas i södra Sverige föreslås lokaliseras till Kalmar.
          Det är bra att länet får en av de nya anstalterna och jag vill
          inte ställa en av länets kommuner mot en annan. Men jag konstaterar
          att ytterligare ett antal arbetstillfällen riskerar att försvinna
          från Västervik utan att någon kompensation har ställts i utsikt.
          Det intryck som har skapats är att Västervik aldrig var riktigt
          med i diskussionerna. Om det stämmer beklagar jag att Kriminalvårdsstyrelsen
          inte har haft med Västervik i sina överväganden om lokaliseringsort
          för den nya anstalten.
        </p>
        <p xml:id="i-4DjY2Q3dg1pBjt5BEQkXBZ">
          En annan statlig verksamhet som skulle vara lämplig att lokalisera
          till Västervik är AMS kundtjänst. Utan att ärendet diskuterats
          särskilt ingående togs beslut om att kundtjänsten ska placeras
          i Luleå som en del av regeringens Norrbottenspaket.
        </p>
        <p xml:id="i-YUpLxJnSVseKn3rHGpqo4f">
          Infrastruktursatsningarna är ett annat område där den norra delen
          av Kalmar län är eftersatt.
        </p>
        <p xml:id="i-MJgmBLhhWWgNMJSz9piw4j">
          Norra Kalmar län är missgynnat när det gäller statliga insatser.
          Det är helt nödvändigt att ändra på detta mot bakgrund av den
          besvärliga situation som bland annat Västervik befinner sig i.
          På samma sätt som jag inte spelar ut kommuner mot varandra vill
          jag ställa ett län mot ett annat. Men det är uppenbart att också
          Kalmar län, och då inte minst den norra delen, behöver ett statligt
          paket.
        </p>
        <p xml:id="i-D7m24x3HvHqc3xG9aebDPj">
          Jag vill därför fråga statsrådet Ulrica Messing vilka åtgärder
          hon är beredd att vidta för ökade statliga insatser i norra Kalmar
          län.
        </p>
      </div>
    </body>
  </text>
</TEI>
