<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0465">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0465</head>
        <author who="i-EFJ93MgPh6dJrzDB1Tt657">Yvonne Andersson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>skadeståndsskyldiga barn</topic>
        <docDate when="2004-05-05">den 5 maj</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10465</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:465 av Yvonne Andersson (kd) till justitieminister
          Thomas Bodström om skadeståndsskyldiga barn
        </IPQ_title>
      </div>
      <div type="IPQuestionBody">
        <p xml:id="i-CKH59kVKP81UyAVuUbWRug">
          Vid månadsskiftet januari-februari i år var 6650 barn och ungdomar
          under 18 år registrerade för skulder hos kronofogdemyndigheten.
          Det totala skuldbeloppet uppgick till omkring 41,5 miljoner kronor,
          varav 21,5 miljoner kronor till statliga fordringsägare och 20
          miljoner kronor till enskilda fordringsägare. Av de förstnämnda
          skulderna avsåg ungefär 5 miljoner kronor fordonsrelaterade skulder.
          Av skulderna till enskilda fordringsägare utgjorde den dominerande
          delen, omkring 18 miljoner kronor, skadestånd.
        </p>
        <p xml:id="i-Bo3vdjUY1uLkwsAGgacned">
          Bland de restförda barnen kan man urskilja två kategorier, dels
          barn som själva har åsamkat sig skulder, dels barn som genom sina
          vårdnadshavares eller annans förfarande gjorts betalningsansvariga.
          Den första kategorin avser barn som genom sitt eget handlande
          ådömts böter, avgifter till brottsoffermyndigheten, skadestånd
          eller skulder som härrör från underårigas egna ekonomiska transaktioner,
          såsom köp och hyra. Den andra kategorin avser främst fordonsrelaterade
          skulder och till viss del också skatteskulder.
        </p>
        <p xml:id="i-Ppx3DwTaA7w2acsreEJDMJ">
          Vid lagutskottets offentliga utfrågning uppgav företrädare för
          Justitiedepartementet att det sedan en tid tillbaka bedrivs ett
          arbete inom Regeringskansliet för att komma till rätta med problemen.
          Det lämnades besked om att man avser att gå vidare i två steg.
          Departementets avsikt är att regeringen ska kunna besluta om vissa
          förordningsändringar som innebär att kronofogdemyndigheterna och
          Vägverket blir skyldiga att underrätta överförmyndaren i vissa
          fall. Sådan underrättelse ska till exempel lämnas när en ansökan
          mot ett barn om verkställighet eller betalningsföreläggande har
          kommit in eller när ett barn har registrerats som ägare till ett
          fordon.
        </p>
        <p xml:id="i-YQGUnJnqtGYdRdzPFkGA5F">
          Därutöver redovisade departementsföreträdarna att det andra steget
          innefattar lagändringar. Det är lagändringar som syftar till att
          införa en så kallad brukarregistrering. Detta innebär att när
          ett barn registreras som ägare av ett fordon måste en vuxen person
          samtidigt registreras som brukare av fordonet. I de fallen kommer
          reglerna att innebära att det är brukaren som blir ansvarig för
          betalning av till exempel fordonsskatt eller felparkeringsavgifter.
        </p>
        <p xml:id="i-PxV1j7RdKr9WaRohxxPRzc">
          Mina frågor till ministern är följande:
        </p>
        <p xml:id="i-2aNazyu38LJ1JCQfkRPGh7">
          1. Vilka åtgärder avser ministern att vidta så att arbetet på
          Regeringskansliet inriktas på barns skadeståndsskulder och inte
          enbart på barns fordonsrelaterade skulder?
        </p>
        <p xml:id="i-4sEqNKJJ7U3FN4fDsjZvXW">
          2. Avser ministern att vidta åtgärder för att förändra den nuvarande
          lagstiftningen vad gäller skadeståndsskyldighet för barn, i synnerhet
          för barn under 15 år?
        </p>
      </div>
    </body>
  </text>
</TEI>
