<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0195">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0195</head>
        <author who="i-WCrN5vpCNm6z9SvfXfby4e">Alf Svensson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>beslag ur biobanker med mera</topic>
        <docDate when="2003-12-11">den 11 december</docDate>
        <status when="2004-01-20" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10195</external_id>
        <debate>
          <turn when="2004-01-20 14:06:24" duration="172">Thomas Bodström (S)</turn>
          <turn when="2004-01-20 14:09:11" duration="242">Alf Svensson (Kd)</turn>
          <turn when="2004-01-20 14:13:09" duration="275">Kenneth Johansson (C)</turn>
          <turn when="2004-01-20 14:17:39" duration="201">Thomas Bodström (S)</turn>
          <turn when="2004-01-20 14:20:56" duration="222">Alf Svensson (Kd)</turn>
          <turn when="2004-01-20 14:24:30" duration="147">Kenneth Johansson (C)</turn>
          <turn when="2004-01-20 14:26:53" duration="66">Thomas Bodström (S)</turn>
          <turn when="2004-01-20 14:27:56" duration="106">Alf Svensson (Kd)</turn>
          <turn when="2004-01-20 14:29:39" duration="51">Thomas Bodström (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:195 av Alf Svensson (kd) till justitieminister
          Thomas Bodström om beslag ur biobanker med mera
        </IPQ_title>
      </div>
      <div type="IPQuestionBody">
        <p xml:id="i-UwGhM6mSKyu3x3dDcubHmQ">
          I ett inlägg på DN Debatt den 11 november under rubriken "Alf
          Svensson minskar tilltron till rättsstaten" påstod socialminister
          Lars Engqvist att jag undanröjer tilltron till rättsstaten när
          jag hävdar att polisen hade rätt att beslagta blodprovet ur PKU-registret.
        </p>
        <p xml:id="i-4sJSVwujRtgfeu5prEpa4G">
          Bakgrunden är välkänd. Efter det tragiska mordet på utrikesminister
          Anna Lindh kom polisen @ efter inledande felsteg @ att starkt
          misstänka en 24-årig person vars identitet man kände till. Då
          fattade man beslut om att ta i beslag vederbörandes blodprov från
          PKU-registret.
        </p>
        <p xml:id="i-6x2zrKDkR6s2AG6jezEVWj">
          Visst är det så att lagen om biobanker inom hälso- och sjukvården
          anger vad som är ändamålet med PKU-registret. Men är det så att
          detta hindrar att ett prov ur biobanken tas i beslag som led i
          en brottsutredning? Enligt rättegångsbalken 27 kap. 1 § får vilket
          föremål som helst, som skäligen kan antagas äga betydelse för
          utredning av brott tas i beslag.
        </p>
        <p xml:id="i-2W2yd7KGzobPuoXYdkjBoD">
          Socialstyrelsen har efter viss tövan gjort bedömningen att sjukhuset
          inte begått något fel i och med det utlämnade blodprovet. Samtidigt
          har också Socialstyrelsen efterlyst regeringens syn på rättsläget.
          Det är dags att regeringen ger oss den.
        </p>
        <p xml:id="i-VSMP4Y4vMq1pTmHCsXDuck">
          Men det är också en allvarlig anklagelse som socialministern
          uttalat. Delar justitieministern sin regeringskollegas uppfattning
          att min åsikt i denna fråga är ägnad att minska tilltron till
          rättsstaten?
        </p>
        <p xml:id="i-R5b6jHPXSkzsxcycciiep4">
          Jag anser vidare att frågan om införandet av ett heltäckande
          DNA-register bör utredas. Ett sådant kan inte anses integritetskränkande,
          då det omfattar alla i landet. Inte heller kan det missbrukas
          till exempel av en försäkringsgivare för att undersöka förekomsten
          av ärftliga sjukdomar eller dylikt. Ett sådant register skulle
          däremot kunna vara mycket effektivt för att motverka brott som
          till exempel våldtäkt, där gärningsmännen lämnar spår som snabbt
          kan identifiera dem. Om ett barn har kidnappats och man misstänker
          att det förts någonstans där man hittar spår i form av blodfläckar,
          hårstrån eller liknande skulle ett sådant register kunna innebära
          att barnet kan räddas. Vi kan inte, menar jag, avstå från att
          använda en möjlighet som teknikens utveckling ger och som inte
          kan anses integritetsskadligt, när det finns så mycket att vinna.
        </p>
        <p xml:id="i-GbqwgCFsKR4Fkibic8r1A2">
          Med anledning av ovanstående vill jag fråga:
        </p>
        <p xml:id="i-KuPBJy9DZybGhJT1mpZa1p">
          Vilka åtgärder kommer justitieministern att vidta med anledning
          av rättsläget när det gäller beslag ur biobanker som till exempel
          PKU-registret?
        </p>
        <p xml:id="i-LjJ7cYujhC8sKuaFj7sZPr">
          Är justitieministern beredd att utreda frågan om ett för landet
          heltäckande DNA-register?
        </p>
      </div>
    </body>
  </text>
</TEI>
