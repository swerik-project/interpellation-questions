<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0117">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0117</head>
        <author who="i-WCrN5vpCNm6z9SvfXfby4e">Alf Svensson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>beslag av blodprov ur PKU-registret</topic>
        <docDate when="2003-11-18">den 18 november</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GR10117</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:117 av Alf Svensson (kd) till justitieminister
          Thomas Bodström om beslag av blodprov ur PKU-registret
        </IPQ_title>
      </div>
      <div type="IPQuestionBody">
        <p xml:id="i-FsKbpJorVnWYrsuVwor5Nb">
          I ett inlägg på DN Debatt den 11 november under rubriken "Alf
          Svensson minskar tilltron till rättsstaten" påstår socialminister
          Lars Engqvist att jag "undanröjer tilltron till rättsstaten" när
          jag hävdar att polisen hade rätt att beslagta blodprovet ur PKU-registret.
        </p>
        <p xml:id="i-QfVLqwatVPSKwJXHFjDwgo">
          Bakgrunden är välkänd. Efter det tragiska mordet på utrikesminister
          Anna Lindh kom polisen @ efter inledande felsteg @ att starkt
          misstänka en 24-årig person vars identitet man kände till. Då
          fattade man beslut om att ta i beslag vederbörandes blodprov från
          PKU-registret.
        </p>
        <p xml:id="i-Hczk6GTgZCYU3SjL3Qtiui">
          Visst är det så att lagen om biobanker inom hälso- och sjukvården
          anger vad som är ändamålet med PKU-registret. Men är det så att
          detta hindrar att ett prov ur biobanken tas i beslag som led i
          en brottsutredning? Enligt rättegångsbalken 27 kap. 1 § får vilket
          föremål som helst, som skäligen kan antagas äga betydelse för
          utredning av brott tas i beslag.
        </p>
        <p xml:id="i-43Ej2ggJUYZpjpaRzBCARR">
          Det är en allvarlig anklagelse som socialministern uttalat, och
          frågan är om justitieministern delar sin regeringskollegas uppfattning
          i det här avseendet. Justitieministern får inte uttala sig i det
          enskilda fallet, men här är frågan @ vad är gällande rätt.
        </p>
        <p xml:id="i-LfyEA3N5mcYPJEMmviDmyZ">
          Jag anser vidare att frågan om införandet av ett heltäckande
          DNA-register bör utredas. Ett sådant kan inte anses integritetskränkande,
          då det omfattar alla i landet. Inte heller kan det missbrukas
          till exempel av en försäkringsgivare för att undersöka förekomsten
          av ärftliga sjukdomar eller dylikt. Ett sådant register skulle
          däremot kunna vara mycket effektivt för att motverka brott som
          till exempel våldtäkt, där gärningsmännen lämnar spår som snabbt
          kan identifiera dem. Om ett barn har kidnappats och man misstänker
          att det förts någonstans där man hittar spår i form av blodfläckar,
          hårstrån eller liknande skulle ett sådant register kunna innebära
          att barnet kan räddas. Vi kan inte, menar jag, avstå från att
          använda en möjlighet som teknikens utveckling ger och som inte
          kan anses integritetsskadligt, när det finns så mycket att vinna.
        </p>
        <p xml:id="i-68XSzRRR6Vokjvnp9QmPyh">
          Med anledning av ovanstående vill jag fråga:
        </p>
        <p xml:id="i-EcVCE6Cy8MBZNUTyDQA85X">
          Avser justitieministern att vidta åtgärder med anledning av rättsläget
          när det gäller beslag ur biobanker som till exempel PKU-registret?
        </p>
        <p xml:id="i-UmZWtuv9bPP3UJYjiuHEzC">
          Är justitieministern beredd att utreda frågan om ett för landet
          heltäckande DNA-register?
        </p>
      </div>
    </body>
  </text>
</TEI>
