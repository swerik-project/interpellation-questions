<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200304--0442">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200304--0442</head>
        <author who="i-YEdxJPN8cJMwnqfd9tHmTD">Ulla Löfgren</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>regeringens styrning av konkurrensutsatta företag</topic>
        <docDate when="2004-04-22">den 22 april</docDate>
        <status when="2004-05-04" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GR10442</external_id>
        <debate>
          <turn when="2004-05-04 15:54:04" duration="156">Leif Pagrotsky (S)</turn>
          <turn when="2004-05-04 15:56:36" duration="249">Ulla Löfgren (M)</turn>
          <turn when="2004-05-04 16:00:35" duration="68">Leif Pagrotsky (S)</turn>
          <turn when="2004-05-04 16:01:36" duration="195">Ulla Löfgren (M)</turn>
          <turn when="2004-05-04 16:04:44" duration="170">Leif Pagrotsky (S)</turn>
          <turn when="2004-05-04 16:07:27" duration="110">Ulla Löfgren (M)</turn>
          <turn when="2004-05-04 16:09:10" duration="117">Leif Pagrotsky (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2003/04:442 av Ulla Löfgren (m) till näringsminister
          Leif Pagrotsky om regeringens styrning av konkurrensutsatta företag
        </IPQ_title>
      </div>
      <div type="IPQuestionBody">
        <p xml:id="i-8Xp8Bwp6Bq8GaFvg7tj6nc">
          Vid ett anförande i Pajala den 16 augusti 2002 talade den dåvarande
          näringsministern Björn Rosengren om "Statens ansvar och ambitioner
          i skogsbygden". Björn Rosengren gav en bakgrund till bildandet
          av Sveaskog och menade att även om affären är väl försvarbar ekonomiskt
          sett, så är motiven för statens skogsinnehav inte i första hand
          affärsmässiga.
        </p>
        <p xml:id="i-JR6eAhpjgH1bf3CDmayf4">
          "Ett motiv för att bilda Sveaskog är omsorgen om köpsågverkens
          virkesförsörjning. Sveaskog har en central roll i processen att
          förstärka den svenska sågverksnäringens konkurrenskraft. Sveaskog
          kommer inte att avyttra sågverken förrän vi är säkra på att de
          hamnar i en långsiktigt hållbar företagsstruktur." Detta sade
          näringsministern i Norrbotten, ett län där man alltmer oroar sig
          för Sveaskogs dominerande ställning.
        </p>
        <p xml:id="i-F277V3JT64NchS5CpzVu3P">
          Den 20 november förra året väckte jag en fråga till näringsministern
          om regeringens löften om att vara till stöd för köpsågverken i
          stället för att försöka slå ut dem. Näringsministerns svar på
          min fråga blev:
        </p>
        <p xml:id="i-B8PvB1pzst4zNV9SmgvQPw">
          "Jag är övertygad om att det finns utrymme för såväl stora som
          små sågverksföretag för att möta olika kunders krav. Det är dock
          viktigt att sågverksindustrins struktur anpassas till omvärldens
          förändringar. Jag ser därför positivt på Sveaskogs engagemang
          i omstruktureringsarbetet men ser inga skäl att ingripa i sektorns
          pågående omstruktureringsarbete. Det sköts av Sveaskog i samverkan
          med övriga aktörer."
        </p>
        <p xml:id="i-G7rbPPD6Z4DMrW28quV17X">
          Detta var uppenbarligen en felbedömning från näringsministerns
          sida. Konkurrensverket har efter ett halvt års förundersökning
          nu på eget initiativ beslutat granska om Sveaskogs agerande i
          Norrbotten, där deras ställning är helt dominerande, innebär ett
          brott mot konkurrenslagen.
        </p>
        <p xml:id="i-Ap2XYH5GhSLuthqrfSwmu4">
          Ett annat exempel på statligt företag som kan misstänkas missbruka
          sin dominerande ställning är Posten AB. Posten innehar nästan
          94 % av marknaden för samtliga försändelser. Av Post- och telestyrelsens
          årliga rapport framgår att inom det enda område där Posten AB:s
          meddelande- och logistikverksamhet utsatts för reell konkurrens
          har priserna sjunkit med 50 % realt. Samtidigt har Posten AB under
          de senaste åren uppvisat stora negativa resultat.
        </p>
        <p xml:id="i-3dtiezWKvFXD2qqm3HiDhz">
          Statliga företag som verkar på en konkurrensutsatt marknad bör
          ha ett särskilt ansvar för att inte bryta mot konkurrensreglerna.
          När ett statligt företag har en dominerande ställning på marknaden
          måste regeringen vara särskilt uppmärksam för att se till att
          styrning och kontroll fungerar på ett tillförlitligt sätt. Enligt
          min mening finns här stora brister.
        </p>
        <p xml:id="i-8sftwYiP8LBAHuMoiZu8Lq">
          1. På vilket sätt avser statsrådet att förbättra styrningen av
          de konkurrensutsatta statliga företagen för att motverka att de
          får eller kan behålla en dominerande ställning?
        </p>
        <p xml:id="i-NyKVaAVEoTWke49NhpRgGJ">
          2. På vilket sätt avser statsrådet att bryta Sveaskogs dominerande
          ställning i Norrbotten?
        </p>
      </div>
    </body>
  </text>
</TEI>
