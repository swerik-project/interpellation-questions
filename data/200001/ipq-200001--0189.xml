<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0189">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0189</head>
        <author who="i-T9dFBJ1pv742mQeG3uLBtA">Viklund, Margareta (kd) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>hiv/aids i världen</topic>
        <docDate when="2000-12-15">den 15 december</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GO10189</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:189 av Margareta Viklund (kd) till statsrådet
          Maj-Inger Klingvall om hiv/aids i världen Utvecklingen av hiv/aids
        </IPQ_title>
      </div>
      <div type="IPQuestionBody">
        <p xml:id="i-Ba9uTDYGJDxv8RNbktT3Uh">
          Utvecklingen av hiv/aids
        </p>
        <p xml:id="i-HuHLrsQySrQZQxr2pJKXit">
          Redan 1985 kom signaler från länder i Afrika att sjukhusen var
          överfulla med svårt sjuka och döende patienter med aids. Läkare,
          politiker och internationella organisationer stod handfallna.
          Situationen var mycket skrämmande. Osäkerheten var stor om hur
          sjukdomen smittade. Någon bot eller bromsmedicin var det då inte
          tal om. Samtidigt rapporterades också om en aidsepidemi i USA.
        </p>
        <p xml:id="i-Gom52pogh4b8hFnZjRvcxq">
          Även i Sverige var ängslan och oron stor. Innan någon pålitlig
          testmetod accepterats smittades även i vårt land människor, som
          det kan tyckas, i onödan. Snart upptäcktes hivvirusets smittvägar
          och omfattande förebyggande insatser kunde påbörjas.
        </p>
        <p xml:id="i-Uz6FJySeZpQ9KX1kFqYZwq">
          Genom att noggrant kartlägga de aidssjuka fick man fram smittvägarna
          och kunde kalla in människor för provtagningar. De hivinfekterade
          fick stränga förhållningsregler att leva efter, samtidigt som
          en offensiv informations- och utbildningskampanj sattes i gång.
          Sveriges hälso- och sjukvårdsapparat involverades och skoleleverna
          utsattes för en massiv information. Många frivilliga, både hivsmittade
          och andra, engagerade sig i upplysningsverksamhet, vård och omsorg.
        </p>
        <p xml:id="i-DBxQJLSut4Rh3LFgAP5b7D">
          I dag, 15 år senare, har vi en större kunskap om hiv/aids-spridning
          och bekämpning. Även om ännu ingen bot finns för sjukdomen, finns
          dyra s.k. bromsmediciner som kan fördröja aidssymtomen under många
          år och ge den hivdrabbade ett nästintill normalt liv.
        </p>
        <p xml:id="i-KzqPdMSAKBquA4V7ShqoPQ">
          I dag, liksom för 15 år sedan, är det Afrika som är den mest
          drabbade kontinenten. Men mycket talar för att nästa stora kontinent
          som kommer att drabbas är Asien, där hiv och aids redan i dag
          har en stor spridning och är ett stort problem i vissa områden.
          Ryssland är det tredje stora området där man kan vänta en stor
          spridning. I exempelvis Sankt Petersburg är problemen redan stora.
          Ju fler kontakterna blir över gränserna desto mer sprider sig
          smittan. Hela Öst- och Centraleuropa är ett alltmer drabbat område.
          Även i de baltiska länderna stiger siffrorna över hiv/aids-drabbade.
        </p>
        <p xml:id="i-DDeoe8NFxkH5zHHACZxEEL">
          Sammanfattande situationsbild
        </p>
        <p xml:id="i-VKneHVSs8EoGEGKmZcx42C">
          Hiv/aids dödar mer än två miljoner människor enbart i Afrika
          varje år. Det är mer än tio gånger det antal som omkommer i krig
          och konflikter under samma period.
        </p>
        <p xml:id="i-B1raF4hxyUwim5t5q2MYTu">
          År 1999 beräknades 33,6 miljoner människor i världen leva med
          hiv/aids och mer än 16 miljoner ha dött sedan epidemin började
          spridas.
        </p>
        <p xml:id="i-JXyutBkhCreT5Vn94Gvp6Z">
          95 % av de drabbade finns i utvecklingsländer. Två tredjedelar
          finns söder om Sahara i Afrika, där utbredningen av hiv har nått
          30 % av den vuxna befolkningen i sju länder.
        </p>
        <p xml:id="i-P5uuc2pDUhgSarLRc2nw2e">
          År 1999 smittades ytterligare 5,6 miljoner människor, inklusive
          570 000 barn födda av hivpositiva mödrar.
        </p>
        <p xml:id="i-F98qnNmgP9XC6BAm1ZQjpb">
          Kvinnor är särskilt i riskzonen för att bli hivsmittade beroende
          på både sociala och biologiska faktorer.
        </p>
        <p xml:id="i-8d1KxkgUyEZtn2g7JRa12Y">
          11,2 miljoner barn är föräldralösa på grund av aids.
        </p>
        <p xml:id="i-H9x8Tg8CmhDV61AoCgWATu">
          Hiv/aids sprids fortast i förhållanden där fattigdom, social
          instabilitet och maktlöshet råder.
        </p>
        <p xml:id="i-NgR19Z7mVQCEPLwUo4qWTF">
          Hiv/aids innebär ett bakslag för de vinster som uppnåtts med
          ekonomisk och social utveckling. I delar av Sydafrika har barndödligheten
          ökat med 25 % och förväntad livslängd har fallit från 64 till
          47 år under en period av bara tre år.
        </p>
        <p xml:id="i-MxPRF8TsUgKFaDwSXVnYki">
          Hiv/aids drabbar vuxna i deras ekonomiskt mest produktiva ålder.
          Inkomsten per capita reduceras så mycket som 0,5 % per år då mer
          än 8 % av de vuxna är infekterade.
        </p>
        <p xml:id="i-ADh4FwMf1TkjgjMUrEHi7T">
          Förebyggande aktiviteter för att minska sårbarheten och stoppa
          överförandet av virus beror på hur effektiv strategin för att
          kontrollera epidemins spridning är.
        </p>
        <p xml:id="i-BpHyBns1wnsragKfWrqFex">
          Möjligheten till vård och medicin för hiv/aids har i de industrialiserade
          länderna på ett signifikant sätt reducerat sjukdom och död orsakad
          av hiv/aids. Det överväldigande flertalet av utvecklingsländerna
          saknar dock tillgång till adekvata mediciner, inklusive medicin
          för behandling av vanliga opportunistiska infektioner.
        </p>
        <p xml:id="i-5ApsBrZRHA561UixvCNFdu">
          Vad kan göras?
        </p>
        <p xml:id="i-Lk3464rLmXnP5NgvcDU4vs">
          Sverige har internationellt gjort stora insatser för att förebygga
          hiv/aids och hjälpa de drabbade. Men epidemin tycks hinna i kapp
          alla insatser, som med tanke på smittans spridning, är otillräckliga.
          Enligt det internationella samordningsorganet Unaids sprids hiv
          och aids tre gånger så snabbt som de medel som tilldelas för att
          ha kontroll över epidemin. Sverige har all anledning att vara
          pådrivande i hiv/aids-frågan.
        </p>
        <p xml:id="i-7TbcgACEZD9Tubfop5ZRuV">
          Det har visat sig att ju mer internationella organisationer och
          andra satsat på att iordningställa infrastrukturen i Afrika desto
          mer har hiv/aids-epidemin spridits och ökat. Därför är det nödvändigt
          att integrera hiv/aids-förebyggande aktivitetsprogram i de program
          och satsningar som görs för att förbättra och bygga upp infrastrukturen.
        </p>
        <p xml:id="i-2ccDG9BD7C8uPfT916T9tX">
          För att lyckas med bekämpningen av hiv/aids är det viktigt att
          arbeta systeminriktat. Det betyder att hiv/aids-arbetet måste
          utföras inom och i samarbete med de bärande institutioner och
          organisationer som finns inom de svårt drabbade länderna. Ideella
          organisationer kan naturligtvis fylla en viktig funktion men inte
          ersätta de bärande institutionerna.
        </p>
        <p xml:id="i-DdxQ2p3rvK3iSW6hRKugoM">
          I flera länder finns bärande system vilka kan utnyttjas bättre.
          Det finns även stora och långsiktigt arbetande ideella organisationer
          som borde kunna mobiliseras bättre. I några länder i Asien finns
          folkrörelseorganisationer liknande de i Sverige. Det underlättar
          ett samarbete. Men många viktiga förutsättningar för ett effektivt
          arbete saknas också. I flera länder i Afrika saknas exempelvis
          infrastrukturer för distribuering av läkemedel, vilket naturligtvis
          försvårar arbetet. Där finns också stora utbildnings- och informationsproblem.
          Många ledare, biståndsarbetare och informatörer har svårt att
          tala om sexuella frågor. I det sammanhanget finns således en barriär
          på individbasis, som måste forceras. Det är synnerligen angeläget
          att finna vägar för att överbrygga motståndet mot att tala om
          de viktiga förebyggande frågorna. De måste också föras upp på
          högsta möjliga politiska nivå.
        </p>
        <p xml:id="i-UD5gAj9PPByCs4ZZ55QQV2">
          Den möjlighet som västvärlden har till vård och medicin för hiv/aids
          har reducerat sjukdom och död i våra länder. Tyvärr saknar utvecklingsländerna
          ekonomiska möjligheter att använda denna medicin. Det är inte
          acceptabelt. Här måste västvärlden ta sitt ansvar inte bara i
          ord utan också i handling. Den rika världen måste inleda ett samarbete
          med både internationella organisationer, som FN, och näringslivet
          för att förbättra u-länders tillgång till mediciner. Dels måste
          forskningen styras mot u-ländernas behov av aidsmediciner. Dels
          kan i-länderna vara beställare av mediciner från läkemedelsbolagen
          åt de fattigaste länderna.
        </p>
        <p xml:id="i-CSRyabTo2RDgU1F4Ec5teD">
          Mina frågor till biståndsministern är:
        </p>
        <p xml:id="i-PU85VWBPi4w4HbhRgFvkdJ">
          På vad sätt är regeringen pådrivande i FN:s olika organ vad gäller
          hiv/aids-frågan?
        </p>
        <p xml:id="i-WiBrf1mFbsdGiYjkSdJPmF">
          Hur engagerar sig regeringen för att integrera hiv/aids-förebyggande
          aktivitetsprogram i uppbyggnaden av infrastrukturer i framför
          allt Afrika?
        </p>
        <p xml:id="i-QDvdNK13XqZfHL3A8fVhhr">
          På vilket sätt tillvaratar den svenska regeringen i hiv/aids-arbetet
          de offentliga och frivilliga system som finns i de svårt hiv/aids-drabbade
          länderna?
        </p>
        <p xml:id="i-HhSJE8ZZLS4jHmvE1R9hpW">
          Hur arbetar regeringen för att även utvecklingsländerna ska få
          del av de s.k. bromsmedicinerna?
        </p>
        <p xml:id="i-C5vbbjMT5JHa9Pyme1Hoeb">
          Hur arbetar regeringen för att överbrygga motståndet att tala
          om de viktiga förebyggande frågorna?
        </p>
      </div>
    </body>
  </text>
</TEI>
