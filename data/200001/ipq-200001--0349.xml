<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0349">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0349</head>
        <author who="i-FJ3qAMd2ReYtDiK92hL27W">Feltzing, Barbro (mp) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>sociala arbetskooperativ</topic>
        <docDate when="2001-04-02">den 2 april</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10349</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:349 av Barbro Feltzing (mp) till näringsminister
          Björn Rosengren om sociala arbetskooperativ
        </IPQ_title>
      </div>
      <div type="IPQuestionBody">
        <p xml:id="i-5CKzUCShb6YCRSRGRKf5vA">
          Ett socialt arbetskooperativ är en viktig metod i en rehabiliteringsprocess.
          Medlemmarna i de sociala arbetskooperativen är oftast de som står
          längst ifrån arbetsmarknaden, som man inte intresserar sig för,
          eller som hamnar mellan stolarna hos olika offentliga aktörer.
          De hamnar i en rundgång eller får inte plats någonstans därför
          att de är gränsfall i förhållande till lagar och bestämmelser.
          Samhall är ofta inte heller något alternativ för dessa människor.
          Man anses inte stå till arbetsmarknadens förfogande och är därmed
          inte aktuell för AMI:s insatser eller anses t.o.m. inte vara rehabiliteringsbar.
        </p>
        <p xml:id="i-9UzrdNL3LyS1qXhcY98Fyk">
          Någon exakt definition av vad ett sådant här arbetskooperativ
          är finns inte. Men det fungerar som en egen juridisk person, det
          är en demokratiskt styrd ekonomisk förening och det erhåller någon
          form av ekonomiskt stöd från offentlig sektor.
        </p>
        <p xml:id="i-6Cw5HTnXdUuLqZh8CEJWDN">
          Människor som arbetar i kooperativet står utanför den ordinarie
          arbetsmarknaden, de måste vara i majoritet i föreningen och i
          lägre eller högre grad producera varor eller tjänster på en marknad.
        </p>
        <p xml:id="i-RmUnZvDdrKShoFqtQL2Fb7">
          Vad ska då de här kooperatörerna leva på? Alla vill ju ha lön
          för det arbete man utför och den tid man lägger ned. Många av
          dessa människor kan inte arbeta heltid och när de arbetar är det
          med reducerad arbetskapacitet. Naturligt vore då att ersätta kooperativet
          med ett lönebidrag för arbetad tid. Men detta innebär problem.
          Ofta finns det inte pengar till lönebidrag, även när alla parter
          tycker att det är en lämplig åtgärd.
        </p>
        <p xml:id="i-Xjffk7cu7cw9S5dZ7fEsJ7">
          AMI kan tycka att personen inte står tillräckligt mycket till
          arbetsmarknadens förfogande, för att rekommenderas till en arbetsmarknadsåtgärd.
          Tillgång till lönebidragen varierar och den ersättningsnivån ska
          kontinuerligt sänkas till noll. Det som är viktigt är att kunna
          påbörja ett arbete, även om arbetsförmågan är liten i början.
        </p>
        <p xml:id="i-U6QcmWqx3oejGhx3bFTyhu">
          Sjukbidragen blir oftast då en försörjningskälla, men det är
          olämpligt att ha ersättning från socialförsäkringssystemet, när
          det handlar om arbete. Att kunna få lön för sitt arbete betyder
          mycket pedagogiskt och stärker självförtroendet.
        </p>
        <p xml:id="i-KbPAXv9BHuG4X9zHrv9AFC">
          Ett statligt kooperatörsbidrag efter hur många som arbetar skulle
          kunna utgå, med hänsyn tagen till den tid man arbetar. Det kan
          vara kvarts-, halv- eller trekvartstid och heltid. Kooperatörsbidraget
          skulle kunna ligga på samma nivå som lönebidrag på heltid. Så
          länge som kooperatören arbetar i kooperativet ska bidraget ligga
          fast, och kunna ändras om arbetstiden ändras.
        </p>
        <p xml:id="i-CXqH53n2mQWJDnMJuv1XCQ">
          I flera länder i Europa finns positiv särlagstiftning om sociala
          arbetskooperativ, vilket kan verka som förebild för Sverige. Sociala
          arbetskooperativ kan också fungera för andra grupper utanför den
          ordinarie arbetsmarknaden.
        </p>
        <p xml:id="i-DUKDhm9tpEfS2dm4u382h">
          Min fråga till näringsministern blir därför om näringsministern
          avser verka för att regler tas fram för att kunna ta fram kooperatörsbidrag
          för människor som står mycket långt från arbetsmarknaden.
        </p>
      </div>
    </body>
  </text>
</TEI>
