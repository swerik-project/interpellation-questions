<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0127">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0127</head>
        <author who="i-XXuTUfCrSzD7sKMdyYtEft">Jonsson, Sofia (c) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>elevers rätt till kunskap</topic>
        <docDate when="2000-11-17">den 17 november</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GO10127</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:127 av Sofia Jonsson (c) till statsrådet
          Ingegerd Wärnersson om elevers rätt till kunskap
        </IPQ_title>
      </div>
      <div type="IPQuestionBody">
        <p xml:id="i-C6aJVPcCxq1fgDPVvWdZzc">
          Utbildning måste vara anpassad efter de som ska utbildas. Alla
          elever kan och vill lära men på olika sätt. Att grundskolan ska
          ge likvärdiga kunskaper betyder inte att utbildningen ska vara
          likadan, snarare tvärtom @ att all utbildning måste utgå från
          varje enskild elevs behov i skolan.
        </p>
        <p xml:id="i-MTVTZBeCReXZHzdP1Yg5xX">
          Sveriges ekonomi befinner sig i ett positivt läge och det är
          nu som strukturella förändringar bör göras. Kommunförbundet och
          Skolverket har kommit med ett antal rapporter som visar på att
          situationen i skolan är allt annat än tillfredsställande. Många
          skolor fungerar bra, uppnår goda resultat och arbetar med kvalitetsarbete.
          Detta gäller dock inte för alla skolor och Skolverket konstaterar
          i en rapport att skillnaderna är så stora att man bedömer att
          alla elever inte erbjuds en likvärdig utbildning. Variationerna
          mellan kommuner när det gäller andelen elever som uppnår godkända
          kunskaper är stora. I vissa kommuner är det 97 % av eleverna som
          får godkänt och i andra kommuner är det bara 57 % som uppnår målen.
        </p>
        <p xml:id="i-3WHu3oAvrvJZ2J6G4pD3Xz">
          Skolväsendet har i och med förändringarna i början av 90-talet
          gått alltmer mot en målstyrning. Detta är mycket positivt men
          det är nu dags att ta ytterligare steg för att garantera alla
          elevers grundläggande kunskaper. Kunskaper och inte tid ska styra
          hur länge man går i skolan, timplanerna ska slopas och individuella
          studieplaner införas. Skolplikten ska inte handla om att förvara
          eleverna i nio år utan om att varje elev ska ha en rättighet till
          kunskap.
        </p>
        <p xml:id="i-KnB9vmHXJuJJiUP4oCzJFG">
          Tyvärr har socialdemokratin traditionellt sett stått för synsättet
          att en likvärdig utbildning innebär att alla grundskolor använder
          samma pedagogik, huvudman och centralt styrd användning av undervisningstimmarnas
          uppdelning m.m. Detta har inneburit att man har försökt att anpassa
          eleverna efter skolan i stället för att försöka forma skolan efter
          varje elev.
        </p>
        <p xml:id="i-MSwvAu6vkkZhjMFcCyzc93">
          Glädjande nog så verkar dock skolministern öppen för några av
          de förslag om strukturella förändringar som Centerpartiet lagt
          fram i riksdagen. I skoldebatten för några veckor sedan uttalade
          sig Ingegerd Wärnersson positivt till att införa individuella
          studieplaner. Centerpartiet ser nu fram emot att få se konkreta
          förslag på detta område från skolministern.
        </p>
        <p xml:id="i-5QgRssHFqPcsHf3hwfiFAk">
          Med anledning av detta vill jag fråga skolministern:
        </p>
        <p xml:id="i-2yMJLZ7HMeciwyxx5R18iu">
          Vad avser skolministern göra för att garantera alla elever en
          likvärdig rätt till kunskap?
        </p>
        <p xml:id="i-2e433hcQEaozRw9FmaT4wk">
          Hur kommer ministern att arbeta för att införa individuella studieplaner?
        </p>
      </div>
    </body>
  </text>
</TEI>
