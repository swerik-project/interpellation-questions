<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0141">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0141</head>
        <author who="i-KktUCXax2JFL3tqFqQN9oq">Sellén, Birgitta (c) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>järnvägens roll i det framtida transportsystemet</topic>
        <docDate when="2000-11-22">den 22 november</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10141</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:141 av Birgitta Sellén (c) till näringsminister
          Björn Rosengren om järnvägens roll i det framtida transportsystemet
        </IPQ_title>
      </div>
      <div type="IPQuestionBody">
        <p xml:id="i-Q8pENmsPxca76GWVXzHxje">
          Det samlade transportsystemet står i dag för en stor del av utsläppen
          av växthusgaser. Samtidigt tyder alla prognoser på att transporterna,
          både av människor och gods, kommer att fortsätta öka. Detta ställer
          höga krav på att skapa ett grönare transportsystem. De olika transportslagen
          har alla sina givna roller som delar av en helhet. Ett ur miljösynpunkt
          mycket bra transportslag är järnvägen. Man kan med fog säga att
          den miljövänliga järnvägstrafiken har sin givna plats i ett grönt
          transportsystem.
        </p>
        <p xml:id="i-3Kw3dXVSTeVaDjjA45yH9R">
          Riksdagen har i 1988:års riksdagsbeslut lagt fast riktlinjer
          för ett hållbart trafiksystem med krav på minskning av miljöföroreningar
          och trafikolyckor. Samtidigt visar prognoserna på att godstrafiken
          med lastbil kommer att öka med 40 % under de kommande tio åren.
          Motsvarande siffra för järnvägen är 8 %. Och inte ens denna mycket
          måttliga ökning förefaller nu kunna klaras sedan Banverket i ett
          brev nyligen varslade om ytterligare kraftiga förseningar av järnvägsprojekt
          och ändrad strategi för Banverket. Det är konsekvenserna av budgetpropositionen
          för Banverkets del. Den ram som nu är lagd, försenar utbyggnaden
          av järnvägen som planerades i stomnätsplanen från 1998.
        </p>
        <p xml:id="i-4AyffEEKb5MYEP6qfePPch">
          Av Banverkets brev framgår att planerade investeringar för ca
          7 miljarder kronor inte kommer att kunna genomföras till slutet
          av 2002. Banverket måste nu anpassa sin verksamhet efter detta,
          vilket kommer att få stora konsekvenser för att kunna fullfölja
          stomnätsplanen. Det betyder också att utrymmet att starta nya
          projekt under de kommande tre åren är mycket begränsat. Ett exempel
          på en angelägen satsning som nu skjuts framåt är den fortsatta
          snabbtågsanpassningen av Ostkustbanan där det planerade dubbelspåret
          på sträckan Älvkarleby@Bomansberget inte kan byggas som planerat.
        </p>
        <p xml:id="i-QGTiuh71Uba1LDSagQjXBm">
          Denna utveckling försvårar självklart möjligheterna att nå de
          uppsatta målen. Aktiva åtgärder behövs för att målen ska nås.
          Främst ur miljösynpunkt, men också för att minska belastningen
          på vägnätet, är det angeläget att den långväga godstrafiken i
          större utsträckning än i dag förs över från vägar till järnväg,
          där så är möjligt.
        </p>
        <p xml:id="i-2RuU47FU3xSuD9qXxVVH78">
          Det svenska järnvägsnätet spelar också en viktig roll för persontransporter,
          både vid rekreationsresor och arbetsresor. Möjligheten till arbetspendling
          med tåg är många gånger en avgörande förutsättning för att människor
          ska kunna bo kvar där de vill samtidigt som de kan bredda sin
          arbetsmarknad. Utöver detta minskar också belastningen på våra
          vägar samtidigt som trafik på järnväg är miljömässigt bättre än
          vägtransporter.
        </p>
        <p xml:id="i-89ZBpWhyhuJGjNmW5kySCC">
          Det är angeläget att flaskhalsar i järnvägssystemet byggs undan
          så att en positiv utveckling underlättas. För transporter till
          och från norra Sverige kan exempelvis nämnas de flaskhalsproblem
          som kan uppstå kring Botniabanan. I Stockholm finns problematiken
          med det s.k. tredje spåret.
        </p>
        <p xml:id="i-WLGBe6BG1AcFRVyNrJpbHr">
          Svealandsbanan är ett lysande exempel på järnvägens stora potential.
          När järnvägen garanterar snabb restid kommer också resenärerna.
          Denna positiva utveckling är också synlig på andra sidan Mälaren
          där Mälarbanan håller på att färdigställas. Svealandsbanan och
          Mälarbanan breddar människors arbetsmarknad och sociala liv på
          ett positivt sätt. Denna utveckling kan och måste komma även andra
          delar av landet till del. Ambitionen måste vara hög vad gäller
          att ha fungerande järnvägstrafik i hela landet.
        </p>
        <p xml:id="i-9vUe5YkoUXSPiA2czxwyRn">
          När de fastställda planerna för järnvägsinvesteringar inte kan
          följas är det lätt att konstatera att anslagen till järnvägarna
          är för litet. Detta samtidigt som det blir allt viktigare ur miljösynpunkt
          med transporter på järnväg. Den eftersläpning som nu tillåts ske
          är olycklig. Centerpartiet vill motverka detta och avsätter som
          näringsministern är medveten om betydligt mer pengar till järnvägarna
          än vad regeringen gör.
        </p>
        <p xml:id="i-4geiSXjCRWY5Fev6QwRcbg">
          Mot bakgrund av det ovan anförda vill jag fråga näringsministern:
        </p>
        <p xml:id="i-HRydxd8nyeDxZaipH8prLK">
          1. Vilka åtgärder avser näringsministern vidta för att den miljövänliga
          järnvägen ska kunna bibehålla och utveckla sin roll i transportsystemet?
        </p>
        <p xml:id="i-CekBxfX2NNzKCVeTG3Pcg5">
          2. Hur avser näringsministern agera för att de antagna planerna
          ska kunna fullföljas?
        </p>
      </div>
    </body>
  </text>
</TEI>
