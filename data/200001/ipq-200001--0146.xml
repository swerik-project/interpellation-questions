<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0146">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0146</head>
        <author who="i-PvJTHCyJiaxUeJhG5osdHg">Lindvall, Gudrun (mp) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>ozonhålet och förebyggande hälsovård</topic>
        <docDate when="2000-11-24">den 24 november</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO10146</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:146 av Gudrun Lindvall (mp) till socialminister
          Lars Engqvist om ozonhålet och förebyggande hälsovård
        </IPQ_title>
      </div>
      <div type="IPQuestionBody">
        <p xml:id="i-7ha4tMbaHVbCeiLQL9jvBr">
          Ozonhålen blir med tiden allt större beroende på våra utsläpp
          av ozonförstörande ämnen. På senare tid har det rapporterats att
          ozonhålet över Antarktis har nått en ny rekordstorlek. Det är
          lika stort som den Nordamerikanska kontinenten. Ozonskiktet dämpar
          UV-strålningen. Ett allt tunnare ozonskikt och frånvaron av skiktet
          ökar UV-instrålningen. Mycket UV-strålning kan efter många år
          ge upphov till allvarlig hudcancer. Hudcancerfrekvenserna ökar.
          UV-strålningen dämpas inte av att det är molnigt.
        </p>
        <p xml:id="i-4mCFpuAbTymSpoTGJQ4Fhh">
          I Australien, där problemet med tunt ozonskikt förekommit länge,
          uppges drygt 60 % av befolkningen någon gång i livet ha sökt läkare
          för hudcancer. Alla fläckar på huden kontrolleras, även hos barn,
          t.o.m. i skolan. Man är nu så medveten om problemen att människor
          uppmanas att inte vistas länge med bara kroppsdelar i solen och
          att skydda sig extra noga då solen står som högst på himlen. Barn
          med sin känsliga hy släpps inte längre ut i solen utan kläder,
          det finns krav på arbetarskydd för utomhusyrken och endast turister,
          som inte nåtts av den omfattande informationskampanjen, steker
          sig på badstranden. Medvetenheten om riskerna är stor och kopplingen
          tunt ozonskikt och hudcancer är var mans kunskap. Man ser det
          inte som att skrämmas, utan som en nödvändig information människor
          måste ha för att kunna undvika faror och därmed sjukdom.
        </p>
        <p xml:id="i-WHugvzouaSV4MMSSvJty9G">
          På senare år har det känts alltmera "stickigt" att vara ute i
          solen även i vårt land. Detta är ett tecken på ökad UV-strålning
          på grund av tunt ozonskikt. Stickig UV-solstrålning är inte att
          leka med. Eller leka i. Barn är nämligen mest känsliga och utsatta.
          Att utsättas för onödigt mycket UV-strålning när huden är extra
          tunn och genomsläpplig är farligare än när den är grövre som på
          en vuxen. Erfarenheter från södra halvklotet visar nu att de som
          varit mycket i solen nu får hudcancer i större utsträckning än
          de som inte exponerats. Då visste man inte där @ nu kan vi dra
          lärdom.
        </p>
        <p xml:id="i-EbX1e9ogL6D7FugbBnz8Fp">
          Det gäller att tidigt förebygga hudcancer som sätts i gång av
          UV-strålning. Ozonskiktet är så uttunnat även över norra halvklotet
          att det är hög tid att gå ut med adekvat information. Det är dags
          att ta fram en informationskampanj inför våren 2001 så att den
          australiensiska insikten och kunnandet om UV-strålning och risken
          för hudcancer och hur man förebygger den också blir allmän svensk
          kunskap. Uppmaning kommer från forskare insatta i detta ämne.
        </p>
        <p xml:id="i-U4T6qXnsgszp4DspUaprtN">
          Det har visat sig att trädens lövverk silar UV-strålning. Platser
          där barn vistas som skolgårdar och lekplatser är tyvärr ofta ytor
          utan träd, men borde alltså med denna kunskap planteras för att
          ge barnen ett naturligt UV-skydd.
        </p>
        <p xml:id="i-6rjqKeiazz4fD2GGVCEvKm">
          I dag informeras människor om sådant som kan påverka hälsan och
          där det är möjligt att leva så att man undviker risker. Det är
          en del av friskvården. Det är likadant i detta fallet. Det handlar
          inte, som en del hävdar, att sprida skrämselpropaganda. Det handlar
          om att ge människor adekvat och viktig information.
        </p>
        <p xml:id="i-FH7nXauoTUzkapJA5enNGP">
          Jag vill fråga ministern:
        </p>
        <p xml:id="i-CFZJJNAYsc4isiqJLeyyVA">
          Avser ministern ta initiativ till en informationskampanj och
          andra åtgärder enligt ovan för att öka kunskapen hos människor
          om risker med ökad UV-strålning på grund av tunt ozonskikt och
          hur man undviker dem?
        </p>
      </div>
    </body>
  </text>
</TEI>
