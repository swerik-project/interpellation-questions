<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0025">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0025</head>
        <author who="i-SKjAmNScZ7eZ3a8Xy1J8hs">Larsson, Maria (kd) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>länsstyrelsens tillsynsverksamhet av miljöbalken</topic>
        <docDate when="2000-10-05">den 5 oktober</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GO1025</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:25 av Maria Larsson (kd) till miljöminister
          Kjell Larsson om länsstyrelsens tillsynsverksamhet av miljöbalken
        </IPQ_title>
      </div>
      <div type="IPQuestionBody">
        <p xml:id="i-UAGv74kcH57VagUugpX8LS">
          Miljöbalken har åstadkommit nya aktiviteter hos företag runtom
          i Sverige. Skyldigheten att lämna in miljöredovisning åligger
          de företag som bedriver s.k. miljöfarlig verksamhet som är tillståndspliktig.
          Många små företag tvingas anlita en dyr konsult då miljöredovisningen
          är tämligen omfattande.
        </p>
        <p xml:id="i-L4V6JpHdYuUJNyEs1i8NPp">
          Länsstyrelserna fungerar som tillsynsmyndighet för bl.a. miljöbalken.
          Det är självklart viktigt för miljöbalkens legitimitet att tillsynsverksamheten
          bedrivs aktivt och effektivt. Dessvärre har man på många länsstyrelser
          svårt att hinna med denna uppgift.
        </p>
        <p xml:id="i-38cFHsxRvLU8P17zZvPnTN">
          Det tillskott av resurser för prövning och tillsyn som tillfördes
          länsstyrelserna stod inte i rimlig proportion till de nya uppgifter
          som balken medförde och till den resursbrist som redan före balkens
          införande fanns inom området.
        </p>
        <p xml:id="i-G1wrJ4Etfp8kHPzAKcV3gr">
          Länsstyrelsen i Jönköpings län redovisar i sin delårsrapport
          att "Besvärande ärendebalanser finns." Det innebär i praktiken
          att högst 30 % av inkommande ärenden blir föremål för genomgång
          och tillsyn. Då länsstyrelsernas resurser är begränsade prioriteras
          åtalsärenden framför tillsynsärenden. Miljöbalken kräver att samtliga
          anmälningar om misstanke om brott drivs vidare. Tidigare gjordes
          en träffsäkerhetsanalys vid åtalsärenden, och om utsikterna för
          fällande dom betecknades som små drevs det ej vidare. Detta tar
          mycket personella resurser i anspråk och går därmed före i tid.
        </p>
        <p xml:id="i-7aSLEGag7afH9e8Hsrq8tu">
          Ett nytt miljödirektiv från EU innebär dessutom att flertalet
          nu gällande miljötillstånd för industrin måste omprövas till 2007.
          Det kommer att beröra ca 700 företag och kräva mycket arbete hos
          miljömyndigheter och företag. EU-direktivet innebär att olika
          tillstånd för industriell verksamhet ska samordnas så att det
          blir en samlad miljöprövning av utsläppen till luft, mark och
          vatten. Direktivet stämmer väl överens med miljöbalken, men även
          gamla tillstånd för befintliga anläggningar måste omprövas. Detta
          kommer att kräva ytterligare resurser hos både prövnings- och
          tillsynsmyndigheter. I den nyligen förelagda budgeten uppvisas
          inte något ytterligare medelstillskott för denna verksamhet.
        </p>
        <p xml:id="i-BKZd9LJH4gDDAVUGQs9zTY">
          Miljöbalkens innehåll urvattnas mycket fort om man inte bygger
          fungerande tillsynssystem. Då miljöbalken medför stora kostnader
          för den enskilde företagaren måste med nödvändighet tillsynsorganet
          fungera på motsvarande aktivt sätt. I annat fall måste ambitionerna
          med balken sänkas avsevärt, vilket vore olyckligt med tanke på
          vilka möjligheter den skulle kunna ge för ett framgångsrikt miljöarbete.
        </p>
        <p xml:id="i-Q8wKNf5Vh41zGts5CoEMJN">
          Vilka åtgärder avser ministern vidtaga för att komma till rätta
          med ovan beskrivna problem?
        </p>
      </div>
    </body>
  </text>
</TEI>
