<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0144">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0144</head>
        <author who="i-KtELEJ9HytY7HFgQExEzLq">Bergström, Sven (c) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>uteblivna snabbtåg på Mälarbanan</topic>
        <docDate when="2000-11-23">den 23 november</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10144</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:144 av Sven Bergström (c) till näringsminister
          Björn Rosengren om uteblivna snabbtåg på Mälarbanan
        </IPQ_title>
      </div>
      <div type="IPQuestionBody">
        <p xml:id="i-CNee2zu3JJrAF165Wz7cXc">
          Det har i dagarna kommit fram uppgifter som tyder på att den
          framgångsrika utvecklingen av tågtrafiken i Mälardalen drabbas
          av ett allvarligt bakslag. Allt tyder på att den "tidtabell" som
          angetts för snabbtågstrafiken på Mälarbanan inte kommer att kunna
          infrias. De utlovade snabbtågen som skulle minska restiderna mellan
          Västerås och Stockholm från dagens 67 minuter till 50 minuter
          kommer uppenbarligen inte att finnas tillgängliga när dubbelspåren
          mellan Kungsängen och Kalhäll står klara i augusti 2001. Inte
          heller kommer löftena om direkttåg mellan Västerås och Stockholm
          som skulle betyda restider på 39 minuter att kunna infrias. Det
          är naturligtvis allvarligt att SJ inte klarar av att leva upp
          till sina löften. Främst för de drabbade resenärerna men också
          för SJ:s anseende.
        </p>
        <p xml:id="i-UD9Q6VjYWM25ZymZ1rqfDd">
          I medierna har förklarats att det primärt är två saker som ligger
          bakom att snabbtågen förmodligen inte kommer att trafikera Mälarbanan
          förrän 2003. Dels har resandeantalet överskridit prognoserna och
          dels har SJ hänvisat till EU:s upphandlingsregler. Att resandetalet
          överskrider prognoserna ska vi naturligtvis vara glada för. Och
          det borde vara en enkel sak att vid ett anbudsförfarande se till
          att det finns klausuler som gör att fler tågset kan köpas in eller
          att de redan inköpta kan kompletteras. Vad gäller EU:s upphandlingsregler
          kan dessa knappast kommit som någon nyhet för varken SJ eller
          någon annan. Den bistra sanningen verkar vara att SJ inte startat
          sin upphandling i tid.
        </p>
        <p xml:id="i-FSHKqBHeovcuYLoXuZCEsg">
          Oavsett vad som ligger bakom att SJ inte kommer att ha de tågset
          som tidigare utlovats resenärerna och som ska korta restiden,
          är det angeläget att en lösning kommer till stånd. Detta är viktigt
          främst för resenärerna men också för miljön och belastningen på
          Stockholmsområdet.
        </p>
        <p xml:id="i-UHB6CvVLsnrdtzeg4EFJXM">
          Mot bakgrund av ovanstående vill jag fråga näringsministern:
        </p>
        <p xml:id="i-WkQhPGRrytqNbgr8Dr8bUU">
          Vad avser näringsministern göra för att snabbtågstrafiken på
          Mälarbanan ska kunna starta under hösten 2001 som tidigare utlovats?
        </p>
      </div>
    </body>
  </text>
</TEI>
