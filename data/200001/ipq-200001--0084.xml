<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0084">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0084</head>
        <author who="i-2aZQBvMx8o6ihusfvExbt8">Åström, Alice (v) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>Schengens informationssystem</topic>
        <docDate when="2000-11-01">den 1 november</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GO1084</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:84 av Alice Åström (v) till justitieminister
          Thomas Bodström om Schengens informationssystem
        </IPQ_title>
      </div>
      <div type="IPQuestionBody">
        <p xml:id="i-TFSwzWLHd68KaPmWabKLdm">
          Schengens informationssystem har under den tid det varit verksamt
          snabbt vuxit till ett gigantiskt personregister. I dag finns ca
          1 400 000 identiteter registrerade. Många av dessa vet inte av
          vem eller varför de är registrerade, faktum är att många vet inte
          om att de är registrerade över huvud taget. Snart ska Sverige
          bli fullvärdig medlem av Schengenunionen och därmed också en del
          av Schengens informationssystem.
        </p>
        <p xml:id="i-9Q3epecpLGMhLft3VCPsE2">
          "Passunionen Schengens databas fungerar utan demokratisk eller
          juridisk kontroll. Databasen, som innehåller känsliga personuppgifter,
          är dessutom vidöppen för missbruk". Kritiken kommer, citerad ur
          ett TT-telegram, från den fjärde verksamhetsrapporten från Gemensamma
          tillsynsmyndigheten för Schengen. Tillsynsmyndigheten lämnar en
          skrämmande bild av bristerna i rättssäkerheten.
        </p>
        <p xml:id="i-RshqGfpnrWunTFfrU7b9J6">
          Kritiken som nu riktas mot SIS är inte ny. Erfarenheten av handhavandet
          av registret har visat att kontrollen är högst otillfredsställande.
          Uppgifter har både sålts och läckt ut på andra sätt. Den Gemensamma
          tillsynsmyndigheten upprepar i sin rapport också kritiken när
          det gäller registreringslandets ovilja att tillmötesgå myndigheten
          vid dess kontrollinspektioner. Bristen på ekonomiska och personella
          resurser hos tillsynsmyndigheten är akut.
        </p>
        <p xml:id="i-XEazJJhQeUeh16bwy8WAgi">
          De restriktioner av vilka data som kan och får registreras i
          SIS gäller inte informationsutbytet inom Sirenestrukturen. Med
          hjälp av Sirene kan exempelvis polisen i ett medlemsland, när
          den gripit en person som ett annat land registrerat i SIS, kräva
          tilläggsinformation från det land som registrerat personen i SIS.
          Varje Sirenekontor ska kunna svara på ett annat medlemslands begäran
          inom tolv timmar. Detta betyder att de nationella Sirenekontoren
          antingen måste upprätta egna register med samtliga kompletterande
          uppgifter om personer och föremål som rapporterats till SIS, eller
          ha direkt elektronisk tillgång till alla aktuella register hos
          de nationella myndigheterna.
        </p>
        <p xml:id="i-Heqw6dcBYeHgsRyFsmvHs9">
          Antalet myndighetsfunktioner och personer som har tillgång till
          uppgifter ur den s.k. Sirenestrukturen är mycket stort. Det sker
          ingen kontroll av vem eller varför en uppgift begärs ut från de
          olika registren. Detta är en stor säkerhetsbrist i systemet som
          leder till och riskerar att leda till ytterligare missbruk.
        </p>
        <p xml:id="i-LXuYgqcqjwNSFhNm6a1tFF">
          Vänsterpartiet uppmärksammade redan vid antagandet av reglerna
          om Schegensamarbetet avseende SIS- och Sirenestrukturerna, bristerna
          i kontroll. De farhågor vi då gav uttryck för har nu fått bekräftelse
          i ytterligare en rapport från Gemensamma tillsynsmyndigheten.
          För att stärka rättssäkerheten och tillförsäkra svenska medborgare
          sina mänskliga rättigheter föreslog vi då också att ett parlamentariskt
          organ för insyn och kontroll skulle inrättas. Med hänvisning till
          att inga förändringar på rättssäkerhetens område kan rapporteras
          i den senaste verksamhetsrapporten från den Gemensamma tillsynsmyndigheten,
          snarare motsatsen, torde det vara aktuellt att åter ta upp frågan.
        </p>
        <p xml:id="i-WRtuGo6KSh3kVv9s4nS9Dw">
          Med anledning av ovanstående vill jag fråga justitieministern:
        </p>
        <p xml:id="i-KijLWVVGX5zRJvo9jzEhaq">
          1. Vilka åtgärder avser regeringen vidta för att komma till rätta
          med säkerhetsproblemen i registerhanteringen avseende SIS och
          Sirene?
        </p>
        <p xml:id="i-WRQp728yPwiHN68ySU4Ybq">
          2. Är justitieministern beredd att åter se över frågan om behovet
          av parlamentarisk kontroll av registerhanteringen med målet att
          tillförsäkra svenska medborgare sina mänskliga rättigheter?
        </p>
      </div>
    </body>
  </text>
</TEI>
