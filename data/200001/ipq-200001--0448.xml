<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0448">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0448</head>
        <author who="i-nX9ipUS8FhkbQHkWWytwf">Nilsson, Ulf (fp) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>betyg och kunskapsmål</topic>
        <docDate when="2001-04-27">den 27 april</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GO10448</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:448 av Ulf Nilsson (fp) till statsrådet
          Ingegerd Wärnersson om betyg och kunskapsmål
        </IPQ_title>
      </div>
      <div type="IPQuestionBody">
        <p xml:id="i-LbB7NQ6dU1rmXMWZ33MF5F">
          En elev blir inte hjälpt av att slussas vidare till en utbildning
          hon eller han inte klarar av. Därför måste kraven på de kunskaper
          som krävs för att gå vidare till högre nivå vara tydliga. För
          att stöd ska kunna sättas in i tid måste skolan ha kunskap om
          vilka kunskapsmål eleven uppnår.
        </p>
        <p xml:id="i-99LqneDXUcdupEQ8Q2oW4T">
          Enligt betygsstatistiken saknar många elever i grundskolan godkänt
          i några av ämnena svenska, engelska och matematik. Jämförelsetal
          för skolhuvudmän visar att fler än förra året saknar fullständigt
          betyg från grundskolan, närmare bestämt 24,3 %. Dessutom finns
          det starka skäl att tro att ännu fler saknar tillräckliga kunskaper
          för att gå vidare till gymnasieskolan. Statistiken visar nämligen
          att allt färre går ut gymnasieskolan med fullständigt betyg och
          att andelen elever som når gymnasieskolans mål om högskolebehörighet
          bara är 59 %.
        </p>
        <p xml:id="i-6em5VDLHBGug3kUakS2VaD">
          En förutsättning för att en elev ska få det stöd han eller hon
          har rätt till i skolan är att elevens resultat blir korrekt utvärderade.
          Varje elev som skickas vidare genom skolan med endast på papperet
          godkända betyg luras på sin rätt till stöd. En viktig första uppgift
          borde därför vara att undersöka hur betygen motsvarar de krav
          som betygskriterierna anger.
        </p>
        <p xml:id="i-EmJuUkt7pfoEufsHZQ39KN">
          Redan i dag finns det obligatoriska ämnesprov i grundskolan,
          vilka skulle kunna användas för utvärdering av betygssättningen.
          Men i verkligheten genomför ca 17 % av eleverna inte proven. Proven
          är inte heller obligatoriska förrän i årskurs 9. Det behövs uppenbarligen
          ett klargörande för många kommuner att de ska ta sitt ansvar för
          uppföljning och utvärdering. I Skolverkets kvalitetsgranskning
          av betygssättning konstateras också att det är sällsynt att skolorna
          gör analyser och sammanställningar av relationen mellan prov och
          betygsresultat.
        </p>
        <p xml:id="i-KJd5VV1cNw9s3GjGnMjqKE">
          Förutom de aktuella ämnesproven skulle säkert andra test kunna
          användas för att skapa underlag för en säkrare betygssättning.
          Läsprovet som används i Stockholms grundskolor i årskurs 3 är
          ett intressant exempel. Det är dessutom nödvändigt med ett medvetet
          arbete i kommunerna och i de olika skolorna för att skapa ett
          sakligt underlag för en likvärdig och rättvisande betygssättning.
        </p>
        <p xml:id="i-ECgqaaeut5FfjRuMmYtFQ">
          Jag har tidigare i en interpellation och i olika debatter frågat
          om skolministern vill ge Skolverket i uppdrag att utvärdera om
          betygen motsvarar kunskapsmålen och betygskriterierna. Såvitt
          jag vet har något sådant uppdrag ännu inte getts. Eftersom så
          många elever misslyckas i gymnasieskolan trots att de blivit godkända
          i grundskolan, anser jag att det är nödvändigt med en grundlig
          utvärdering av betygen.
        </p>
        <p xml:id="i-RHaxWRcCZbWQw6LkjUmqzz">
          Min fråga till skolministern är därför:
        </p>
        <p xml:id="i-XjK5xXVhaAnMtwZog1QuqF">
          Avser skolministern att ge Skolverket ett tydligt uppdrag att
          utvärdera om betygen motsvarar kunskapsmålen?
        </p>
      </div>
    </body>
  </text>
</TEI>
