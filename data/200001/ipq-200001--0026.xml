<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0026">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0026</head>
        <author who="i-CC4z6y829HSoYCYrGDHrtv">Högström, Kenth (s) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>TETRA standard</topic>
        <docDate when="2000-10-05">den 5 oktober</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GO1026</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:26 av Kenth Högström (s) till statsrådet
          Mona Sahlin om TETRA standard
        </IPQ_title>
      </div>
      <div type="IPQuestionBody">
        <p xml:id="i-3x9cvh44vQcySLVj23Wxgu">
          Regeringen beslutade den 17 augusti att ge Statskontoret i uppdrag
          att förbereda och genomföra en upphandling av ett nytt radiokommunikationssystem
          baserat på TETRA standard. Det är ett beslut som jag själv och
          många med mig varmt välkomnar. Regeringsbeslutet är dock oklart
          på några punkter, varför jag efterlyser vissa klarlägganden från
          statsrådet Mona Sahlin.
        </p>
        <p xml:id="i-LYimTXt88zuXyyAABrM2MN">
          Statskontoret ska enligt regeringsbeslutet utarbeta förslag till
          kostnadsfördelning mellan användarna, utreda upphandlings- och
          investeringskostnader samt framtida drifts- och förvaltningskostnader
          för radiokommunikationssystemet. Statskontoret ska också enligt
          beslutet genomföra själva upphandlingen och uppdraget ska vara
          slutrapporterat den 1 februari 2002. I uppdraget ska Statskontoret
          biträdas av berörda myndigheter.
        </p>
        <p xml:id="i-2CbA8CNpUFmtjn88p2VXiE">
          Det finns enligt mig en stor risk att uppdraget omvandlas till
          en ny utredning. En ny utredning skulle med största sannolikhet
          försena upphandlingen så att tidsramen februari 2002 inte kan
          hållas. Ett sådant scenario vore mycket olyckligt och direkt farligt
          för allmänhetens säkerhet.
        </p>
        <p xml:id="i-378yRv7dgXKdXW699Y3Pkv">
          Det är oklart hur berörda verk, myndigheter, kommuner och landsting
          ska finns med i Statskontorets arbete. Därför vill jag föra fram
          idén om att en projektgrupp inom Statskontoret snarast bildas
          med medverkan från berörda myndigheter, verk, kommuner, landsting
          samt expertis inom TETRA-standarden. Vad jag kan bedöma vore det
          ett bra sätt för Statskontoret att försäkra sig om en kvalitativ
          upphandling med en bibehållen tidsram. Finlands tillvägagångssätt,
          betitlat VIRVE, är härvidlag ett föredöme.
        </p>
        <p xml:id="i-HWkpjC4LFYQKfBM9PMmaYH">
          Vidare ser jag också behovet av att redan nu ha en strategi för
          vem eller vilken myndighet som ska ansvara för TETRA-projektet
          efter februari 2002.
        </p>
        <p xml:id="i-2stVLysgEG97Q9GRaibCAc">
          Ett annat dilemma som jag vill beröra är att fördröjningen av
          ett nationellt radiokommunikationsnät har föranlett flera kommuner
          att verka för att upphandla lokala TETRA-nät. Exempelvis är Göteborgs
          Spårvägar på gång att upphandla ett eget TETRA-system. Detta motverkar
          regeringens beslut. Idén med ett radiokommunikationssystem är
          att vi ska ha ett och endast ett och inte en uppsjö av små. Sådana
          nät blir både avsevärt mycket dyrare och funktionsmässigt väsentligt
          sämre.
        </p>
        <p xml:id="i-Pzi5bweCsg5mp4FL2JeWGV">
          Statsrådet Mona Sahlin har på ett föredömligt sätt verkat för
          ett regeringsbeslut i frågan om ett nytt radiokommunikationsnät
          i Sverige. Därför vill jag uppmuntra statsrådet Sahlin att inte
          släppa frågan utan snarare ge allt politiskt och departementalt
          stöd till Statskontoret för att regeringsbeslutet ska kunna förverkligas.
        </p>
        <p xml:id="i-VRY9pfR18sBxNCh3h6qnLm">
          Mina frågor till statsrådet är:
        </p>
        <p xml:id="i-4KKytrh3Me75yz4prxXxgb">
          1. Vilka åtgärder ämnar statsrådet vidta för att all expertis,
          brukare, myndigheter m.fl. på bästa sätt ska samverka i upphandlingsprocessen
          av ett nytt nationellt radiokommunikationssystem enligt TETRA-standard?
        </p>
        <p xml:id="i-BzzxNYVPJE4eiXPweekp8X">
          2. Vilken myndighet eller huvudman ser statsrådet som bärare
          av TETRA-projektet efter februari 2002?
        </p>
        <p xml:id="i-KSmnrCYCmLWH1dd223MvNK">
          3. Vilka insatser avser statsrådet att vidta för att förhindra
          att kommuner bygger lokala TETRA-nät som motverkar hela idén med
          regeringens beslut om ett radiokommunikationsnät?
        </p>
      </div>
    </body>
  </text>
</TEI>
