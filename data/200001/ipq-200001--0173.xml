<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0173">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0173</head>
        <author who="i-XgRZtFgzPDL7KcwsDvGVej">Reinfeldt, Fredrik (m) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>storstadsregionerna</topic>
        <docDate when="2000-12-08">den 8 december</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GO10173</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:173 av Fredrik Reinfeldt (m) till statsrådet
          Mona Sahlin om storstadsregionerna
        </IPQ_title>
      </div>
      <div type="IPQuestionBody">
        <p xml:id="i-DeUg3A2SWHT6gcr9yFxQA9">
          Stockholm har under en lång följd av år fungerat som en tillväxtmotor
          i Sverige. När nu tydliga tecken på en avmattning i den svenska
          konjunkturen syns beror det till stor del på den växtvärk som
          kommit att drabba Stockholms län. Merita Nordbanken har i sin
          senaste konjunkturprognos förutspått att Stockholms regionala
          tillväxtsiffror kommer att avstanna. Från ett läge där den regionala
          tillväxten var 2,0 % starkare i huvudstaden 1998 jämfört med hela
          landet sjönk gapet till 0,8 % 1999. För år 2000 minskar skillnaden
          ytterligare för att 2001 bli negativ, dvs. Stockholm kommer att
          växa långsammare än övriga landet. För Sveriges totala tillväxtförmåga
          är detta alarmerande om det skulle visa sig vara riktigt.
        </p>
        <p xml:id="i-K7RfAee8VE9afG26mYVJ83">
          Stockholms län drabbas av en kombination av brist på utbudsstimulerande
          reformer och regional överbeskattning. Det råder brist på bostäder
          trots att det finns en omfattande politisk planering för att bygga
          nya bostäder. Det försvåras och försenas av statliga regleringar
          som medger betydande överklagande möjligheter i planprocessen.
          Den statliga hyresregleringen gör det ekonomiskt oförsvarbart
          att bygga hyresrätter och det höga skatteuttaget på nyproduktion
          driver upp det allmänna kostnadsläget.
        </p>
        <p xml:id="i-BFQacnmhLkxUdB2rU9LEHw">
          Det finns betydande trängselproblem i Stockholmstrafiken. Det
          saknas statliga beslut för att få i gång byggande av Norrortsleden
          och Södertörnsleden. Det försenar tillkomsten av förbifart Stockholm
          väster om huvudstaden. Det saknas beslut för att få till stånd
          förstärkt spårkapacitet över Saltsjön/Mälarsnittet.
        </p>
        <p xml:id="i-P1PDSB7u4hpsVzXedf2fZU">
          Det saknas statliga initiativ för att få till stånd en fortsatt
          utbyggnad av Arlanda flygplats.
        </p>
        <p xml:id="i-NEJv4V9LeKZMRHT1FpPVKq">
          Stockholmsregionens andel av landets totala skatter stiger år
          för år. Nu har regeringen beslutat om upptining av tidigare frysta
          taxeringsvärden vilket ger till effekt att fastighetsskatten stiger
          mycket regionalt i Stockholms län. Det inomkommunala utjämningssystemet
          är tillväxtfientligt och drabbar i hög utsträckning kommuner i
          Stockholms län. Medborgarna tror att de betalar skatt för att
          få en bra skola men får se sina pengar överföras till andra delar
          av landet.
        </p>
        <p xml:id="i-TqwQma46oVUXRFQRkHacr7">
          Ska tillväxten i Sverige bli bättre måste tillväxtförutsättningarna
          i Stockholm förbättras. Då måste en politik som betraktar Stockholm
          som ett område varifrån resurser ska hämtas avbrytas. Staten måste
          ta sitt ansvar för att åstadkomma de förbättringar i regelverk
          och infrastruktur som måste till för att tillväxten ska kunna
          förstärkas. För detta behövs en samlad utbudsstimulerande storstadsproposition.
        </p>
        <p xml:id="i-7azJpo3Ti8ohWkjf28yupW">
          I riksdagens frågestund torsdagen den 30 november gav storstadsministern
          uttryck för en avvikande syn på Stockholms län. Hon angav att:
          "Stockholm är en nettobidragstagare...". Detta kan vara en förklaring
          till varför regeringen för den negativa politik som den gör mot
          Stockholm och bör därför belysas ytterligare.
        </p>
        <p xml:id="i-5hKgWwBiBx4vhDBUX6wJxT">
          Mina frågor till storstadsministern blir därför:
        </p>
        <p xml:id="i-Vy6oqLvG2E2zmtgAzThLWX">
          1. Förbereder storstadsministern en utbudsstimulerande proposition
          för att underbygga tillväxtmöjligheterna i Stockholms län?
        </p>
        <p xml:id="i-XEXuh2HQiFnyVzEHxK4MrD">
          2. Vilket underlag finns som pekar på att Stockholm skulle vara
          nettobidragstagare i enlighet med framförd ståndpunkt i riksdagens
          frågestund torsdagen den 30 november?
        </p>
        <p xml:id="i-DeUxe5E8dMPogAabPwq4pL">
          3. Avser storstadsministern vidta några ytterligare åtgärder
          för att tillväxtregioner ska kunna fortsätta växa?
        </p>
      </div>
    </body>
  </text>
</TEI>
