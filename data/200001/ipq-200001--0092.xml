<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0092">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0092</head>
        <author who="i-KktUCXax2JFL3tqFqQN9oq">Sellén, Birgitta (c) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>droganvändandet i Sverige</topic>
        <docDate when="2000-11-07">den 7 november</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO1092</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:92 av Birgitta Sellén (c) till justitieminister
          Thomas Bodström om droganvändandet i Sverige
        </IPQ_title>
      </div>
      <div type="IPQuestionBody">
        <p xml:id="i-uP7BfPuvgs3Ve9EQSBKXh">
          Droganvändandet ökar i Sverige. Ungdomar som missbrukar droger
          utsätter sig själva för experiment med sin psykiska och fysiska
          hälsa på ett sätt som ingen forskare skulle drömma om att utsätta
          en människa för.
        </p>
        <p xml:id="i-ANw3ywUkQkpJva6zZjKQf8">
          De flesta drogerna är narkotikaklassade och därmed förbjudna,
          men det finns undantag.
        </p>
        <p xml:id="i-7C5nLphYQDa4p48PZ78jPb">
          Den 1 februari 2000 narkotikaklassades drogen GHB i Sverige.
          Det var ett mycket bra beslut som vi fattade utan att EU hade
          narkotikaklassat drogen. I dag har 3@4 länder inom EU narkotikaklassat
          GHB. Dessvärre är uppfinningsrikedomen stor bland de som missbrukar
          droger. I dag kan vi se en ökning av användandet av det ämne som
          GHB framställs av, nämligen GBL @ gamma butyrolacton. GBL tas
          som det är och den egna människokroppen omvandlar det till GHB.
          Man kan säga att missbrukare tar ett tillåtet ämne, men ut ur
          kroppen kommer en narkotikaklassad drog.
        </p>
        <p xml:id="i-7GAyegk7DjySdSK7swPCv6">
          Våra lagar är sådana att vi narkotikaklassar ett ämne med en
          speciell kemisk sammansättning. Därför är GHB olagligt men GBL,
          som påverkar kroppen på samma sätt som GHB, är lagligt.
        </p>
        <p xml:id="i-8LoCE1Bn3vPTrCtWcKaFRU">
          Jag anser därför att det är dags att se på preparatens verkan
          och inte på dess kemiska sammansättningar vid narkotikaklassningar.
        </p>
        <p xml:id="i-L1T8PocHau1uaxZzC7YCiM">
          En användare säger: @ Världen blir väldigt varm, alla människor
          blir kramiga och supersociala.
        </p>
        <p xml:id="i-MXCkYpJX4n4hNzBZpApjAi">
          Det är också känt för att användas som en partydrog, vilket gör
          att många unga flickor luras till sexualdebut som de inte själva
          har valt utan luras till eftersom de blir ilurade drogen. GBL
          blandas ofta i drinkar, den kallas i Göteborgsområdet för Gobbe.
        </p>
        <p xml:id="i-DXGB8TM7PgMmk2hRVF38oN">
          GHB@GBL är en snävdoserad drog där en användare hotas att gå
          från eufori till medvetslöst tillstånd på kort tid. Tillverkningen
          i "kökslaboratorier" gör att styrkan från gång till gång inte
          går att kontrollera. I kombination med alkohol är GHB och GBL
          extremt farligt eftersom den sövande effekten blir än starkare
          och hotar slå ut andningen.
        </p>
        <p xml:id="i-RNjhdxHovaYnxZF7LiqMQk">
          Huvudanledningen till att ungdomar lockas av GHB och GBL är priset
          och tillgängligheten. Merparten av tillfrågade ungdomar tror sig
          veta att de skulle kunna få tag på drogen genom ett par snabba
          telefonsamtal. På Internet finns både recept och importorganisationer
          angivna.
        </p>
        <p xml:id="i-9tuph3Y8nMwou6j35ycpoN">
          Jag har lyft denna fråga flera gånger i riksdagen och vid debatterna
          fått svaret att GBL enligt förslag från EU ska sättas upp på prekursorlistan
          och att "Sverige följer utvecklingen noga och bevakar kontinuerligt
          frågan".
        </p>
        <p xml:id="i-UiddH5Z2vnVcnzvLMn9qFn">
          Det svaret räcker inte! Från Sverige måste vi driva på frågan
          och se till att snabba på ett beslut. Det finns för övrigt väldigt
          många kemikalier som ska riskbedömas i EU så därför gäller det
          att trycka på bedömningen av GBL.
        </p>
        <p xml:id="i-RdXxh32ikR92FKzeCQsJmV">
          Det finns 100 106 olika kemiska ämnen som ska riskbedömas och
          man har prioriterat undersökning av 110 ämnen. Hittills har man
          riskbedömt 77 och endast 32 har man föreslagit åtgärder av.
        </p>
        <p xml:id="i-SqLK7GncrC3BFjzVLWfKKj">
          Hur stor är sannolikheten att GBL kommer att prioriteras högt
          för att göra en undersökning?
        </p>
        <p xml:id="i-FKJPeCp26axaL6gWDou6rs">
          GBL är ju ett miljövänligt rengöringsmedel, som bl.a. behövs
          för att sanera inom industrin. Det säljs ca 200 ton GBL i Sverige
          årligen. Det ersätter trikloretylen som är cancerframkallande.
          För övrigt säljs också ett medel som heter BD @ butandiol i samma
          syfte och även det används som GHB-drog.
        </p>
        <p xml:id="i-PE876R9hY3smfsCxSJ2QqD">
          Så länge som det inte finns en relevant EU-lagstiftning så kan
          vi i Sverige fatta egna beslut. Vi kan även ge förslag till ändringar
          i EU-lagen och där kan vi t.ex. kräva att man sätter upp preparatsdirektiv,
          dvs. se på preparatets verkan och inte på den kemiska sammansättningen.
          Vi kan också tillsätta något medel i GBL som gör att det ger kräkningseffekter,
          vilket bör leda till att man inte intar medlet.
        </p>
        <p xml:id="i-N1GHwojNsH24KTFMDUrs8W">
          Rikskriminalens narkotikarotel anser att vi politiker sover beträffande
          drogmissbruket. I egenskap av nybliven justitieminister kan Thomas
          Bodström nu visa att så inte är fallet. Låt oss i Sverige gå i
          främsta ledet och trycka på i EU:s narkotikaobservatorium (EMC@DDA)
          för att det ska vara preparatets verkan och inte den kemiska sammansättningen
          som ska ligga till grund vid narkotikaklassningar av olika ämnen.
        </p>
        <p xml:id="i-WnE4DssKtPoYMUdke1foic">
          Mina frågor till justitieministern:
        </p>
        <p xml:id="i-S2diZE6pTBujohUbNNtLXC">
          1. Vilka åtgärder är justitieministern beredd att vidta för att
          lyfta frågan om GBL i EU:s narkotikaobservatorium?
        </p>
        <p xml:id="i-WhHjY752MYjdHzREQz3wBZ">
          2. Vilka åtgärder är justitieministern beredd att vidta för att
          ta initiativ till att Sverige fattar egna beslut beträffande GBL,
          och att eventuellt tillsätta kräkningsmedel eller liknande i GBL?
        </p>
      </div>
    </body>
  </text>
</TEI>
