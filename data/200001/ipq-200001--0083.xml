<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0083">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0083</head>
        <author who="i-TtTt6tncGj7Z7obngWSti">Andreasson, Kia (mp) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>kontrollen av Schengens informationssystem</topic>
        <docDate when="2000-11-01">den 1 november</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GO1083</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:83 av Kia Andreasson (mp) till justitieminister
          Thomas Bodström om kontrollen av Schengens informationssystem
        </IPQ_title>
      </div>
      <div type="IPQuestionBody">
        <p xml:id="i-FpXZKSrdPkNoBYC8tRuPTg">
          Från den 1 januari 2001 provkörs Schengens informationssystem
          (SIS) i Sverige och de övriga nordiska länderna inför inträdet
          den 25 mars 2001. De stater som har ratificerat Schengenkonventionen
          har givit Gemensamma tillsynsmyndigheten som huvuduppgift att
          utöva tillsyn över den tekniska stödfunktionen i SIS.
        </p>
        <p xml:id="i-JKKvTkK7jc7juaBDMWTDNk">
          Gemensamma tillsynsmyndigheten riktar i sin fjärde verksamhetsrapport
          skarp kritik mot hur databasen fungerar ur demokratisk och juridisk
          synvinkel. Många av de människor som registrerats är ostraffade
          och ingen av dem har informerats om sina rättigheter. De vet inte
          ens om att de är registrerade. Dokument har försvunnit och information
          har läckt ut från Sirenekontor. I ett TT-telegram kan man läsa
          att Gemensamma tillsynsmyndigheten varnar för att SIS kan utvecklas
          till ett storebrorssystem som inte längre värnar medborgarnas
          intressen.
        </p>
        <p xml:id="i-8idQqTPGBHiBSY4vpAEBey">
          Till följd av att dokument försvunnit och information läckt ut
          på ett av Sirenekontoren anförtrodde Gemensamma tillsynsmyndigheten
          redan i december 1997 åt de nationella tillsynsmyndigheterna att
          kontrollera säkerhetsnivån på sitt Sirenekontor.
        </p>
        <p xml:id="i-W7Mv2kvKDfw5C1dnCkb6dx">
          På grundval av de nationella rapporterna utarbetade Gemensamma
          tillsynsmyndigheterna ett sammanfattande dokument om säkerheten
          på Sirenekontoren. Rapporten innehöll tio rekommendationer och
          skickades till Schengens behöriga organ.
        </p>
        <p xml:id="i-HGsjRt9f2dAV4vJRJTtb6J">
          Ett svar gavs den 19 november 1999 av vilket det bl.a. framgår
          att medlemsstaterna tycker att vissa förslag är besvärliga ur
          teknisk och organisatorisk synvinkel i förhållande till det mål
          som eftersträvas och att de åtgärder som rör datasäkerhet inte
          bör medföra någon oproportionerlig inskränkning av användandet
          av SIS-uppgifterna.
        </p>
        <p xml:id="i-66VPMbXCV8qbydoeMKZ9MW">
          Gemensamma tillsynsmyndigheten har beslutat sig för att fortsätta
          sina insatser för att förbättra och standardisera säkerheten på
          Sirenekontoren, trots det negativa mottagandet av rapporten. Detta
          är mycket bra.
        </p>
        <p xml:id="i-PP8EuAEvddacgibMU89vW9">
          Tyvärr tilldelas inte myndigheten de personella eller ekonomiska
          resurser som är nödvändiga för att man framgångsrikt ska kunna
          bedriva en meningsfull kontroll. Gemensamma tillsynsmyndigheten
          har t.ex. inte någon egen budgetpost och disponerar inte heller
          någon personal på heltid för att sköta sitt sekretariat. En budget
          och sekretariatets stöd är väsentligt för att kunna garantera
          att myndigheten fungerar effektivt och kan utöva sin befogenhet.
          I nuläget är myndigheten ingenting annat än en tandlös tiger.
        </p>
        <p xml:id="i-RdHSMDMFkMv3q8jYKByqcZ">
          De farhågor som Miljöpartiet de gröna hyste redan vid antagandet
          av reglerna om Schengensamarbetet avseende SIS har nu ytterligare
          en gång besannats. Rättssäkerheten och de mänskliga rättigheterna
          måste vara en prioriterad fråga. Det är helt oacceptabelt att
          dessa grundläggande och fundamentala spörsmål får stryka på foten
          på grund av att medlemsstaterna tycker att det är för besvärligt
          att införa nya rutiner som ökar säkerheten. Ur demokratisk synvinkel
          är det för övrigt också synnerligen stötande att medlemsstaterna
          är beredda att satsa åtskilliga miljarder på att bygga upp ett
          system för registrering av sina egna medborgare, medan de inte
          är villiga att satsa några nämnvärda resurser på att trygga rättssäkerheten.
        </p>
        <p xml:id="i-AAoc1DdWJmTj1DLvoNb2SL">
          Sverige har nu, med tanke på det förestående ordförandeskapet
          i EU, en ypperlig möjlighet att verka för att Gemensamma tillsynsmyndighetens
          rekommendationer tas på allvar och genomförs och att myndigheten
          tilldelas de ekonomiska, tekniska och personella resurser den
          så väl behöver.
        </p>
        <p xml:id="i-15JDRkwZRWR8215YDPFCZA">
          Mot bakgrund av ovanstående vill jag fråga justitieministern
          om regeringen, under Sveriges ordförandeskap i EU och i framtiden,
          tänker verka för att Gemensamma tillsynsmyndigheten tilldelas
          efterfrågade resurser och för att dess rekommendationer genomförs,
          och i så fall på vilket sätt man ämnar göra detta.
        </p>
      </div>
    </body>
  </text>
</TEI>
