<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0437">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0437</head>
        <author who="i-W6BJ44rcZjp5pD28NhHrCf">Axén, Gunnar (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>lotterilagen</topic>
        <docDate when="2001-04-27">den 27 april</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GO10437</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:437 av Gunnar Axén (m) till finansminister
          Bosse Ringholm om lotterilagen
        </IPQ_title>
      </div>
      <div type="IPQuestionBody">
        <p xml:id="i-C2QEDzy6JzDPa8eSLFGhh1">
          Det råder i dag en stor oklarhet om vilka regler som gäller för
          spel- och lotterimarknaden. Anledningen till detta är att det
          notifieringsförfarande som EG-rätten föreskriver vid vissa lagändringar
          inte har genomförts. Om införandet av lotterilagen skett i strid
          med EG-rätten ska lagen anses som ej gällande.
        </p>
        <p xml:id="i-TH3LQPQoEfmMeZTNDGSSFV">
          När Kommerskollegium, som har regeringens uppdrag att ansvara
          för notifieringsförfarandet och att bedöma när notifiering ska
          ske, uttalade att de anser att en notifiering skulle ha skett
          frågade jag finansminstern vad han avsåg att vidta för åtgärder
          för att klargöra rättsläget. Finansministern besvarade min fråga
          med att han inte ansåg att ett notifieringsförfarande hade varit
          nödvändigt.
        </p>
        <p xml:id="i-BNw9e9j4FcsgC8dDqGCy8P">
          När Kommerskollegium i ett yttrande av den 29 januari åter konstaterade
          att lotterilagen införts i strid med EG-rätten frågade jag åter
          finansministern vad han avsåg vidta för åtgärder för att klargöra
          rättsläget. Finansministern svarade då att: "Om vi riskerar en
          bestående osäkerhet som hotar grunden för de lagar riksdagen stiftat
          kommer regeringen givetvis att agera på lämpligt sätt."
        </p>
        <p xml:id="i-6dxt6DbNMrbV5XUumH74fV">
          När jag sedan, mot bakgrund av att även Kristinehamns tingsrätt
          uttalat att införandet av lotterilagen stred mot EG-rätten, upprepade
          jag min fråga till finansministern men fick inget svar.
        </p>
        <p xml:id="i-CWN8wvmusvAfWRgggA1s71">
          Nu har även Hovrätten för västra Sverige, i samma mål som tidigare
          prövats av Kristinehamns tingsrätt, slagit fast att lotterilagen
          införts i strid med EG-rätten (mål: Ö 1786-1). Klart och tydligt
          deklareras i domslutet att delar av lotterilagen inte är tillämpliga.
        </p>
        <p xml:id="i-DttWcKoSiJzZqzrbmXJmvB">
          Både den statliga tillsynsmyndigheten Lotteriinspektionen och
          Svenska Spel, som båda sorterar under Finansdepartementet, sprider
          trots detta fortfarande budskapet att lotterilagen gäller och
          att de aktuella lyckohjulsautomaterna är olagliga. Så länge finansministern
          inte agerar kommer därmed det oklara rättsläget bestå.
        </p>
        <p xml:id="i-GaVUCT1b5CvgjxXFqYGsYS">
          Vinnaren är i nuläget Svenska Spel och de stora förlorarna är
          de privata spelföretagen och de folk- och idrottsrörelser de delar
          intäkterna med. Det faktum att Svenska Spel lyder under Finansdepartementet
          reser uppenbara tvivel rörande finansministerns vilja att klargöra
          rättsläget. Den "bestående osäkerhet" som finansministern tidigare
          sagt sig vilja undvika är ett faktum.
        </p>
        <p xml:id="i-EraFXJP31X4ierABz27oRf">
          Staten riskerar nu att krävas på betydande skadeståndsbelopp,
          vilka sannolikt ökar ju längre det dröjer till dess att rättsläget
          har klargjorts.
        </p>
        <p xml:id="i-XFurCm7bQZGbx1mHPufLbJ">
          Jag vill därför fråga finansministern:
        </p>
        <p xml:id="i-6quwpzN8NQpwLAvgX7BFyu">
          Mot bakgrund av Hovrätten för västra Sveriges domslut i det aktuella
          ärendet frågar jag ånyo spel- och lotteriministern vad han avser
          att vidta för åtgärder för att bringa klarhet i rättsläget beträffande
          lotterilagen.
        </p>
      </div>
    </body>
  </text>
</TEI>
