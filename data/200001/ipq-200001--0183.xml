<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0183">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0183</head>
        <author who="i-4SAiMdwrEthd2M8z2yjtkv">Narti, Ana Maria (fp) </author>
        <recipient who="i-L7Ay5GaFaMutWEX7utMv62">statsrådet Ulrica Messing </recipient>
        <topic>skydd och stöd för ekonomiskt svaga konsumenter</topic>
        <docDate when="2000-12-12">den 12 december</docDate>
        <status when="unknown" byWhom="statsrådet Britta Lejon " byWhomId="i-sS6VZTVNkCN6AHvZNaaYb" status="answered">besvarad</status>
        <external_id source="rdwebb">GO10183</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:183 av Ana Maria Narti (fp) till statsrådet
          Ulrica Messing om skydd och stöd för ekonomiskt svaga konsumenter
        </IPQ_title>
      </div>
      <div type="IPQuestionBody">
        <p xml:id="i-DdVoMWfVy5BLDySFGozkcq">
          Alla sociala och ekonomiska rapporter visar de senaste åren att
          avståndet mellan grupper med olika ställning på ekonomins skala
          har ökat i Sverige. Samtidigt som många har fått en starkare hushållsekonomi
          och nya resurser har grupper med svag hushållsekonomi fått möta
          nya svårigheter. Bland dessa finns ensamstående föräldrar, människor
          med otrygg position i arbetslivet @ de eviga vikarierna, deltidsanställda
          och fritt arbetande professionella grupper som mycket sällan får
          fasta anställningar @ och de mycket långvarigt arbetslösa. Tyvärr
          är invandrarna överrepresenterade i denna grupp, eftersom de hårdast
          drabbas av arbetslöshet samtidigt som förmågan att orientera sig
          i det svenska samhället är bristfällig eller helt saknas hos många
          av dem. Om vissa invandrargruppers svårigheter när det gäller
          kommunikation och information har skakande bevis kommit bl.a.
          i utredningen om brandkatastrofen i Göteborg (SOU 1999:68):
        </p>
        <p xml:id="i-N5uER2VFZk1wZSaBkXoqjm">
          Stora grupper bland några av de etniska grupper som kommit från
          länder utanför Europa lever segregerat och har få kontakter med
          svenskar. Deras försörjning kommer i huvudsak från socialbidrag
          vilket innebär att deras ekonomiska resurser är små. De bor således
          för sig själva, står utanför arbetslivet och deltar föga i gemensamma
          samhällsaktiviteter. Klyftorna till det etablerade svenska samhället
          och dess värderingar är stora. Många söker sig till religiösa
          och andra aktiviteter som fjärmar dem från det svenska samhället.
          Självfallet har detta betydelse för gruppernas mottaglighet för
          information. Många är negativa till det svenska samhället och
          de budskap som kommer därifrån. Också massmedierna uppfattas ibland
          som myndigheternas megafoner.
        </p>
        <p xml:id="i-4UZJK2bddRFZozoAVUhySJ">
          Denna avsaknad av kommunikation kan ha förödande effekter för
          ekonomiskt svaga hushåll. De grupper som har det svårast i samhället
          förfogar över svaga sociala och professionella nätverk, de saknar
          information och kunskap om egna rättigheter och skyldigheter;
          därför faller de oftare i den bestående fattigdomens fällor. Samtidigt
          kan de inte ta till sig fördelar som hänger ihop med ett genomtänkt
          agerande när det gäller t.ex. betalservice, sparande eller försäkringar.
        </p>
        <p xml:id="i-LEUdRfaicC8hXDQdCSTU1S">
          Hushåll med kroniskt dålig ekonomi har mycket svagare försäkringsskydd
          än andra hushåll, de saknar ofta t.o.m. den livsviktiga hemförsäkringen
          vilket också innebär att de står utan rättshjälp när de behöver
          gå genom en rättegång. Dessa människor lever ofta utan effektiva
          och billiga betalningsmetoder och lyckas inte mobilisera energi
          för och kunnande om sparande när deras situation förbättras. Redan
          skuldsatta fattiga personer använder sig ibland i desperation
          av dyra lån för att komma ut ur akuta ekonomiska kriser. Uppemot
          hälften av de personer som tyvärr mycket sent söker skuldsanering
          har skulder som hänför sig till snabba lån med mycket höga räntor.
          Ansvariga politiker bör också uppmärksamma den situation hårt
          skuldsatta och långvarigt arbetslösa personer kan hamna i när
          det äntligen får en chans att ta sig ut ur arbetslösheten. Många
          människor kan då dra slutsatsen att det inte lönar sig att arbeta.
          De tackar nej till en anställning eller ett betalt uppdrag som
          enbart hotar med lång och plågsam ekonomisk stress.
        </p>
        <p xml:id="i-SdQrVwGzDR5JCutndJwTgc">
          Med hänvisning till de omständigheter jag har beskrivit vill
          jag fråga statsrådet vilka åtgärder tas eller förbereds inom departementet
          för att sprida nödvändig information till de allra svagaste konsumenterna
          och för att skapa starkare skydd för dem.
        </p>
      </div>
    </body>
  </text>
</TEI>
