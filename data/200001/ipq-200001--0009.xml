<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0009">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0009</head>
        <author who="i-EFJ93MgPh6dJrzDB1Tt657">Andersson, Yvonne (kd) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>studiemedelsförordningen</topic>
        <docDate when="2000-09-20">den 20 september</docDate>
        <status when="unknown" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GO109</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:9 av Yvonne Andersson (kd) till utbildningsminister
          Thomas Östros om studiemedelsförordningen
        </IPQ_title>
      </div>
      <div type="IPQuestionBody">
        <p xml:id="i-F6FbUr8qeiBsU8idqetZvc">
          Nu har regeringens nya studiemedelsförordning kommit, och den
          visar sig innehålla regler som missgynnar vissa människor som
          får barn under studietiden, tvärt emot vad som utlovades i den
          studiemedelsproposition som presenterades förra året.
        </p>
        <p xml:id="i-FN2RgGXJ1w5ZphWbUCC8iW">
          I studiemedelspropositionen sades att personer som får en ansträngd
          ekonomi när de studerar skulle få möjlighet att ta ett tilläggslån
          på upp till 1 600 kr i månaden. Vi kristdemokrater undrade vilka
          som åsyftades, och i en debatt i kammaren aviserade utbildningsministern
          att det exempelvis gällde studenter som har barn. I den nya studiemedelsförordningen
          tydliggörs emellertid inte detta. I stället står det att tilläggslånet
          endast ska ges till personer som är över 25 år och som tidigare
          haft en arbetsinkomst. Detta får till följd att personer som inte
          tidigare haft jobb och som får barn, inte får möjlighet till något
          tilläggslån. Även personer som är under 25 år och som får barn
          missgynnas.
        </p>
        <p xml:id="i-Dmg7KPark9vMzqKjQe4pTQ">
          I en konsekvensutredning från Centrala studiestödsnämnden uppmärksammas
          även andra orimliga konsekvenser av det nya systemet: En person
          som är över 25 år och som haft arbetsinkomst får först rätt till
          det extra lånet om denne börjar studera. Om personen därefter
          får barn och tar en paus i utbildningen, kommer denne att bli
          nekad tilläggslån vid fortsatta studier om föräldrapenningen understigit
          12 500 kr per månad (80 % av tidigare lön). Hade personen däremot
          haft högre föräldrapenning skulle lånet blivit beviljat. Systemet
          missgynnar således människor som har det sämre ställt.
        </p>
        <p xml:id="i-Lx1MQADRUMkVkWqhTbeWNd">
          Vilka åtgärder avser ministern vidta för att stödja föräldrar
          som får barn under sina akademiska studier, men som med dagens
          förordning inte får rätt till tilläggslånet?
        </p>
      </div>
    </body>
  </text>
</TEI>
