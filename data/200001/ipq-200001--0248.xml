<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0248">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0248</head>
        <author who="i-F8qdE2eedz12PwFanq3ahv">Ekendahl, Maud (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>smugglingen av punktskattebelagda varor</topic>
        <docDate when="2001-02-14">den 14 februari</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GO10248</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:248 av Maud Ekendahl (m) till finansminister
          Bosse Ringholm om smugglingen av punktskattebelagda varor
        </IPQ_title>
      </div>
      <div type="IPQuestionBody">
        <p xml:id="i-WbcE8j3GwcQyp1nPH9ARye">
          Av regeringens regleringsbrev till Tullverket framgår klart och
          tydligt att narkotikabekämpning ska vara en högprioriterad uppgift.
          Tullen i Skåneregionen arbetar således hårt med narkotikabekämpning
          samt i mån av tid mot smuggling av sprit och cigaretter.
        </p>
        <p xml:id="i-PL1BNQsmibrNEYkJTintMN">
          Storskalig införsel av punktskattebelagda varor tog sin början
          för ungefär fem år sedan och har sedan dess bara vuxit. Insmugglingen
          via den skånska gränsen handlar främst om tre kända tillvägagångssätt
          nämligen smuggling i lastbilsfordon, via de populära endagsbussarna
          till Tyskland samt genom "hämtning av Tysklandsinhandlade" varor
          från Helsingör.
        </p>
        <p xml:id="i-QtxqKS3vivpLpPFBzeQkah">
          När det gäller endagsbussarna är det ett mycket uppmärksammat
          problem. Tullen kan vid inspektion finna över 1 000 liter starksprit
          i en enda buss utan känd ägare. Normalt passerar ca 20 bussar
          per dag av detta objektslag genom tullfiltret i Helsingborg.
        </p>
        <p xml:id="i-UkSKAW6Tw9dbFtT6Vj4iKS">
          "Hämtning av varor" går till så att en grupp människor hyr en
          buss i Helsingör. Bussen åker till Tyskland och återvänder till
          Helsingör med stora mängder alkohol. Vid ankomsten i Helsingör
          omlastas varorna oftast i bilar som tjänstgör som lagerutrymme.
          Därefter åker människor skytteltrafik över sundet och hämtar varorna
          som sedan säljs vidare bl.a. till ungdomar och restauranger. Detta
          "hämtande" sker under helt lagliga former, eftersom varje passagerare
          som deltar i resandet endast inför den föreskrivna alkoholmängd
          som är tillåten vid ankomsten.
        </p>
        <p xml:id="i-NeQYeB6oDuSuzymhz6iGbL">
          Motsvarande problem finns även i Trelleborg och till viss del
          i Malmö dock med andra tillvägagångssätt.
        </p>
        <p xml:id="i-P833QETpiCCGhU3Nt67v7C">
          Vad som är anmärkningsvärt är att dessa personer reser i skytteltrafik,
          minst tio gånger per dag och med mycket stor sannolikhet inte
          kan anses införa varor för eget bruk. Uppskattningsvis rör det
          sig för närvarande om ca 500 personer som är involverade i denna
          trafik.
        </p>
        <p xml:id="i-JkWWMMDdTVPtaxCAJfiqqB">
          Helt klart är att den storskaliga smugglingen av sprit och cigaretter
          har sin grund i våra höga skatter på dessa varor. Skatteskillnaden
          gör att det är mycket lönsamt att bedriva smugglingsverksamhet
          i stor skala. Inte förrän skatten sänks rejält kommer denna verksamhet
          att bli ointressant. Den stora faran är att den här gruppen av
          personer även lockas att utöva annan brottslig verksamhet. Därför
          anser jag att det är oerhört viktigt att sätta stopp för de illegala
          verksamheter som pågår, innan de får ett alltför starkt fäste.
        </p>
        <p xml:id="i-tfzV2kZs7KmFVohxVqgjX">
          Mitt förslag är att Tullverket i Skåne tilldelas medel till ett
          riktat projekt med syfte att kunna ta ett helhetsgrepp mot rådande
          smugglingsproblem.
        </p>
        <p xml:id="i-RyqKf9ARFArSQQadQwCLJf">
          Tullverket liksom alla andra myndigheter kostar en del, men om
          man låter Tullverket få tillräckliga resurser till sin verksamhet
          kan man, som för Tullverket Skåneregionens del, få tillbaka 6
          kr för varje satsad krona på Skåneregionens gränsskyddsverksamhet.
          (Resultat för Tullverket Skåneregionen under verksamhetsåret enligt
          beräkningsmetod framställd i betänkandet En Gräns @ en myndighet,
          SOU 1998:18.)
        </p>
        <p xml:id="i-26TfyiqF5yk2rwYZJ8QqGk">
          Vilka åtgärder avser ministern vidta för att stoppa smugglingen
          av punktskattebelagda varor?
        </p>
      </div>
    </body>
  </text>
</TEI>
