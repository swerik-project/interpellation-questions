<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0384">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0384</head>
        <author who="i-WCrN5vpCNm6z9SvfXfby4e">Svensson, Alf (kd) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>stamcellsforskningen</topic>
        <docDate when="2001-04-10">den 10 april</docDate>
        <status when="unknown" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GO10384</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:384 av Alf Svensson (kd) till socialminister
          Lars Engqvist om stamcellsforskningen Människovärdet och mänskliga
          rättigheter
        </IPQ_title>
      </div>
      <div type="IPQuestionBody">
        <p xml:id="i-DnUDkvhjajrDKMbySm4JA">
          Människovärdet och mänskliga rättigheter
        </p>
        <p xml:id="i-TaZ6bQEWSoRGjPx6ggENGU">
          I västerländsk etisk tradition betonas alla människors absoluta
          och okränkbara värde. Detta unika människovärde ligger till grund
          för internationella deklarationer om mänskliga fri- och rättigheter.
          Människosynen innebär att ingen människa får behandlas som ett
          medel för andra. Ett absolut människovärde innebär att värdet
          är knutet till hennes existens, inte till det hon har eller gör.
          Människan är ett mål i sig. Ingen annan människa får äga henne
          eller på ett kränkande sätt använda henne som ett medel. Mänskliga
          embryon är inte material. Det faktum att människan i olika livsstadier
          och situationer inte kan hävda sina rättigheter upphäver dem inte.
          När en vuxen människa sover eller när barnet utvecklas i moderns
          mage är människan lika fullt mänsklig till sin natur. Denna människosyn
          brukar beskrivas som att människan är en person. Hennes människovärde
          är knutet till hennes existens, inte till olika stadier eller
          situationer i den enskilda människans livscykel.
        </p>
        <p xml:id="i-EVa8P5Rj9JEqRLV5BDnkKi">
          Vad är stamceller?
        </p>
        <p xml:id="i-E4XFZbaXmXtNdSWRbYbMp1">
          På senare år har s.k. stamcellsforskning aktualiserats inom den
          biomedicinska forskningen. Stamceller är en typ av celler som
          har en stor biologisk potential och kan dela sig ett stort antal
          gånger. De ger i sin tur upphov till specialiserade och mer vävnadsspecifika
          celler. Genom kunskap om hur dessa stamceller differentieras till
          olika vävnader kan det bli möjligt att behandla sjukdomar samt
          att häva bristen på organ för transplantationsändamål. Ny vävnad
          kan skapas genom cellkulturer av stamceller eller genom injicering
          av stamceller. Inte minst kan stamceller komma att användas för
          att skapa överhud, hjärtmuskelceller och brosk. Mer komplicerat
          uppbyggda organ förväntas inte kunna skapas på lång tid.
        </p>
        <p xml:id="i-TxvviApmNVSffbH9pNUTMZ">
          Stamceller har åtminstone sex olika källor. De kan hämtas från:
        </p>
        <p xml:id="i-HwvK78EHPhbrJXYoSTEzgi">
          1. tidiga mänskliga embryon (blastocyster), som blivit över vid
          provrörsbefruktning eller tillkommit på konstgjord väg utan avsikt
          att det mänskliga livet ska få fortleva
        </p>
        <p xml:id="i-Q39edMeESBmSbWMqSu3pYH">
          2. tidiga mänskliga "embryon", som skapats genom kloning (kärnöverföringsteknik)
        </p>
        <p xml:id="i-7fidAxqGXz2inAmQQCqDtK">
          3. tidiga former av könsceller eller kroppsceller tagna från
          aborterade foster
        </p>
        <p xml:id="i-DeYpq2hoTktHyi7XJpLv3x">
          4. navelsträngens blodceller vid en förlossning
        </p>
        <p xml:id="i-JLY576mSStZYpqEqs9dihD">
          5. vävnad hos en vuxen människa, t.ex. benmärg
        </p>
        <p xml:id="i-LzeeYHFTtgKoYk1JVL3XYw">
          6. omprogrammerade stamceller från vävnad hos en vuxen människa.
        </p>
        <p xml:id="i-3zfaaFuzTcBiS1TAHByDfz">
          Etisk konflikt
        </p>
        <p xml:id="i-GGQjf2YDZizT7FsxY6syzH">
          Internationellt har debatten om stamcellsforskning varit intensiv.
          Orsaken är att det är skillnad på stamceller och stamceller. Embryonal
          stamcellsforskning kräver att mänskliga individer under sin embryonala
          utveckling förbrukas för produktion av stamceller (1@3 ovan).
          Den mänskliga individen är stamcellerna. Denna stamcellsforskning
          kräver således att människoliv instrumentaliseras och används
          som medel och inte som mål i sig. Detta sker samtidigt som det
          finns ett etiskt okomplicerat och lika fullt lovande forskningsalternativ:
          stamceller från vuxna individer (4@6 ovan). Stamcellerna är enskilda
          celler hos den vuxne. Existensen av dessa stamceller, var okänd
          bara för några år sedan. Forskningen på dylika stamceller är mycket
          lovande och kan göras med samtycke från personen i fråga och med
          full respekt för människovärdet.
        </p>
        <p xml:id="i-SdFsiPqnwej6EjAFcW4NLc">
          Öppen debatt om etik och människosyn
        </p>
        <p xml:id="i-SdPYwugmTHw1s6LepcoV4Z">
          Vi menar att det måste höra till den öppna debatten om stamcellsforskning,
          kloning och över huvud taget genteknik på människor att man redovisar
          sin etik och människosyn. När en del debattörer, journalister,
          politiker eller forskare förordar detta slag av etiskt kontroversiell
          forskning saknas etisk analys och motivering. De etiska argument
          som oftast synes förekomma i den svenska debatten är nyttan för
          transplantationskirurgin och möjligheten att i framtiden kunna
          behandla och bota i dag obotliga sjukdomar. Dessa potentiella
          välgärningar är synnerligen eftersträvansvärda, men med samma
          typ av etiska resonemang och samma nyttoargument kan man även
          logiskt argumentera för att offra en frisk människa för t.ex.
          transplantationsändamål, för att flera ska få leva. För nyttoetikern,
          utilitaristen, finns nämligen inget specifikt människovärde och
          inga mänskliga rättigheter. Debattörer, journalister, politiker
          eller forskare måste ta den etiska utmaningen på större allvar.
          Eller ska effekterna få helga medlen? Om svaret är ja på den frågan,
          undrar vi vart människovärdet och de mänskliga rättigheterna tog
          vägen.
        </p>
        <p xml:id="i-3hRjCkhcGXKWxvBtbpDSeG">
          Brott mot människovärdesprincipen
        </p>
        <p xml:id="i-3wPtoYXSjnZ8t988qfLrEe">
          Nu är det inte speciellt svårt att inse att forskning på människoembryon
          och därmed på stamceller från embryon är ett brott mot människovärdesprincipen.
          Det är en instrumentalisering av mänskliga individer i ett mycket
          tidigt skede av deras liv. Verksamheten innebär ju att man använder
          sig av och förstör individuellt mänskligt liv i akt och mening
          för att använda det till forskning. Denna forskning, eller, rättare
          sagt, de berörda forskarna och förespråkarna bortser från människolivets
          värde och värdighet och reducerar människolivet i sina tidigaste
          stadier till medel för andra syften. Dessutom måste det påtalas
          att experiment på embryonala stamceller oundvikligen kommer att
          kunna leda ut på ett sluttande plan @ kloning.
        </p>
        <p xml:id="i-PbE4UiLgRVmdLdGVRnnfJY">
          Välj det etiskt okontroversiella!
        </p>
        <p xml:id="i-CfnyR9Gv9rC9q5ecosyxLg">
          Etiskt okontroversiella möjligheter till liknande forskning föreligger.
          Viktiga framsteg görs på stamceller från organ hos vuxna människor.
          Denna väg för forskningen är öppen utan etiska invändningar, så
          länge individen gett sitt samtycke. Ingen tycks heller veta om
          antingen stamceller från människoembryon eller stamceller från
          vuxna kommer visa sig vara av större värde i kampen mot sjukdomar.
          Denna ovisshet blir paradoxalt nog ett etiskt argument för att
          tillåta forskning på människoembryon. En fundamental etisk princip
          är dock att i etiska konflikter välja det etiskt okontroversiella
          framför det kontroversiella. Om två vägar leder till målet väljer
          man den väg som är moraliskt god och invändningsfri. Sensmoralen
          borde rimligtvis vara att satsa på forskning där människovärdet
          respekteras samt att inte satsa på forskning där människoliv instrumentaliseras
          och elimineras.
        </p>
        <p xml:id="i-RfZnULHEQrtS3fCrT98Dcz">
          Rent vetenskapligt torde det te sig nödvändigt att genom embryonal
          stamcellsforskning på djurmodeller klargöra fördelar respektive
          nackdelar med embryonala stamceller kontra adulta stamceller.
          Det torde vara angeläget att med hjälp av djurmodeller klargöra
          hur tidigt i fosterstadiet som totipotenta stamceller blir pluripotenta
          och när i fosterstadiet pluripotenta (adulta) stamceller kan tas
          utan att fostret skadas.
        </p>
        <p xml:id="i-DtakME4SLRjCha3S7LEpju">
          Det är min uppfattning att denna självklara vetenskapliga forskning
          på djurmodeller saknas.
        </p>
        <p xml:id="i-EPdkW2JLDziXooUaXSSRfw">
          Mot bakgrund av ovanstående vill jag fråga socialministern:
        </p>
        <p xml:id="i-6UA9WeMmNAuJM4xiXf18o5">
          Vilka etiska värden avser ministern föreslå ska vara grunden
          för forskningen som bygger på livets minsta beståndsdelar?
        </p>
        <p xml:id="i-AsrEQArFe81XsQnxpx9ZhL">
          Vilka etiska och lagstiftningsmässiga gränser avser socialministern
          uppställa när det gäller forskning på stamceller?
        </p>
        <p xml:id="i-Y8Ly8aBsPaRj2qcNBe29f">
          På vilket sätt avser ministern säkerställa att den forskning
          som bedrivs i Sverige sker på ett etiskt acceptabelt sätt?
        </p>
        <p xml:id="i-WvWYDJDAkNUdwKw3tpg2Fn">
          Avser ministern att acceptera forskning på embryonala stamceller
          trots att forskning med hjälp av djurmodeller inte ägt rum?
        </p>
        <p xml:id="i-HyrPiXQqoCNjY4JhFxW5Mc">
          Avser ministern att för riksdagen presentera förslag beträffande
          riktlinjer och lagstiftning som rör de i interpellationen aktualiserade
          frågorna?
        </p>
      </div>
    </body>
  </text>
</TEI>
