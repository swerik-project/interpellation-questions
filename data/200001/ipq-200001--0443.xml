<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0443">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0443</head>
        <author who="i-839FvTzHpvrdX4J7ckfWSt">Brus, Sven (kd) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>äldreomsorgen</topic>
        <docDate when="2001-04-27">den 27 april</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO10443</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:443 av Sven Brus (kd) till socialminister
          Lars Engqvist om äldreomsorgen
        </IPQ_title>
      </div>
      <div type="IPQuestionBody">
        <p xml:id="i-FzhCMWSckSXiJF3yRbKZbF">
          Rapporten Rättssäkerheten inom äldreomsorgen är sammanställd
          av Socialstyrelsen och länsstyrelserna i början av år 2000. Undersökningen
          är ett led i tillsynen av rättssäkerheten inom äldreomsorgen och
          av denna framgår bl.a. att de äldres boendesituation är oacceptabel.
          Hälften av landets kommuner förmår inte att tillhandahålla den
          plats i särskilt boende som redan beviljats genom ett s.k. biståndsbeslut.
          I början av förra året befann sig ca 2 800 äldre i landet i denna
          svåra kösituation. Ytterligare ca 2 000 äldre hade fått sina ansökningar
          avslagna trots att de i själva verket bedömdes vara i behov av
          särskilt boende. Denna situation måste ses som djupt otillfredsställande
          med tanke på att de nära 5 000 äldre som väntar på plats också
          i de flesta fall har mycket omfattande vårdbehov. Ingenting tyder
          på att den situation rapporten beskriver för cirka ett år sedan
          förändrats i positiv riktning sedan dess.
        </p>
        <p xml:id="i-AAtnkkzKR9hsXEDYffM3cG">
          Antalet sjukvårdsplatser i Sverige har mer än halverats sedan
          slutet av 80-talet. Minskningen av landstingsvårdens sjukhusplatser
          har inte ersatts av en utbyggnad av kommunernas särskilda boendeformer
          i en omfattning som motsvarat behoven. Följderna av dessa kraftiga
          neddragningar tydliggörs av den relaterade undersökningen, och
          såväl Socialstyrelsen som länsstyrelserna anser att de äldres
          boendesituation är oacceptabel.
        </p>
        <p xml:id="i-LDDCCkVjnDSeJoDabadHoz">
          Regeringen har i början av detta år uppdragit till länsstyrelserna
          att göra en ny kartläggning för att komma till rätta med bristen
          på äldreboenden i en stor del av landets kommuner. Kartläggningen
          ska ge svar på vilka åtgärder som vidtagits för att tillgodose
          behoven och vilka utbyggnadsplaner som finns för de närmaste fem
          åren.
        </p>
        <p xml:id="i-VHxd7f2ZQLCaXYyREeF8qL">
          Att tillgodose behovet av en värdig vård och omsorg om de äldre
          är en samhällsstrategisk fråga av stor vikt. Även om äldres hälsa
          förbättras och de friska åren blir fler kommer behovet av särskilda
          boendeformer med god vård och omsorg att vara fortsatt stort när
          antalet äldre ökar de närmaste årtiondena. Många äldre människor
          känner i dag en förklarlig oro inför framtiden och en situation
          med bestående, eller t.o.m. ännu allvarligare, brist på platser
          i kommunernas särskilda boende.
        </p>
        <p xml:id="i-2mspC7wyMDmtMVw9PxSoJ6">
          Mina frågor till socialministern blir därför dessa:
        </p>
        <p xml:id="i-EQrBTjtSgSTURWphAXzWPe">
          Vad avser regeringen på kort sikt att göra för att komma till
          rätta med det stora underskottet på äldreomsorgsplatser i landets
          kommuner?
        </p>
        <p xml:id="i-13fxxAkQnbKBHwvjR3zrHg">
          Vad avser regeringen på lång sikt att göra för att komma till
          rätta med det stora underskottet på äldreomsorgsplatser i landets
          kommuner?
        </p>
      </div>
    </body>
  </text>
</TEI>
