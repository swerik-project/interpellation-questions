<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0402">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0402</head>
        <author who="i-TtTt6tncGj7Z7obngWSti">Andreasson, Kia (mp) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>situationen i Mellanöstern</topic>
        <docDate when="2001-04-23">den 23 april</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GO10402</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:402 av Kia Andreasson (mp) till utrikesminister
          Anna Lindh om situationen i Mellanöstern
        </IPQ_title>
      </div>
      <div type="IPQuestionBody">
        <p xml:id="i-X8boi9MXEkpqkdLrewjCde">
          Med sin militära attack mot Gaza agerar Ariel Sharon enligt ett
          gammalt mönster. Det intensiva bombardemanget och återockupationen
          av delar av Gazaremsan visar att han är beredd att hämnas kränkningar,
          som bestod av granater mot den israeliska staden Sderot nära Gaza,
          på ett skoningslöst sätt. Från det att Sharons regering tillträdde
          den 7 mars i år fram till den 17 april har mer än 40 palestinier
          dött av israeliskt våld, enligt den palestinska oberoende nyhetsagenturen
          Jerusalem Media and Communications Center.
        </p>
        <p xml:id="i-EqwG54dJU2MsxM7bPmMzZ7">
          Palestinier får hela tiden se nya, illegala, israeliska bosättningar
          uppföras och gamla utvidgas mycket nära och på sina små instängda
          områden. Israel har redan konfiskerat en stor del av Västbanken
          för sina ständigt växande, illegala bostadsområden. Detta våld
          mot internationell lag begränsar en framtida palestinsk stat.
          Bosättningarna, systemet med motorvägar och sidovägar som på ett
          lämpligt sätt sammanbinder de illegala bosättningarna med Israel,
          industriområden, slutna militärområden och armébaser tar upp stora
          delar av landområdena. Passagerna från ett område till ett annat
          kontrolleras av Israel. Västbanken och Gazaremsan har blivit omvandlat
          till 64 kommuner samlade i klungor där över tre millioner palestinier
          hålls instängda. Ett folk hålls fängslade på grund av 450 000
          illegala bosättare.
        </p>
        <p xml:id="i-AUdSLF6EcEXe1cUjv5VzyH">
          Konfiskation av palestinskt land har utgjort ett systematiskt
          mönster för Barak, Sharon och andra israeliska ledare, för att
          öka antalet judiska medborgare på de ockuperade områdena. Israel
          exploaterar palestinska landområden, vatten och naturtillgångar
          och fortsätter att utöva suveränitet över dessa samt anstränger
          sig för att skilja palestinierna från deras landområden och därmed
          förneka palestinierna en livsduglig stat.
        </p>
        <p xml:id="i-4wEa77e8EFSoXwvWdj5D1w">
          Israel bryter mot FN:s stadgar och konventionerna om de mänskliga
          rättigheterna. Israel bryter mot fjärde Genévekonventionen som
          fastställer regler som en ockupationsmakt måste följa. Israel
          ignorerar ett antal av FN:s resolutioner.
        </p>
        <p xml:id="i-7YoZ3HdU6Lm2KjrJhAsUYV">
          Enligt FN:s stadgar är ovanstående fakta tillräckligt för sanktioner.
        </p>
        <p xml:id="i-r27K5oh5m5rYRsxN1N6t2">
          Det borde också enligt Miljöpartiets mening vara hög tid att
          den svenska regeringen agerar i EU och FN för att FN ska sända
          en observatörsstyrka till Gaza, Västbanken och östra Jerusalem
          för att bryta den pågående våldsspiralen.
        </p>
        <p xml:id="i-RSP4VBDuUqbpif75jhyN4W">
          Anna Lind sade vid frågestunden den 5 april i riksdagens kammare
          att hon inte accepterade Israels bosättningspolitik och inte heller
          de s.k. elimineringarna, att man avrättar misstänkta i stället
          för att använda rättssystemet.
        </p>
        <p xml:id="i-UTGDoJ5e5FRXvnvPmNb2Rx">
          Med hänvisning till ovanstående vill jag fråga utrikesministern:
        </p>
        <p xml:id="i-5a9a4XhTRmpVZqXAwZJR9B">
          Kommer utrikesministern i egenskap av EU:s ordförande att arbeta
          för att sanktioner införs mot Israel?
        </p>
        <p xml:id="i-H856FFaXpMM9WNjJRTNXFb">
          Kommer utrikesministern att arbeta för att en internationell
          övervakningsstyrka sänds till området?
        </p>
        <p xml:id="i-2xL98FmNGCma2jBuUmrJmT">
          Om utrikesministern avser att lägga andra förslag, vilka är då
          dessa?
        </p>
      </div>
    </body>
  </text>
</TEI>
