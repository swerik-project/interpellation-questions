<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0040">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0040</head>
        <author who="i-nX9ipUS8FhkbQHkWWytwf">Nilsson, Ulf (fp) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>betygssystemet</topic>
        <docDate when="2000-10-18">den 18 oktober</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GO1040</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:40 av Ulf Nilsson (fp) till statsrådet
          Ingegerd Wärnersson om betygssystemet
        </IPQ_title>
      </div>
      <div type="IPQuestionBody">
        <p xml:id="i-EtWo3aegMRwo2gBQLjBgwN">
          Skolan måste ha ett arbetssätt så att elever kan utvecklas utifrån
          sina egna förutsättningar. Olika individer behöver olika tid för
          att nå kunskapsmålen.
        </p>
        <p xml:id="i-WXqiF8PFEqeM4F1gFWND7R">
          Tyvärr går många elever i den svenska skolan vidare utan att
          ha fått det stöd och den tid de behöver för att klara högre nivåer
          i utbildningssystemet. Detta visar sig bl.a. i statistiken för
          hur många elever som på fyra år inte lyckats uppnå gymnasieskolans
          mål.
        </p>
        <p xml:id="i-E99LHUe3fdoDRuaQ72m9y6">
          Andelen elever som efter fyra år uppnått gymnasieskolans mål
          om högskolebehörighet är endast 62 %. Varje elev som skickas vidare
          i skolsystemet utan att ha fått det stöd han eller hon har rätt
          till har blivit bestulen på sin rätt till hjälp.
        </p>
        <p xml:id="i-PGYc9gPxGTQTWtkbUi5jst">
          Det nya målrelaterade betygssystemet, som infördes för några
          år sedan, var ett steg i rätt riktning. Genom kravet på godkända
          grundskolebetyg i basämnena svenska, engelska och matematik för
          att få fortsätta till gymnasiet skulle grundskolan tvingas ta
          sitt ansvar för alla elever. Den debatt kring betyg och resultat
          som uppstod var positiv, eftersom den satte skolans kvalitetsuppfyllelse
          i fokus. Men skolan kan inte sägas ha fyllt sin uppgift för de
          många elever som slutar grundskolan utan godkända resultat. Andelen
          elever med icke godkända betyg i basämnena har ökat i grundskolan
          de senaste åren. Detta kan dels bero på att grundskolan blivit
          sämre men naturligtvis också på att lärarna blivit säkrare i sin
          betygssättning. Enligt Folkpartiets uppfattning måste slutsatsen
          bli att elever som inte uppnår grundkunskaperna ska få mera stöd
          i form av extra tid, specialundervisning m.m.
        </p>
        <p xml:id="i-DtQkTGmDnssfTmMGK8AveH">
          I verkligheten har beklagligt nog inte grundskolan fått resurser
          för att hjälpa de elever som behöver det. I stället skickas dessa
          elever vidare till gymnasieskolans individuella program (IV-programmet).
          I gymnasieskolan används nu IV-programmet för att ta emot elever
          som inte har godkända betyg och därför inte kan tas in på ett
          nationellt program. Andelen elever från IV-programmet som lyckas
          uppnå målen är endast 16 %.
        </p>
        <p xml:id="i-J89M7tue2UBpi2ff6jmraD">
          Skolverkets kvalitetsgranskningsnämnd föreslår nu överraskande
          regeringen att ompröva betygssystemet och avskaffa begreppet Icke
          godkänd i grundskolan.
        </p>
        <p xml:id="i-AZ92LvMDCu22jPyB7EcjcB">
          Det är av stor betydelse vilken inställning skolministern har
          till hur skolans kvalitetsuppfyllelse ska garanteras. Ska utvärderingen
          bli skarpare och ska elevers rätt till stöd formuleras tydligare?
          Kommer i stället kravet på godkända betyg för antagning till gymnasieskolan
          att försvinna? Enligt Folkpartiet skulle den senare slutsatsen
          vara förödande för kvaliteten i skolan.
        </p>
        <p xml:id="i-CYWHCAq4P2Pftr9PAXQEJP">
          För Folkpartiet är det uppenbart att det individuella programmet
          inte fyller sin funktion för eleverna, men att resurser i stället
          måste sättas in i grundskolan. En förutsättning för att resurser
          sätts in effektivt är att skolan genom nationella prov och betyg
          får en god uppfattning om elevernas kunskapsnivå. Om begreppet
          Godkänd avskaffas i betygssystemet kommer fler elever att gå miste
          om stöd och hjälp.
        </p>
        <p xml:id="i-3JJ5mmPvZNRMxn5bdubY6t">
          Därför vill jag ställa frågan till skolministern:
        </p>
        <p xml:id="i-NjxBfHihxdaxjk48fBe53k">
          Vilka åtgärder avser skolministern att vidta med anledning av
          kvalitetsnämndens förslag om att avskaffa kravet på godkända betyg
          för antagning till gymnasieskolan?
        </p>
      </div>
    </body>
  </text>
</TEI>
