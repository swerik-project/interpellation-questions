<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0221">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0221</head>
        <author who="i-JKZyQwnfkbK1njmH7h7T4h">Karlsson, Ola (m) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>frekvensutrymme för mobila tele- och datatjänster</topic>
        <docDate when="2001-01-25">den 25 januari</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GO10221</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:221 av Ola Karlsson (m) till statsrådet
          Mona Sahlin om frekvensutrymme för mobila tele- och datatjänster
        </IPQ_title>
      </div>
      <div type="IPQuestionBody">
        <p xml:id="i-H3kbwHQgRZ8bXmahgkigxt">
          Resultatet av de digitala radio- och TV-sändningarna i marknätet
          har lett till, förutom kraftigt ökade kostnader, att ett allt
          större frekvensområde används för radio och TV, medan utrymmet
          för framtida tjänster inom mobila tele-, Internet- och bredbandstjänster
          minskar kraftigt. Detta riskerar att skada Sveriges IT-utveckling.
        </p>
        <p xml:id="i-867MSGvbBk1QQzSCjyetFN">
          Användningen av frekvenser blir allt viktigare för IT-utvecklingen.
          Mobila tele-, Internet- och bredbandstjänster kommer att öka kraftigt
          med åtföljande behov av frekvensutrymme. Hela frekvensbandet är
          inte lämpligt för mobila sändningar på grund av känslighet för
          störningar och de lämpliga frekvensbanden borde därför i första
          hand tillförsäkras just tjänster som kräver mobilitet (rörlighet).
          Band 4@5, 470@862 MHz, är, enligt PTS, mycket väl lämpat för mobila
          teletjänster men blockeras i dag till stor del av digital TV och
          vissa analoga TV-sändningar.
        </p>
        <p xml:id="i-mivVdUJKkLk4stov2sjvW">
          Ett av regeringens argument inför startandet av digitala sändningar
          av TV och radio i marknätet var behovet av effektivare frekvensanvändning.
          Genom att använda digital teknik kan samma antal kanaler sändas
          på ett betydligt mindre frekvensområde. Det utrymme som används
          för en analog TV-kanal kan med digital teknik rymma 4@6 kanaler.
          Tanken sades vara att med en snabb övergång till digitala sändningar
          kunna släcka ned de analoga för att dessa frekvensutrymmen bl.a.
          skulle kunna användas till mobila teletjänster. Vidare skulle
          kostnaderna för sändningarna kunna sänkas kraftigt.
        </p>
        <p xml:id="i-UJvD1uz5E8xuNofAjy1SxE">
          Digitala radiosändningar med den s.k. DAB-tekniken startade Sveriges
          Radio, SR, 1995. Det finns i dag 500@2 000 DAB-mottagare ute i
          marknaden. Det låga antalet beror både på kostnaden, flera tusen
          kronor per mottagare, och det dåliga utbudet. SR betalar 70 miljoner
          kronor per år enbart för att sända ut de digitala signalerna.
          Kostnaden per lyssnare har alltså blivit 50 000@100 000 kr varje
          år. Det är i dag svårt att se några tecken på att konsumenternas
          intresse tar fart. Det är snarare andra digitala tekniker som
          ökar, t.ex. nätradio, dvs. radio över Internet.
        </p>
        <p xml:id="i-AfSDABVEtto6z2ocuT2imV">
          Regeringen beslutade i november 1997 att sändningar med digital
          TV i marknätet skulle få inledas i fem områden med totalt halva
          befolkningen. Sändningarna startade den 1 april 1999. De statliga
          bolagen talade entusiastiskt om att till årsskiftet 1999/2000
          skulle ca 90 000 mottagare vara sålda, utan behov av några subventioner.
          Resultatet blev ca 2 000 trots subventioner.
        </p>
        <p xml:id="i-6MK9twNnexPKHN7Q3HiW2w">
          Sedan starten har utbudet fördubblats. Försäljningen av mottagare
          har ersatts med kraftigt subventionerad uthyrning. Massiva marknadsföringsinsatser
          med särskilda OS-kanaler har genomförts. Utöver det hade Boxer
          enbart år 2000 ca 50 miljoner kronor i marknadsföringskostnader.
          Trots alla insatser är konsumenternas intresse mycket lågt vilket
          bekräftas av det statliga företaget Teracom.
        </p>
        <p xml:id="i-U5MWWC2gicsySYr1g5DVKT">
          I dagarna meddelade Teracom att man behöver ytterligare 600 miljoner
          kronor för utbyggnad av sitt nät. Orsaken till att man vill bygga
          ut är att dagens 18 kanaler lockar få tittare. "Konsumenterna
          efterfrågar ett mer varierat utbud än vad vi kan erbjuda i dag",
          säger Jan Danielsson vd på Teracom.
        </p>
        <p xml:id="i-PcwMhkEiBpaCnxg3cfvZce">
          Resultatet hittills är alltså få tittare och lyssnare, trots
          subventioner, miljardinvesteringar och massiv reklam. Dubbla sändningskostnader
          och inte sänkta, kraftigt utökad frekvensanvändning och inte minskad
          som utlovats.
        </p>
        <p xml:id="i-UbrYQq9hGXcXBsNrRS6gzK">
          Frågan om det digitala marknätet handlar därför inte bara om
          bortkastade miljarder och försök till politisk kontroll över TV.
          Det handlar även om möjligheterna att bygga ut andra mobila tjänster.
          Frekvensutrymmet i etern är begränsat och det ska räcka till TV,
          radio, personradiotrafik, mobilteletjänster och radiobaserat bredband.
          Det gör det angeläget och nödvändigt att utnyttja frekvenserna
          effektivt och till rätt saker. Digital TV och DAB-radio i marknätet
          riskerar att låsa upp breda frekvensområden som annars kan användas
          till mobila Internettjänster. Det riskerar att skada IT-utvecklingen
          i Sverige.
        </p>
        <p xml:id="i-GzUh5Vx4tj1RDo1zsGETce">
          Vad avser statsrådet vidta för åtgärder för att säkra att de
          tjänster som är viktiga för IT-utvecklingen och måste sändas i
          etern garanteras tillräckliga frekvensområden?
        </p>
      </div>
    </body>
  </text>
</TEI>
