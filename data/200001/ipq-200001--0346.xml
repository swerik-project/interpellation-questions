<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0346">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0346</head>
        <author who="i-QqQ96z9hf4LQtMxJfJm6ZQ">Johnsson, Jeppe (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>forskningsprogram för IT-säkerhet</topic>
        <docDate when="2001-03-28">den 29 mars</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10346</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:346 av Jeppe Johnsson (m) till näringsminister
          Björn Rosengren om forskningsprogram för IT-säkerhet
        </IPQ_title>
      </div>
      <div type="IPQuestionBody">
        <p xml:id="i-PjfUckhi4KDDUf3mjapTND">
          Vårt moderna samhälle blir alltmer beroende av IT. IT-revolutionen
          har förändrat vår tillvaro och kommer fortsatt att förändra, och
          förhoppningsvis förbättra, vår vardag. Samtidigt blir samhället
          mera sårbart på olika sätt. Banker, affärer, industrin och t.o.m.
          riksdagen har svårt att fungera normalt om våra IT-system slås
          ut.
        </p>
        <p xml:id="i-7PwGMhEpXb3cfChdpgzdsJ">
          En fråga som är och blir allt viktigare, är IT-säkerheten. För
          att vi ska kunna ha förtroende för IT krävs att systemen är säkra.
          Detta gäller t.ex. betalningssystemet. Det är nödvändigt att inga
          obehöriga kan komma in i systemen och komma åt andras tillgångar.
          Det gäller inom industrin då man överför information både inom
          och mellan företag. Inom sjukvården är det viktigt och effektivt
          att på ett säkert sätt kunna överföra uppgifter om enskilda människor
          till de som behöver uppgifterna. Samma sak gäller inom rättsväsendet
          och socialtjänsten.
        </p>
        <p xml:id="i-PC9tzwrZW3G37cHbEg5js7">
          Sverige måste ligga i topp då det gäller den allt viktigare elektroniska
          säkerheten. Detta är av central betydelse för svenskt näringsliv,
          samhälle och försvar. Olika aspekter på elektronisk säkerhet är
          av fundamental betydelse för ett alltmer nätverksberoende samhälle.
          Samhället måste tillsammans med näringslivet satsa på detta nya
          forsknings- och utbildningsområde.
        </p>
        <p xml:id="i-EqEkrUMN4i9r68PJk8PfzU">
          Vid BTH (Blekinge Tekniska Högskola) finns Centrum för Elektronisk
          Säkerhet (CES). Syftet med CES är att utveckla en kraftfull forsknings-,
          test- och utbildningsverksamhet inom informationssäkerhetsområdet.
          Verksamheten ska aktivt bidra till att hela vårt samhälle ska
          kunna fortsätta att utveckla IT-användningen, utan att säkerhetsaspekterna
          ska hindra denna utveckling.
        </p>
        <p xml:id="i-BkSUcZvbisTt1ioJLU8xAY">
          Verksamheten sker i nära samverkan mellan de offentliga/privata
          sektorerna och högskolan. Detta ger stora möjligheter till nya
          kommersiella produkter och tjänster inom informationssäkerhetsområdet.
          Verksamheten inom CES fokuserar på säkerhetsaspekter över områdena
          teknik, organisation, människa och över samtliga samhällsfunktioner.
        </p>
        <p xml:id="i-8hrV5DxsVTKzBza3GY6yib">
          För att kunna ta ordentliga kliv inom vissa för samhället viktiga
          områden och driva på utvecklingen har staten tidigare via exempelvis
          Kommunikationsforskningsberedningen (KFB), öronmärkt pengar till
          viss programverksamhet. I den nya forskningsorganisationen är
          det Vinnova som har övertagit ansvaret för forskningsfinansiering
          inom IT-området. Utrymmet för Vinnova att, inom sin nuvarande
          budgetram, göra kraftfulla insatser inom informationssäkerhetsområdet
          är troligen mycket begränsat. Eftersom detta dock helt visst är
          ett område där Sverige har möjligheter att lägga sig i framkant
          skulle det vara en god satsning att staten öronmärker en summa
          pengar för att Vinnova tillsammans med CES skulle kunna genomföra
          ett informationssäkerhetsprogram över ett antal år. Förhoppningsvis
          skulle detta kunna generera ett antal nya innovationer till gagn
          för att Sverige ska behålla en tätposition inom IT-utveckling
          i världen.
        </p>
        <p xml:id="i-SNmTBVsPLF94nd7GZ9YhUF">
          Vad avser näringsministern vidta för åtgärder för att Sverige
          ska bli ledande inom IT-säkerhet?
        </p>
      </div>
    </body>
  </text>
</TEI>
