<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0353">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0353</head>
        <author who="i-T9dFBJ1pv742mQeG3uLBtA">Viklund, Margareta (kd) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>läkemedelskommitté</topic>
        <docDate when="2001-03-21">den 21 mars</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO10353</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:353 av Margareta Viklund (kd) till socialminister
          Lars Engqvist om läkemedelskommitté
        </IPQ_title>
      </div>
      <div type="IPQuestionBody">
        <p xml:id="i-8rMP2AdwTsYih7EoDBfLZu">
          De snabbt ökande läkemedelskostnaderna beskrivs ofta som en gökunge
          i sjukvårdsboet. Problemet orsakas givetvis i grunden av att läkemedelsutvecklingen
          innebär stora nya möjligheter till bot/lindring av tidigare kanske
          obotbara sjukdomar, samtidigt som utvecklingen gör att läkemedlen
          upptar en ständigt ökande del av sjukvårdskostnaderna.
        </p>
        <p xml:id="i-UAkYv3XYgHVUAvv5MCt7u7">
          I debatten om hur kostnadsutvecklingen ska kunna begränsas diskuteras
          förslag som exempelvis att stryka vissa läkemedel ur förmånssystemet,
          att begränsa läkarnas förskrivningsrätt eller att höja patientens
          egen andel av kostnaden.
        </p>
        <p xml:id="i-MLFzfJEpufs6zeyW1YSE6a">
          En utväg att avsevärt minska kostnaderna kan vara att i stället
          öka läkarnas ansvarstagande och respektera deras bedömningsförmåga
          genom att ge dem någon form av stöd för att hantera läkemedelsförskrivningar.
          Sedan decennier har de hanterat beslut om vem som ska få en viss
          sjukvårdsinsats betald av offentliga medel och borde därför på
          ett förnuftigt sätt kunna hantera behandlingar med mediciner.
        </p>
        <p xml:id="i-EWDhBrsLEmWujNynLF5TBc">
          Men i dag finns det uppgifter om att endast mellan 30 och 50
          % av de förskrivna läkemedlen används så som läkaren har förutsatt,
          beroende bl.a. på att patienterna inte vet varför de ska ta ett
          läkemedel och vad läkemedlet ska hjälpa dem med. De är bl.a. rädda
          för biverkningar och för att bli beroende. De har med andra ord
          inte blivit tillräckligt informerade. När de inte vet varför de
          ska ta ett läkemedel är det lätt att inse varför förskrivna läkemedel
          för ca 2 miljarder kronor varje år inte kommer till användning.
        </p>
        <p xml:id="i-Vqaims7R7w6K6WzVTPtP3G">
          För att öka läkarnas ansvarstagande när det gäller förskrivning
          av läkemedel behöver de en kunskapsuppbyggnad och ett utvidgat
          samarbete med farmaceuter. Som exempel kan nämnas att ca 40 %
          av Losec förskrivs på icke godkända indikationer och endast ca
          24 % av Xenicalförskrivningen sker enligt de riktlinjer som finns.
        </p>
        <p xml:id="i-TqWx2AVPwPfuDd5hQte1NJ">
          Beslut om en patient ska få en sjukvårdande behandling på landstingets
          bekostnad baseras så gott som alltid på sjukdomens svårighetsgrad
          i just det aktuella fallet, inte på vilken sjukdom patienten lider
          av. Läkemedelsförskrivning skulle kunna hanteras på motsvarande
          sätt. I dagens system är däremot ett läkemedel antingen inne i
          systemet, exempelvis Viagra och Xenical, eller ute, som exempelvis
          antabus och hostmedicin. För relativt riskfria läkemedel kan en
          dellösning vara att göra ett läkemedel receptfritt. Det aktuella
          unika fallet med Losec är ett sådant exempel.
        </p>
        <p xml:id="i-YMLCypoW2n7THZ1pakdDUn">
          Eftersom beslut som inte ingår i läkemedelsförmån vanligen måste
          fattas öga mot öga med patienten är det sannolikt att läkarkåren
          skulle vara betjänt av beslutsstöd i läkemedelsfrågor. Beslutsstödet
          skulle exempelvis kunna formuleras av en nationell läkemedelskommitté,
          huvudsakligen bestående av vård- och läkemedelsprofessionella
          ledamöter, som utarbetar och följer upp medicinska riktlinjer
          för läkemedelsförmånen.
        </p>
        <p xml:id="i-EeRR4ACJyayHmiUKJGubQi">
          Mina frågor till socialministern är:
        </p>
        <p xml:id="i-L9L7YgVHAy3PUUYS9SYAkk">
          Avser regeringen att höja läkarnas kunskapsnivå beträffande förskrivning
          av läkemedel, att verka för att samarbetet mellan läkare och farmaceuter
          utvidgas och att en läkemedelskommitté tillsätts för att stödja
          läkarna i medicinhanteringen?
        </p>
      </div>
    </body>
  </text>
</TEI>
