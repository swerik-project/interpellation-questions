<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0420">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0420</head>
        <author who="i-Fa75ePV6JC2wN91aE4xcYD">Attefall, Stefan (kd) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>dubbelbeskattning av boendet</topic>
        <docDate when="2001-04-26">den 26 april</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GO10420</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:420 av Stefan Attefall (kd) till finansminister
          Bosse Ringholm om dubbelbeskattning av boendet
        </IPQ_title>
      </div>
      <div type="IPQuestionBody">
        <p xml:id="i-S1XHiEuGtxWKF1Cvp5wqFQ">
          I samband med den stora skattereformen 1991 sänktes inkomstskatten,
          och skatten på bl.a. boendet höjdes kraftigt.
        </p>
        <p xml:id="i-BDvGQe3Pzp4ZzV2TKGXEuS">
          Inför skattereformen analyserades beskattningen av boendet i
          två olika utredningar. I utredningen som kallades RINK (SOU 1989:33)
          drogs slutsatsen att bostäder skulle beskattas som en kapitalplacering.
          Att exempelvis köpa en villa eller en hyresfastighet skulle skattemässigt
          likställas med att köpa värdepapper. Därmed skulle ägande av hus
          beskattas med kapitalskatt. Utifrån vissa beräkningar kom man
          fram till att en fastighetsskatt på 1,5 % av taxeringsvärdet skulle
          motsvara en kapitalskatt på 30 %. Dessutom reavinstbeskattas försäljningen
          av en bostad på liknande sätt som försäljning av värdepapper.
        </p>
        <p xml:id="i-MAuXya7JvZdkUW2ZWCYnP1">
          I en annan utredning som kallades KIS (SOU 1989:35) drogs slutsatsen
          att kapital som placeras i nya bostäder i stället skulle beskattas
          som konsumtion. Full moms skulle läggas på byggande av hus eftersom
          fastigheter skulle beskattas som vilken konsumtion som helst.
          Samtidigt lades även full moms på uppvärmning, vatten, el, fastighetsskötsel
          etc.
        </p>
        <p xml:id="i-91UeiuXxhtYNFicuXHewiC">
          I ivern över att åstadkomma en stor inkomstskattereform lade
          ansvariga politiker ihop dessa två utredningar och beskattade
          investeringar i nya bostäder både som en kapitalinvestering och
          som en konsumtionsutgift. Resultatet blev en skattechock som drabbade
          nyproduktionen hårt. Till detta kom att räntebidragen avvecklades
          under 1990-talet på grund av det statsfinansiella läget.
        </p>
        <p xml:id="i-PLxdoNnF5YQzauPkhnQRkC">
          Effekten av denna politik blev att boendekostnaderna som andel
          av hushållens inkomster steg till vad som förmodligen är världens
          högsta nivå samtidigt som nyproduktionen föll till vad som förmodligen
          är världens lägsta nivå. Även ombyggandet sjönk kraftigt. Den
          uppgång som vi nu ser i nyproduktion av lägenheter är mycket blygsam,
          både i ett historiskt och internationellt perspektiv.
        </p>
        <p xml:id="i-Last5WorHovY2HuUcePCPp">
          Genom ett dubbelfel i tänkandet i samband med skattereformen
          har vi fått den absurda situationen att nya bostäder beskattas
          både som konsumtion och kapital (även om fastighetsskatten är
          reducerad de första tio åren). Detta strider vad jag förstår mot
          skattesystemets principer. Inga andra varor eller tjänster beskattas
          på detta sätt. Uppgifter från byggbranschen gör gällande att skattetrycket
          på en ny hyreslägenhet till följd av detta uppgår till ca 65 %
          när full fastighetsskatt erläggs. Detta innebär att nya bostäder
          tillsammans med alkohol, tobak och bensin är belagda med en särskilt
          hög skatt.
        </p>
        <p xml:id="i-J7uWPHVxsyPCkaQNPUiLW">
          Av hälso- och miljöskäl har vi i Sverige extra hög skatt på alkohol,
          tobak och energi. Men vilka principiella skäl finns det för att
          extrabeskatta boendet?
        </p>
        <p xml:id="i-6XdyiPQyRVKrWouoqg6BMK">
          Min fråga till finansminister Bosse Ringholm är därför:
        </p>
        <p xml:id="i-52YVxvqqHvFYeRkeaJ38PX">
          Vilka åtgärder tänker finansministern vidta för att komma till
          rätta med den rådande dubbelbeskattningen av boendet?
        </p>
      </div>
    </body>
  </text>
</TEI>
