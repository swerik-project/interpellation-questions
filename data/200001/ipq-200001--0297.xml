<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0297">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0297</head>
        <author who="i-R3w2cm3MQ27goG533zxfaJ">Hjertén, Lars (m) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>ATTAC-rörelsen</topic>
        <docDate when="2001-03-05">den 5 mars</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GO10297</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:297 av Lars Hjertén (m) till statsrådet
          Ingegerd Wärnersson om ATTAC-rörelsen
        </IPQ_title>
      </div>
      <div type="IPQuestionBody">
        <p xml:id="i-9x4QxT47JHyhsY2FBs9boq">
          På ATTAC-rörelsens hemsida på Internet finns ett erbjudande om
          att gå en kurs inom ramen för Kunskapslyftet. Kursbeteckningen
          är KRAFT och syftet är att formera något som kallas för "AttacTeatern".
        </p>
        <p xml:id="i-73CmKCqD3kQnyh7CbLndD2">
          Kursen innefattar 19 veckors heltidsstudier, och deltagare är
          berättigade till studiestöd från Centrala studiestödsnämnden.
        </p>
        <p xml:id="i-TvitS5eoNUzRecJbDBp31n">
          Kursen är, enligt hemsidan, inte direkt kopplad till ATTAC-rörelsen,
          men kommer att hållas i rörelsens lokaler. Man använder sig även
          av ATTAC:s "material och formspråk". Man påtalar att kursdeltagarna
          bör bestå av en majoritet ATTAC-anhängare, för att teatern ska
          bli så "bra som möjligt" och för att det på det sättet blir "fler
          som kan jobba aktivt med den".
        </p>
        <p xml:id="i-GPtUkGW334WeoaAd8k43n5">
          Under kursens gång kommer man att pröva olika konstnärliga uttrycksmedel,
          som sång, dans- och teaterövningar, men man kommer även att lära
          sig presentationsteknik, stress- och konflikthantering.
        </p>
        <p xml:id="i-7hEnXiCTQEJRs7homCEHNj">
          Kursen kulminerar i en teaterföreställning, tillsammans med ett
          redan etablerat teatersällskap, och kommer att "byggas utifrån
          kursdeltagarnas egna erfarenheter och upplevelser, samt den tid
          vi lever i".
        </p>
        <p xml:id="i-Fh3DMtCQpAiqCek2r6nNB9">
          Satsningen på Kunskapslyftet byggde på tanken att arbetslösa,
          som saknar treårig gymnasiekompetens, skulle få möjlighet att
          bedriva studier, öka och komplettera sina färdigheter, och ges
          en chans att komma ut på arbetsmarknaden. Detta gav enskilda individer
          en unik möjlighet att öka sin kompetens och sitt kunnande. I syfte
          att utveckla en efterfrågestyrd utbildning har kommunerna utvecklat
          ett system för planering av kurser, validering av kunskaper och
          en gedigen yrkesvägledning. Vuxenutbildningen ska vara en väg
          för människor att genom ökad kunskap kunna få ett arbete.
        </p>
        <p xml:id="i-D2WaPVtQxqNULoJe7LakvN">
          Skolverket är ansvarigt för att dela ut statsbidrag till Kunskapslyftet,
          efter ansökan från kommunerna. Kommunerna behöver dock inte ange
          i detalj vilka kurser som ska anordnas.
        </p>
        <p xml:id="i-9GJevvqA1ZeYWaiFMseeXT">
          ATTAC-rörelsen kan i många avseenden ifrågasättas. Dess politiska
          budskap har kritiserats för att det i vissa fall inte överensstämmer
          med demokratiska värderingar. Det kan vidare på goda grunder antas
          att en teateruppsättning, med ATTAC-rörelsens åsikter, värderingar
          och budskap som syfte, knappast kommer att leda till en förbättrad
          position på arbetsmarknaden för deltagarna.
        </p>
        <p xml:id="i-AunuhYoThUnH7ZT6xUDLAc">
          Dessutom är det mycket tveksamt att i rekryteringen utgå från
          deltagarnas åsikter, när man säger att majoriteten ska bestå av
          ATTAC-anhängare. Såvitt jag vet har något liknande inte förekommit,
          när det gäller kurser inom Kunskapslyftet.
        </p>
        <p xml:id="i-HPW3JejuXUbRdxrcxv7HKM">
          Det är inte rimligt att en politisk rörelse, utan förankring
          i den breda majoriteten, och med en ideologisk plattform som kan
          ifrågasättas, använder sig av Kunskapslyftet som ram för sin verksamhet.
          Detta överensstämmer på intet sätt med Kunskapslyftets syfte.
          Det är vidare inte rimligt att studier av detta slag ska bedrivas
          med studiestöd.
        </p>
        <p xml:id="i-P7mjY29dQvnQLRBmTAtuvP">
          Vilka åtgärder ämnar statsrådet vidta för att förhindra missbruk
          av Kunskapslyftets resurser?
        </p>
      </div>
    </body>
  </text>
</TEI>
