<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0430">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0430</head>
        <author who="i-LqvLajCTsK6crqsTTth9uu">Karlsson, Kjell-Erik (v) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>hotet mot havens mångfald</topic>
        <docDate when="2001-04-27">den 27 april</docDate>
        <status when="2001-05-15" byWhom="jordbruksminister Margareta Winberg " byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GO10430</external_id>
        <debate>
          <turn when="2001-05-15 14:02:39" duration="317">MARGARETA WINBERG (Jordbruksminister)</turn>
          <turn when="2001-05-15 14:07:51" duration="250">KJELL-ERIK KARLSSON (V)</turn>
          <turn when="2001-05-15 14:11:56" duration="244">MARGARETA WINBERG (Jordbruksminister)</turn>
          <turn when="2001-05-15 14:15:56" duration="246">KJELL-ERIK KARLSSON (V)</turn>
          <turn when="2001-05-15 14:19:58" duration="234">MARGARETA WINBERG (Jordbruksminister)</turn>
          <turn when="2001-05-15 14:23:47" duration="102">KJELL-ERIK KARLSSON (V)</turn>
          <turn when="2001-05-15 14:25:24" duration="176">MARGARETA WINBERG (Jordbruksminister)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:430 av Kjell-Erik Karlsson (v) till miljöminister
          Kjell Larsson om hotet mot havens mångfald
        </IPQ_title>
      </div>
      <div type="IPQuestionBody">
        <p xml:id="i-V8vfTzQUoMYvy1EZ5rCbQ5">
          I de resultat som Fiskeriverkets havslaboratorium fått, genom
          sammanställning av förra årets provtrålningar längs Bohuskusten,
          kan vi läsa att bestånden av torsk och bleka minskar kraftigt.
          Bottenfiskbeståndens storlekssammansättning har också förändrats
          betydligt de senaste 20 åren och fisk större än 25@30 cm saknas
          nästan helt i området. Detta betyder att det i stort sett inte
          existerar några fiskbara bestånd längs delar av Bohuskusten. Att
          hela bestånd över en viss storlek har försvunnit tyder på ett
          för högt fisketryck. Denna slutsats styrks dessutom ytterligare
          av att man även har konstaterat att arter som har sin huvvudsakliga
          utbredning utanför trålningsgränsen inte alls är drabbade i samma
          omfattning.
        </p>
        <p xml:id="i-XVQsd5fqvscj9WE8sY6cAH">
          Trålen har alltid betraktats med blandade känslor. Den är synnerligen
          effektiv och ger stora fångster på kort tid. Samtidigt fångar
          trålen all fisk som kommer i dess väg, inte bara de önskade målarterna.
          Småfisk som ännu inte hunnit reproducera sig, ovanliga och skyddsvärda
          fiskarter och fisk utan marknadsvärde fångas urskiljningslöst.
        </p>
        <p xml:id="i-7i1JVX7yLsrtzGbfFTwHjQ">
          Trålning är en av de vanligaste fiskemetoderna och påverkar kontinentalsocklarna
          från grunt vatten ned till mer än 1 000 meters djup. Nya typer
          av trålar tillåter fiske även på kuperade klippbottnar som ger
          underlag för en oerhört rik fauna av fastsittande, krypande och
          simmande marina arter. Samtidigt har trålningen gått allt djupare
          i haven och exploaterar nu långsamväxande och lågproduktiva arter
          av djupvattensfisk, som t.ex. orange roughy, en fisk som tar upp
          till 30 år att bli könsmogen. Inte ens havets släta sand- och
          lerbottnar är några öknar. Tvärtom är varje centimeter tagen i
          anspråk av olika organismer. Trålfiskets nya effektvitet och omfattning
          kan vara en av de viktigaste orsakerna till att så många fiskarter
          gått tillbaka. Stor osäkerhet kring faktiska effekter råder @
          fiskebruket ligger långt före forskningen. Försiktighetsprincipen
          tillämpas inte vilket är ett brott mot miljömålen och miljöbalken.
        </p>
        <p xml:id="i-XsZfhw23WNNJpWo3bGFbqC">
          Man kan konstatera att bottentrålfisket (kräft- och torsktrålfiske)
          i Skagerrak och Kattegatt sedan 1978 ökat med mer än 200 % från
          ca 60 000 tråltimmar till närmare 200 000 tråltimmar. Samtidigt
          har fiskeeffektiviteten under samma tidsperiod också ökat avsevärt
          genom bättre navigationsinstrument, högre maskinstyrka och nya
          typer av trålar.
        </p>
        <p xml:id="i-Dgz61ZEXzjwMPPohCHUEtH">
          En särskilt skadlig form av trålning sker efter havskräfta. Kräftorna
          lever i gångar i bottnen och för att få upp dem används trålar
          med tung kätting i trålens nedre öppning, som gräver sig ned i
          bottenmaterialet. Bifångsten av fisk och andra djur är stor. Mängder
          med kräftor krossas i det tunga redskapet och får kasseras. Kräftor
          under minimimåttet måste kastas i havet utan chans att överleva.
          Det sorgliga i sammanhanget är att kräfttrålningen innebär en
          helt onödig miljöpåverkan för att förse oss med skaldjuren. Att
          fånga kräftor i bur har varit en gångbar metod i svenska vatten
          under många år. Burfiske påverkar minimalt bottenmiljön. Undermåliga
          kräftor och bifångst kan returneras med god chans att överleva.
        </p>
        <p xml:id="i-XL4sXkeS36qombYiYnod9B">
          En bärande princip för naturvården är att om en metod att utnyttja
          en naturresurs kan ersättas av en annan, som ger mindre skador
          på miljön, så ska den skonsammare metoden användas. Det är också
          en praktisk tillämpning av försiktighetsprincipen. En övergång
          från trålning till enbart fiske med burar skulle ligga i linje
          med denna princip.
        </p>
        <p xml:id="i-7ZBZEzYA73wDBXUNDo515e">
          Möjligheten för burfiske att expandera är dock små med nuvarande
          trålgränser. Erfarenheten har visat att fiske med skonsamma och
          selektiva metoder som krok, garn och bur har svårt att bedrivas
          i samma område som trålning. Risken att få redskapen fördärvade
          av trålarna är för stor. Det behövs en utflyttning av trålgränserna
          och inrättande av zoner där endast burfiske tillåts. Självfallet
          borde yrkesfiskarna själva ta initiativet till en sådan förändring.
          Det skulle förbättra anseendet och sannolikt också på sikt förbättra
          utbytet av fisket.
        </p>
        <p xml:id="i-XvZMjqfjVVZrCnCrmg1WLL">
          På västkusten finns ingen reglering av hur t.ex. nät får läggas
          ut. Det var tidigare inget problem men omfattningen av detta och
          annat fiske aktualiserar frågan om behovet av regler. Fritidsfiskets
          fångstmängd uppgår i dag till 40 000@50 000 ton om året och har
          därmed en icke försumbar effekt på bestånden och beståndens utveckling.
        </p>
        <p xml:id="i-PbPi2iA57F4KDuyXcavmwT">
          En ekologiskt uthållig fiskepolitik behövs
        </p>
        <p xml:id="i-KLaoqLJcef4qxh6YsYBv6V">
          Torskfisket vid Kanadas ostkust har varit stoppat i tio år men
          fortfarande har inte torsken kommit tillbaka. En del biologer
          tror att den starkt reducerade stammen av lektorsk inte förmår
          att producera mycket mer yngel än vad andra fiskslag mäktar äta
          upp. Kollapsen av torskbeståndet har gett utrymme för andra arter
          att etablera nya ekosystem som kanske inte släpper in torsken
          i sin gamla roll. Kommer torsken i vårt västerhav att kunna skapa
          tillräckligt starka årsklasser för att återta ställningarna när
          vitling, sill och andra yngelätare har tagit för sig av restbeståndets
          lilla produktion?
        </p>
        <p xml:id="i-MNd6JwipMUGzhLXvTWMugG">
          Under de senaste 40 åren har fångstkapaciteten hos världens fiskeflottor
          ökat fem gånger, samtidigt som produktionen på de flesta av världens
          fiskefält minskat. Kvantiteten fångad fisk har visserligen ökat,
          men ökningen utgörs av industrifisk av lågt värde. FAO uppskattar
          att världens fiskeindustri dras med en överkapacitet på cirka
          30 %. Fiskeindustrin i världen spenderar 124 miljarder dollar
          årligen för att fånga fisk till ett värde av 70 miljarder. Förlusten
          på 54 miljarder dollar täcks av bidrag. Subsidierna till fisket
          driver den överdimensionerade fiskeflottan och förstör den koppling
          mellan tillgång på fisk och lönsamt fiske som på ett naturligt
          sätt borde sanera överfisket.
        </p>
        <p xml:id="i-RdNNsH6WEjfS3jsKhwB8Y6">
          I Sverige subventionerar skattebetalarna varje yrkesfiskare med
          45 500 kr per år. 1999 enades världens fiskenationer om att skära
          ned flottan. Olönsamma delar av industrin ska avvecklas och stöd
          till olönsamt fiske dras in. Nedskärningarna ska inledas 2003.
          Vad som i verkligheten händer vet ingen. Sverige och många andra
          fiskenationer kommer förmodligen att hävda att man redan gjort
          så stora nedskärningar att man klarat sin del av avtalet.
        </p>
        <p xml:id="i-QAbkCP4WP8qNNSroyACuyH">
          Fiskeriverket redovisade förra året att de flesta bestånd är
          utom biologiskt säkra gränser.
        </p>
        <p xml:id="i-6MWrAGP4sUhzRVB7ZFSRkV">
          Det behövs bevisligen en annan fiskepolitik som baseras på de
          nya miljömålen. Miljömålen innebär att den biologiska mångfalden
          på land, i sjöar och i haven ska skyddas. Detta skapar också en
          förutsättning för en uthållig fiskenäring.
        </p>
        <p xml:id="i-Ft2scajfUnWvnk6xK1U1mh">
          Den nya förvaltningen ska gynna skonsamma, selektiva fiskemetoder,
          stoppa foderfiskets sanslösa dödande av omogen fisk och inte driva
          på fortsatt överfiske med statliga bidrag. Ska stöd utgå till
          yrkesfiske bör detta vara utformat så att det främjar övergång
          till skonsamma och selektiva metoder. Målet måste vara ett hav
          i balans och ett ekologiskt sunt yrkesfiske som kan förse oss
          med fin konsumtionsfisk av många olika arter.
        </p>
        <p xml:id="i-7oukJoNxGSNYV8KwanyQa2">
          Med anledning av ovanstående vill jag fråga miljöministern:
        </p>
        <p xml:id="i-46qoASJFvd9xD5LJEzKDEL">
          1. Vad avser ministern göra för att främja mer miljöanpassade
          fiskemetoder?
        </p>
        <p xml:id="i-U5VhG6gm7BtbhZsBXUCH3u">
          2. Vad tänker ministern göra för att svensk fiskepolitik och
          svensk fiskepolicy ska baseras på ekologiskt uthålliga principer?
        </p>
      </div>
    </body>
  </text>
</TEI>
