<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0188">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0188</head>
        <author who="i-TECanR77Prb79DHwPvLitN">Enochson, Annelie (kd) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>tomträtter</topic>
        <docDate when="2000-12-13">den 14 december</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GO10188</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:188 av Annelie Enochson (kd) till justitieminister
          Thomas Bodström om tomträtter
        </IPQ_title>
      </div>
      <div type="IPQuestionBody">
        <p xml:id="i-5yyMdDopFZJVejwj7ryj6V">
          I mars 1990 publicerades Tomträttsutredningens betänkande Tomträttsavgäld
          (SOU 1990:23). Utredningen remissbehandlades under hösten samma
          år. Efter bl.a. en motion i riksdagen (1994/95:Bo408) har regeringen
          därefter överlämnat lagrådsremisser, dels i februari 1997 och
          dels i december 1998. Lagrådet har i det senare fallet yttrat
          sig i januari 1999. I yttrandet har rådet anfört ett antal detaljsynpunkter
          men på det hela taget nöjt sig med "att det nu föreslås förenklingar
          i metoden att ändra tomträttsavgälder". Efter det har ingenting
          hänt.
        </p>
        <p xml:id="i-TiqWCXU5tmyLpk5exwnmNw">
          I maj i år frågade jag dåvarande justitieministern vilka åtgärder
          regeringen avsåg vidta i detta lagstiftningsärende. I sitt svar
          höll justitieministern med om förekomsten av brister i de nuvarande
          reglerna om bestämmande av tomträttsgäld och att reglerna således
          ofta ger upphov till kraftiga höjningar när avgälden ska bestämmas
          för en ny period. Justitieministern höll också med om att reglerna
          är relativt komplicerade och har bidragit till en hel del tvister
          på området.
        </p>
        <p xml:id="i-JNtve7PDmEa1KEix17SdX7">
          Justitieministern ansåg därför att det finns ett behov av enklare
          regler, vilket enligt justitieministern inte alltid är enkelt
          att åstadkomma. Vidare pekade justitieministern på att det efter
          att Lagrådet avgav sitt yttrande framförts ytterligare synpunkter
          från såväl fastighetsägar- som tomträttshavarhåll och att beredningen
          av ärendet därför skulle fortsätta. Avslutningsvis räknade justitieministern
          med att regeringen skulle ta ställning i frågan under hösten.
          Hösten kom och gick och ingenting har hänt.
        </p>
        <p xml:id="i-9wfXus94tfkVp1Tx6n8ZdF">
          Med hänvisning till ovan anförda vill jag härmed lämna frågan
          vidare till justitieminister Thomas Bodström:
        </p>
        <p xml:id="i-KQ7GtoojftX3bhdHoSrmhS">
          Vilka åtgärder avser justitieministern vidta i detta lagstiftningsärende?
        </p>
      </div>
    </body>
  </text>
</TEI>
