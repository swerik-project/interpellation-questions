<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0283">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0283</head>
        <author who="i-pSqD9LHdbNUrj3thRcKhS">Engström, Marie (v) </author>
        <recipient who="i-L7Ay5GaFaMutWEX7utMv62">statsrådet Ulrica Messing </recipient>
        <topic>arbetsmarknaden kring norsk-svenska gränsen</topic>
        <docDate when="2001-02-23">den 23 februari</docDate>
        <status when="unknown" byWhom="statsrådet Leif Pagrotsky " byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GO10283</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:283 av Marie Engström (v) till statsrådet
          Ulrica Messing om arbetsmarknaden kring norsk-svenska gränsen
        </IPQ_title>
      </div>
      <div type="IPQuestionBody">
        <p xml:id="i-TNMivGEiNdCNB4Tr3DDwty">
          I Värmland är möjligheten till en effektiv arbetsmarknad över
          gränsen mot Norge viktig. Det har stor betydelse för såväl näringsliv
          som sysselsättning. Sedan många år har man i både Sverige och
          Norge strävat efter att underlätta för medborgare att arbeta i
          det andra landet. Trots det finns fortfarande informationsproblem
          och mycket som upplevs som onödigt krångel.
        </p>
        <p xml:id="i-QKFL4jcapKbMcSgvwaYS1Q">
          Det är bl.a. frågor inom skatte-, tull-, och socialförsäkringsområdet
          som vållar problem. Förutom långa handläggningstider blir också
          behandlingen och bedömningen av ärenden många gånger olika från
          gång till gång. Det finns en lång rad exempel på hur människor
          slussats runt till olika myndigheter. Detta skapar irritation
          och försvårar för den enskilde arbetstagaren. Det finns också
          exempel på hur människor hamnat i svårigheter på grund av ett
          otydligt regelverk och de tolkningssvårigheter som följer på detta.
        </p>
        <p xml:id="i-PbS6s8Xx4kRBoWcuvtQnkZ">
          Det är angeläget med konkreta åtgärder för att underlätta gränssamarbetet.
          Det kan t.ex. gälla möjligheterna att effektivisera tillhandahållandet
          av skattekort och personnummer, möjligheten att förbättra skyddet
          vid sjukdom och föräldraledighet. Dessutom måste regelverket vid
          användande av bil i det andra landet ses över, vidare hur information
          kring arbetsmarknaden kan förbättras. Frågan kompliceras ytterligare
          av att gränshindren rör ett flertal olika politikområden. Det
          är svårt att peka ut en ansvarig när frågorna rör flera departement.
        </p>
        <p xml:id="i-Wwkh7grzTqYBXAN5yKNr8m">
          En väl fungerande arbetsmarknad mellan Sverige och Norge är en
          viktig regionalpolitisk fråga då det i första hand handlar om
          områden i Sverige där regionalpolitiska insatser länge bedömts
          som nödvändiga.
        </p>
        <p xml:id="i-4Y4xLTp3xSfQyn8DjwdSow">
          Mot bakgrund av ovanstående vill jag fråga statsrådet Ulrika
          Messing:
        </p>
        <p xml:id="i-5WHGsKMV7cA3CQhexHGeEC">
          1. Är regeringen beredd att vidta några åtgärder för att underlätta
          gränssamarbetet på arbetsmarknadsområdet mellan Sverige och Norge
          i enlighet med vad som beskrivits ovan?
        </p>
        <p xml:id="i-TXLDiNT8yU3qJs31J4wLVn">
          2. Vilka åtgärder är regeringen beredd att vidta för att tydliggöra
          ansvaret kring gränsproblematiken då dessa frågor griper in i
          flera olika politikområden?
        </p>
      </div>
    </body>
  </text>
</TEI>
