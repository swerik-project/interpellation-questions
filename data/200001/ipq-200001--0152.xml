<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0152">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0152</head>
        <author who="i-Gcjbk3nJyjWXPaa2dm3MFR">Jonsson, Elver (fp) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>folkhälsa i  Europaperspektiv</topic>
        <docDate when="2000-11-28">den 28 november</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO10152</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:152 av Elver Jonsson (fp) till socialminister
          Lars Engqvist om folkhälsa i Europaperspektiv
        </IPQ_title>
      </div>
      <div type="IPQuestionBody">
        <p xml:id="i-Fd8kCAUMrQa3v3N1nm3d6Y">
          Det går en drogvåg över Sverige och Europa. Billigt knark från
          Fjärran Östern och Östeuropa har med smarta kurirer fyllt på en
          redan stor narkotikamarknad. I Murmansk sägs en narkotikados "reas"
          för en svensk krona som sedan saluförs i Stockholm för 200 kr!!
        </p>
        <p xml:id="i-Ey59JWW7pFCi4r4Gc6MTRK">
          Enligt FN-organet UNDP uppgår bara den illegala droghandeln till
          400 miljarder US-dollar. Dvs. mer än den samlade bilindustrin
          i världen!!
        </p>
        <p xml:id="i-RpaeBtiByws9fUYsvwjVUi">
          Den allt tidigare alkoholdebuten bland ungdomar är ett snabbt
          växande problem som hotar att slå ut stora ungdomsgrupper från
          såväl arbetsmarknaden som ett normalt socialt liv. En undersökning,
          gjord av Preventionscentrum i Stockholm visar att var fjärde flicka
          och nästan var tredje pojke i årskurs 9 dricker en stor mängd
          alkohol i månaden eller i en del fall oftare. Andelen niondeklasselever
          som dricker regelbundet starköl har ökat kraftigt de senaste två
          åren. En stor grupp grundskoleelever köper dessutom sin folkölskonsumtion
          själv i butik.
        </p>
        <p xml:id="i-HRrorambnxHH1Eei9WXNKv">
          Det försämrade nykterhetsläget bland minderåriga torde bero på
          en rad faktorer. Fler pubar som inte upprätthåller ålderskontrollen,
          större införselkvoter från utlandet och lätt att komma över "hembränt".
          Därtill kommer en allmänt mer tillåtande attityd som inte ser
          langningen som ett brott. I skolundervisningen har man i praktiken
          upphört med relevant information i ämnet alkohol-narkotika-tobak.
          (ANT)
        </p>
        <p xml:id="i-RL4B3b7FU34GDMCPTYjr6o">
          Ett fenomen som förstärker problemen är "öltimman" efter eller
          under jobbet. Denna nya trend har fått ett starkt genomslag också
          i studentvärlden.
        </p>
        <p xml:id="i-B2JiXohtMRWQgVsFQeNkt2">
          Alkoholfria zoner
        </p>
        <p xml:id="i-M2SUmdrPVGqZ5x9rCe1Mwv">
          Det är inte realistiskt att tro att vi kan få ett alkoholfritt
          samhälle. Men kampen för att "begränsa den totala, alltför höga
          alkoholkonsumtionen, för att komma till rätta med skador och missbruk"
          för att något fritt citera 1977 års beslut måste föras med större
          engagemang.
        </p>
        <p xml:id="i-NhDw6hpJg3strp63M438Rz">
          I 1980-talets mitt motionerade jag om att vi borde finna en gemensam
          nämnare som kunde upprätthålla några "alkoholfria öar" såsom arbetslivet,
          trafiken, tidiga barn- och ungdomsår, de av alkoholen skadade
          och blivande mammor under graviditeten. Det är positivt att socialministern
          nämner flertalet av dem i regeringens handlingsplan. Om dessa
          intentioner förverkligades skulle det ge många positiva effekter
          och dessutom ge en förbättring av både ökad folknykterhet, minskade
          samhällskostnader och en förbättrad folkhälsa.
        </p>
        <p xml:id="i-MQxzzLUc9AeuuBttZzv7Xx">
          Ett särskilt viktigt område är arbetslivet. Verksamheter som
          kräver hög säkerhet och stor precision. Ingen skulle acceptera
          att t.ex. en pilot skulle få köra med alkohol i kroppen. På oljeplattformar
          är folköl totalförbjudet.
        </p>
        <p xml:id="i-EdttVCwRUTL6wGbJJ8jgWR">
          Därför är det stötande att det i samband med tungt parlamentariskt
          arbete tillåts alkoholförtäring. Sverige borde i likhet med andra
          politiska områden markera sitt engagemang för bättre folkhälsa
          inom hela EU-området. Att lansera @ vid lämplig tidpunkt @ en
          "vit vecka" i Sverige och Europa skulle ge ett kraftigt massmedialt
          genomslag och markera Sveriges politiska ambitioner för en socialt
          inriktad alkoholpolitik.
        </p>
        <p xml:id="i-Hi7y4es3eznKLURqnhCSfG">
          Det kan visserligen invändas att Sverige i en Europatabell ligger
          bättre till än flertalet länder. Men en intressant iakttagelse
          är att andra Europaländer är i färd med att minska sin alkoholkonsumtion
          medan vi i Sverige synes öka. Dessutom har vi en politisk och
          moralisk förpliktelse mot bl.a. WHO-mötet i Paris 1995 då vår
          regering band sig för ett långtgående program mot missbruk och
          för en bättre folkhälsa.
        </p>
        <p xml:id="i-JdFDXD4yVKi6mE5C71w7ky">
          På narkotikaområdet har Sverige hittills gjort förtjänstfulla
          insatser på såväl regeringsplan som genom svenska EU-parlamentariker.
          Men en aktiv insats behövs i kampen mot narkotika då man i vissa
          EU-länder har en alltför passiv hållning.
        </p>
        <p xml:id="i-GKaQoJPaXNZyr7e2rNzETg">
          Med anledning av det anförda vill jag till socialministern ställa
          följande frågor:
        </p>
        <p xml:id="i-Xiyjb44KjP6KJD4qkszcnT">
          1. Är regeringen beredd att vidtaga åtgärder för att hejda den
          alltför tidiga alkoholdebuten bland ungdomar?
        </p>
        <p xml:id="i-Uu1CoEavsPy5NTyvSd4BwG">
          2. Vilka delmål har Sverige uppfyllt av det åtagande som regeringen
          gjorde vid 1995 års WHO-möte i Paris?
        </p>
        <p xml:id="i-JK5as6iy8QawR7Aq8ntBdV">
          3. Vilka frågor och krav är regeringen beredd att resa under
          Sveriges EU-ordförandeskap som skulle främja nykterhet, annan
          drogfrihet och folkhälsa inom unionen?
        </p>
      </div>
    </body>
  </text>
</TEI>
