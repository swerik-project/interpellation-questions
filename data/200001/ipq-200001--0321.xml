<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0321">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0321</head>
        <author who="i-nX9ipUS8FhkbQHkWWytwf">Nilsson, Ulf (fp) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>framtiden för humanistiska vetenskaper</topic>
        <docDate when="2001-03-13">den 13 mars</docDate>
        <status when="unknown" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GO10321</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:321 av Ulf Nilsson (fp) till utbildningsminister
          Thomas Östros om framtiden för humanistiska vetenskaper
        </IPQ_title>
      </div>
      <div type="IPQuestionBody">
        <p xml:id="i-MvMX8DiJFn6ZFXRrbqLDVE">
          I diskussionen om olika utbildningar har ibland den åsikten framförts
          att man kan skilja mellan "nyttiga" och "onyttiga" kunskaper.
          Ofta har humanistiska utbildningar placerats i kategorin "onyttig".
          För en liberal kunskapssyn är sådana förenklade definitioner omöjliga.
        </p>
        <p xml:id="i-HFpB8TELKx7jgZ27M9hoZ7">
          En utveckling av humanvetenskaperna är en nödvändig förutsättning
          för att ställningstaganden och beslut kring framtidsfrågor ska
          grunda sig på ett brett kunskapsunderlag. Problemställningar inom
          så skilda ämnen som ny teknologi, miljö eller internationell politik
          måste också innehålla etiska, historiska och allmänmänskliga aspekter.
          Det visar sig dessutom att humanistiskt utbildade människor har
          stora möjligheter till anställning, både på den offentliga och
          den privata arbetsmarknaden. Just nu upplever svensk humaniora
          två stora problem:
        </p>
        <p xml:id="i-PAiRAGLxojXdZAVKy7EoYi">
          1. resursbristen inom grundutbildningen
        </p>
        <p xml:id="i-PxE7APREj95Adp3aDBmyd3">
          2. krisen inom forskarutbildningen, vilken har yttrat sig i en
          drastiskt minskad antagning av nya doktorander.
        </p>
        <p xml:id="i-EvF6FkV2kuahDwDkdiXYUT">
          I utredningen Högskolans styrning (SOU 2000:82) konstaterar utredaren
          Ingemar Lind att ersättningen per student i grundutbildningen
          minskat med ca 20 % sedan 1994/95. Samtidigt har antalet lärartimmar
          sjunkit kraftigt, vilket också uppmärksammats hösten 2000 av Riksdagens
          revisorers rapport. Särskilt drabbade är utbildningar inom humaniora
          och samhällsvetenskap, eftersom dessa utbildningar redan från
          början har låg ersättning. Utredaren föreslår att den lägsta ersättningsnivån
          för grundutbildning höjs med 15 % medan övriga ersättningsnivåer
          sänks med 5,2 %. Detta skulle innebära att humaniora och samhällsvetenskap
          fick en välkommen resursförstärkning, men det skulle också riskera
          att försämra kvaliteten inom andra utbildningsområden.
        </p>
        <p xml:id="i-McmLZMwHN3XQ56yJiHcpjr">
          Folkpartiet föreslår i stället att ersättningsnivån skrivs upp
          för grundutbildningen inom alla utbildningsområden, bl.a. genom
          att anpassa utbyggnadstakten av högskolans platser till reella
          möjligheter att upprätthålla hög kvalitet. Hittills har dock regeringen
          inte kommit med några förslag om uppskrivning av "prislappen"
          per student.
        </p>
        <p xml:id="i-Kxv4BdVomVhS85NLisCxRP">
          När det gäller forskarutbildningen konstaterar Statistiska centralbyrån
          i sin statistik från december förra året att andelen nybörjare
          inom humanistiskt-samhällsvetenskapligt vetenskapsområde har minskat
          med 50 % från läsåret 1997/98 till läsåret 1998/99. Flera rapporter
          visar också att exempelvis flera humanistiska institutioner i
          Thomas Östros egen hemstad Uppsala nu inte antar några nya doktorander
          över huvud taget (se exempelvis "Kärva tider för kulturvetenskaperna",
          en studie av Uppsala studentkår, mars 1999). Huvudskälet är den
          reglering och likriktning av forskarutbildningen som Östros företrädare
          Carl Tham genomförde.
        </p>
        <p xml:id="i-LzP1sP1LK2WQfT7r5M5Nx1">
          Inte minst inom humaniora utgör doktorsavhandlingarna en stor
          del av den samlade forskningen. Carl Thams "reform" har också
          inneburit att etablerade och väl fungerande seminarier @ miljöer
          för kritiskt samtal om vetenskapliga frågor @ håller på att slås
          sönder. På många håll finns i dag därför en djup oro för den humanistiska
          forskningens framtid. Det är en oro som Folkpartiet delar.
        </p>
        <p xml:id="i-M6k283Y7ccj93bykD5ZqQe">
          Med tanke på de humanistiska utbildningarnas svåra situation
          vill jag fråga utbildningsministern om han tänker vidta några
          åtgärder för att garantera kvaliteten i humanistisk grundutbildning
          och forskning.
        </p>
      </div>
    </body>
  </text>
</TEI>
