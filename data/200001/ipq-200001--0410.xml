<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0410">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0410</head>
        <author who="i-TYBtSHJZtd4hmjSgW4AXun">Ryttar, Bengt-Ola (s) </author>
        <recipient who="i-3kVCtR7mCK6mW2F6oaBMR5">statsminister Göran Persson </recipient>
        <topic>rätten att demonstrera</topic>
        <docDate when="2001-04-26">den 26 april</docDate>
        <status when="2001-05-15" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GO10410</external_id>
        <debate>
          <turn when="2001-05-15 14:51:42" duration="266">THOMAS BODSTRÖM (Justitieminister)</turn>
          <turn when="2001-05-15 14:56:05" duration="238">BENGT-OLA RYTTAR (S)</turn>
          <turn when="2001-05-15 14:59:58" duration="264">KIA ANDREASSON (Mp)</turn>
          <turn when="2001-05-15 15:04:18" duration="76">THOMAS BODSTRÖM (Justitieminister)</turn>
          <turn when="2001-05-15 15:05:30" duration="81">BENGT-OLA RYTTAR (S)</turn>
          <turn when="2001-05-15 15:06:46" duration="49">KIA ANDREASSON (Mp)</turn>
          <turn when="2001-05-15 15:07:31" duration="234">STEN ANDERSSON (M)</turn>
          <turn when="2001-05-15 15:11:20" duration="79">THOMAS BODSTRÖM (Justitieminister)</turn>
          <turn when="2001-05-15 15:12:35" duration="64">BENGT-OLA RYTTAR (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:410 av Bengt-Ola Ryttar (s) till statsminister
          Göran Persson om rätten att demonstrera
        </IPQ_title>
      </div>
      <div type="IPQuestionBody">
        <p xml:id="i-Xg56sUcX9UjMrX5FawYGcG">
          Poliser får använda våld "i den mån andra medel är otillräckliga
          och det med hänsyn till omständigheterna är försvarligt". Rätten
          att använda våld gäller om polisen själv möts med våld eller hot
          om våld, om någon ska anhållas eller omhändertas och försöker
          undkomma eller om polisen måste ta till våld för att förhindra
          en straffbelagd handling. Men enligt polislagen måste "detta ske
          endast i den form och den utsträckning som behövs för att det
          avsedda resultatet skall uppnås." Övervåld är inte tillåtet.
        </p>
        <p xml:id="i-K2ZxgnUGCneQCKYCJyMksd">
          Att använda invektiv som "fitta" eller "skithög" är naturligtvis
          förbjudet och kan klassas som förolämpning eller förtal. Men framför
          allt avslöjar ett sådant språkbruk brist på proffessionalitet
          och att demonstranterna uppfattas som fiender. I vanliga fall
          får den som drabbats stämma den som förolämpat henne eller honom
          i en egen process. Men just när det gäller poliser och andra myndighetspersoner
          finns det ett undantag i brottsbalken som gör att det faller under
          allmänt åtal.
        </p>
        <p xml:id="i-AkcJknnzsQ4M7fbAVqQch1">
          Enligt polislagen får poliser omhänderta någon som "genom sitt
          uppträdande stör den allmänna ordningen eller utgör en omedelbar
          fara för denna". Detsamma gäller om en sådan åtgärd behövs för
          att en straffbelagd handling ska kunna avvärjas. Den som har omhändertagits
          ska underrättas om anledningen till omhändertagandet så snart
          som möjligt, snabbt bli förhörd och därefter släppas.
        </p>
        <p xml:id="i-GWFXyLBtPcZRv6zMBYktgY">
          Vid Ekofinmötet i Malmö den 21 april grips och förhörs 229 ungdomar
          varav endast ett litet fåtal har åtal att vänta. EU-parlamentarikern
          Per Gahrton grips också.
        </p>
        <p xml:id="i-XXKaSeRdWn1yyvRxYJpriE">
          Enligt chefinspektören vid Köpenhamnspolisen fanns en dansk polis
          i Malmö som observatör, detta väcker frågan om observatören var
          den civilklädde dansktalande man som försökte beslagta en kamera
          från en åskådare, Marcus Häggström från Söderhamn, som fotograferade
          pågående aktiviteter. Mannen som ville tillgripa kameran talade
          danska och ville föra bort åskådaren. Marcus Häggström frågade
          om mannen hade id-kort eller legitimation och fick svaret av dansken
          "att jag behöver ingen id". Flera personer bevittnade förloppet.
          Där slutade händelsen.
        </p>
        <p xml:id="i-RixiKeSRBABQqpR1gLbShm">
          Marcus Häggström såg senare den danske mannen som då obehindrat
          rörde sig tillsammans med svensk polis vid uppställningsplatsen
          för polisfordon innanför avspärrningarna. Dit hade endast polis
          tillträde.
        </p>
        <p xml:id="i-GXJno3ATABPrc6apq4qJY6">
          När Marcus Häggström ville polisanmäla den danske mannens ingripande
          och försök till tillgrepp av kameran på plats, vägrade närvarande
          poliser att ta emot en polisanmälan. Saken är nu polisanmäld på
          polisstation.
        </p>
        <p xml:id="i-P5YRGti5M3VxAZBTZNipAd">
          Polisen uppträder synnerligen provokativt under demonstrationen
          och genomför vad som måste kallas massgripanden. Utanför den lokal
          där ATTAC under kvällen arrangerar en fest posteras poliser med
          hundar, också detta på ett provokativt sätt.
        </p>
        <p xml:id="i-X1wecVFobwS86TiGQ9F9ao">
          I Amsterdam gjorde holländsk polis olagliga massgripanden som
          av en oberoende kommission befanns vara olagliga eller mindre
          lämpliga.
        </p>
        <p xml:id="i-7cyL1L3miXzmGGhTUyEcvw">
          Myndigheterna i Amsterdam tog inte till sig kritiken utan förklarade
          att de skulle agera på samma sätt igen.
        </p>
        <p xml:id="i-9r9wQRzUAs3ghvAXagpJFk">
          Vid Nicetoppmötet stoppas italienska demonstranters chartrade
          tåg vid den franska gränsen av franska myndigheter, detta i klar
          strid med EU:s fördrag om den fria rörligheten för personer. När
          företrädare för demonstranterna vill uppsöka det franska konsulatet
          i Ventimiglia för att protestera mot den olagliga åtgärden stoppas
          de med våld av italiensk polis.
        </p>
        <p xml:id="i-CwpiQnVUggAs6iJYYFXvJD">
          Den italienska jordbruksministern framhöll i efterhand att det
          var ett misstag att blockera gränser som inte ens existerar längre,
          och att Europa får inte vara rädd för fredliga protester.
        </p>
        <p xml:id="i-VWVsnUFXRdg8KjrUPKa7pB">
          I Stockholm bussas en dam i basker i väg ut ur stan.
        </p>
        <p xml:id="i-8qULGikDVoFc6n9jDcfF5n">
          Om demonstrationsrätten ska ha ett reellt innehåll ska du som
          demonstrant inte behöva trotsa aggressiva polishundar, skrämmas
          av ridande polis och riskera godtyckliga gripanden och misshandel.
          I en värld där alltfler upplever politisk vanmakt och där det
          blir allt svårare att få ge uttryck för sina åsikter är rätten
          att demonstrera den sista säkerhetsventilen. För de människor
          som brukar betecknas som politiskt fattiga är rätten att demonstrera
          viktigare än både tryckfriheten och offentlighetsprincipen.
        </p>
        <p xml:id="i-AzrJibiBidPKsLMwUN34bL">
          TV-bilderna och ögonvittnesskildringarna från Malmö är mycket
          upprörande. I en demokrati får det inte fungera så.
        </p>
        <p xml:id="i-FBExnGKkAwGLBdXhJR9oLp">
          Polisvåldet och överreaktionerna är enligt min mening inte i
          första hand ett polisiärt problem utan ett politiskt problem,
          därför är interpellationen ställd till statsministern och inte
          till justitieministern. EU-systemets brist på legitimitet skapar
          tydligen ett beteende som hör hemma i auktoritära diktaturer och
          inte i en demokrati.
        </p>
        <p xml:id="i-6CFSVtZZUeE81wWzk5XUcM">
          Ovanstående exempel innebär tydligen att poliser smittas av EU:s
          auktoritära framtoning och demonstranterna provoceras av EU-systemets
          oåtkomlighet.
        </p>
        <p xml:id="i-295YfWPTjDMfYZLdMxoLst">
          Regeringens föredömliga öppenhet för dialog med EU-kritiska grupper
          förtas av polisens oförsvarliga övertramp.
        </p>
        <p xml:id="i-5z9GZ2ek3pixBSJ88qEV74">
          När svensk polis, som vi tidigare lärt känna som måttfull och
          relativt samhällstillvänd, gör sådana grova övertramp och misslyckade
          strategival som i Malmö finns det all anledning att oroas inför
          framtiden. Fortsätter denna utveckling befarar jag att demonstrationsrätten
          i praktiken inte kan användas av "vanligt folk" utan blir förbehållet
          våldsbenägna huliganer.
        </p>
        <p xml:id="i-94Hak362nZLkUSu3wXrHLe">
          Vilka åtgärder avser statsministern att som EU-ordförande och
          som svensk regeringschef vidta för att skydda demonstrationsrätten,
          bekämpa EU:s auktoritära förhållningssätt och för att motverka
          polisens övervåld i Sverige och i hela unionen?
        </p>
      </div>
    </body>
  </text>
</TEI>
