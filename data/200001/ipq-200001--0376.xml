<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0376">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0376</head>
        <author who="i-Gcjbk3nJyjWXPaa2dm3MFR">Jonsson, Elver (fp) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>trafiksäkerheten</topic>
        <docDate when="2001-04-09">den 9 april</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10376</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:376 av Elver Jonsson (fp) till näringsminister
          Björn Rosengren om trafiksäkerheten
        </IPQ_title>
      </div>
      <div type="IPQuestionBody">
        <p xml:id="i-EDW11wg7QEe1d6ZrENYyLm">
          I trafiksäkerhetsarbetet behövs det "ett helt batteri" om trafikanters
          liv och hälsa ska kunna säkras. Vägstandard, fordonskapacitet,
          förarutbildning och fortbildning är tre centrala områden som måste
          anses grundläggande. Parallellt med detta har myndigheter och
          organisationer @ delvis skolan @ tjänat som viktiga instrument
          för att främja en god trafikkultur. Säkerheten i trafiken har
          en kvalitetssida av såväl fysisk som intellektuell och psykologisk
          art.
        </p>
        <p xml:id="i-SLogSfCyhNkMgtZugV45PW">
          Sedan några år har en trafiksäkerhetspolitisk portal byggts upp
          i sinnevärlden under beteckningen nollvisionen. Den syftar till
          att ingen ska dödas eller allvarligt skadas i trafiken. Nu kan
          man hävda att det är en vision som i överblickbar tid inte kan
          uppnås. Ändå har budskapet mottagits positivt för det har haft
          ett tilltalande pedagogiskt och tankeväckande genomslag.
        </p>
        <p xml:id="i-EHVdUJGuajLir3TgAz19K">
          De tre största problemen när det gäller trafikfara är de höga
          hastigheterna, avsaknad av säkerhetsbälten som är i funktion samt
          olika typer av onykterhet och rattfylleri.
        </p>
        <p xml:id="i-SmnRys17PTdBQV7W6bMy9K">
          I det "glesa Sverige" har vi en förhållandevis "tät trafik".
          Det största delproblemet torde vara rattfylleriet som skördar
          någonstans mellan en tredjedel och en fjärdedel av omkomna i trafiken.
          Den årliga dödssiffran totalt för Sverige torde ligga runt 600,
          vilket innebär 100@200 döda på grund av onykterhet. Tragiskt är
          att både dödsfall och antalet svårt skadade stiger.
        </p>
        <p xml:id="i-EYohgTJnTFJGbUxUc3uXNy">
          Det finns ett statistiskt samband mellan ökad alkoholkonsumtion
          och ökat rattfylleri. I genomsnitt ertappades 45 rattfyllerister
          varje dag i Sverige vilket är en ringa del i förhållande till
          antalet rattfylleribrott som av ansvarig myndighet beräknas uppgå
          till över 10 000 per dag! Av det totala antalet 16 500 rattfyllerister
          som greps i fjol så tillkommer det de nära 4 000 drograttfyllerister
          som ertappades av polis och trafikövervakare.
        </p>
        <p xml:id="i-WLV7wFFBAdQhZeR7zHdquz">
          Den mest prioriterade trafiksäkerhetsfrågan torde vara nykterheten
          i all trafik. Vägverkets nye generaldirektör Ingemar Skogö har
          uttalat att trafiknykterhetsfrågan måste få vara en av de mest
          högprioriterade trafiksäkerhetsfrågorna.
        </p>
        <p xml:id="i-2VWtrF5uATMtJzoscpC1X6">
          Därför är det obegripligt att Vägverket centralt och regionalt
          i sin planering inte avsatt mer än ca 2 miljoner kronor för trafiknykterhetsarbete
          i år. I mitten på 90-talet var denna siffran tio gånger så hög,
          dvs. ungefär 20 miljoner kronor. Det är också anmärkningsvärt
          att av de 27 miljoner kronor som Vägverket ger NTF för projektarbete
          går bara 700 000 kr till trafiknykterhetsprojekt. Med detta får
          tanken om nollvisionen en rejäl knäck och därför behöver en omprioritering
          och omfördelning av medel i rimlig omfattning ske för att situationen
          inte ska förvärras ytterligare.
        </p>
        <p xml:id="i-YVefNEZsTp78AAWrUQzhVv">
          I umgänge och nöjesliv har alkohol och andra droger fått stort
          utrymme. I trafiken är detta inte acceptabelt. Vare sig det rör
          sig om att färdas i trafik på vatten eller på land.
        </p>
        <p xml:id="i-UUnPeMtzK3T9KyNriCeesk">
          I en situation med en ökad inhemsk alkoholkonsumtion, Schengenavtalet,
          med stora möjligheter att med lätthet föra in droger och alkohol
          i landet, och stor tillgång till svartsprit är det viktigt att
          ungdomar övertygas om att alkohol och trafik inte hör ihop.
        </p>
        <p xml:id="i-AxN5qmAbAXhL7JMEHcM2Em">
          Med anledning av det anförda vill jag till näringsministern rikta
          följande frågor:
        </p>
        <p xml:id="i-BsJG9dpyvpzQa6CWojNaKF">
          1. Avser statsrådet att starkare än hittills hävda värdet av
          nykterhet i trafiken?
        </p>
        <p xml:id="i-GRiUtwsQZcE4yBFXzmZTZT">
          2. Avser statsrådet att vidta åtgärder som innebär att de frivilliga
          organisationerna tilldelas ett större ekonomiskt stöd för att
          fullgöra sina viktiga trafiksäkerhetsinsatser?
        </p>
      </div>
    </body>
  </text>
</TEI>
