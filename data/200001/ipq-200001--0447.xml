<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0447">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0447</head>
        <author who="i-NgCTKqp2fs7ZtdGdg2MLiL">Biörsmark, Karl-Göran (fp) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>villkorat bistånd</topic>
        <docDate when="2001-04-27">den 27 april</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GO10447</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:447 av Karl-Göran Biörsmark (fp) till
          statsrådet Maj-Inger Klingvall om villkorat bistånd
        </IPQ_title>
      </div>
      <div type="IPQuestionBody">
        <p xml:id="i-58P1ERXoXE5DTcqAeSUwJJ">
          Svenskt bistånd ska ligga på en hög kvantitativ såväl som kvalitativ
          nivå. De senaste åren har dessvärre stora nedskärningar drabbat
          det svenska biståndet. Det är oerhört beklagligt. Bara för något
          år sedan hamnade det svenska biståndet på skamliga 0,7 % av BNI.
          Även om vissa mindre höjningar skett det senaste året måste nu
          ambitionerna höjas kraftigt så att enprocentsmålet kan uppnås
          inom fem år.
        </p>
        <p xml:id="i-5htJ4NtbVSXAG7SDzBmq4q">
          Biståndsdialogen måste vidare vara ett kraftfullt instrument
          för att främja demokrati och mänskliga rättigheter. Budskapet
          ska vara entydigt även till länder där vi har starka exportintressen.
        </p>
        <p xml:id="i-2nTbEV61SvkkjCpwUEEb5t">
          Det är angeläget att det står klart för mottagarländerna att
          biståndets omfattning och inriktning kan påverkas av hur demokratifrågan
          hanteras. I denna mening bör inslaget av villkor i biståndsgivningen
          öka. Här har funnits och finns även i dag stora brister i den
          svenska biståndsdialogen med vissa mottagarländer.
        </p>
        <p xml:id="i-VNukoay8NJtABZbLZr96s8">
          Zimbabwe är ett bra exempel på hur det bör gå till när ett mottagarland
          så kraftfullt bryter mot demokrati och respekten för de mänskliga
          rättigheterna. Folkpartiet liberalerna välkomnade den frysning
          av det bilaterala biståndet till Zimbabwe som gjordes i januari
          i år, även om vi gärna hade sett att denna indragning gjorts långt
          tidigare. Situationen i Zimbabwe har länge varit sådan att det
          tidigare varit berättigat att avbryta det bilaterala samarbetet.
        </p>
        <p xml:id="i-GUrVthBsCNSDzWm9ejxyaf">
          Sverige bedriver i dag, i högre eller mindre grad, bilateralt
          biståndssamarbete med länder som Laos, Vietnam, Kuba, Tanzania
          och Etiopien. Kännetecknande för alla dessa länder är att det
          råder brister, eller total avsaknad, i respekt för demokrati och
          mänskliga rättigheter. Genom att bedriva bilateralt biståndssamarbete
          med sådana länder, legitimerar vi samtidigt det förtryck de står
          för.
        </p>
        <p xml:id="i-C5dDPYeYvLb7x2C4A26Lcd">
          Sverige ska undvika bilaterala biståndsengagemang med länder
          som inte strävar efter demokratisering eller fortsätter att kränka
          mänskliga rättigheter. På så vis sänder vi klara och tydliga signaler
          om att det ligger allvar bakom orden att svensk biståndspolitik
          ska främja en demokratisk utveckling och respekt för mänskliga
          rättigheter.
        </p>
        <p xml:id="i-Eo4Fss2KRF7vL3iaHduVKH">
          Mot detta brukar dock anföras att en demokratisering som är mer
          eller mindre påtvingad utifrån inte har stor chans till framgång.
          Men frågan är då varför samma debattörer och aktörer tror att
          påtryckningar utifrån hade förutsättningar att ge resultat i Sydafrika.
          Våra lojaliteter måste finnas hos de fattiga människorna @ inte
          deras regeringar.
        </p>
        <p xml:id="i-WSfmnK4KiD7AhmdzDtiknw">
          Sverige bör givetvis inte upphöra med bistånd till diktaturstater,
          totalitära stater eller stater som ej tillåter flerpartisystem.
          Men det ska inte ske bilateralt. Tvärtom bör Sverige i många fall
          öka det bistånd som bedrivs i systemöppnande och demokratifrämjande
          syfte genom enskilda organisationer. Ett bra exempel här är t.ex.
          den ökning som skett av folkrörelsebiståndet till de demokratiska
          krafterna i Vitryssland.
        </p>
        <p xml:id="i-URSzD1QPmVVFrcKwtCP7NQ">
          Mot bakgrund av det ovan anförda vill jag ställa följande frågor
          till biståndsministern:
        </p>
        <p xml:id="i-PZtHokDnPTLHkr5jm63WE7">
          Avser statsrådet att verka för att en konkret tidsplan fastställs
          för när enprocentsmålet ska uppnås?
        </p>
        <p xml:id="i-RfdpYJRW2D4VriBc3SiXRV">
          Vilka åtgärder är statsrådet beredd att vidta för att öka inslaget
          av villkor i biståndsgivningen?
        </p>
      </div>
    </body>
  </text>
</TEI>
