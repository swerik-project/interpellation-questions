<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0197">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0197</head>
        <author who="i-PRHkYxGCaT2cbJpjjfnRtn">Ask, Beatrice (m) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>ungdomsförbundens möjligheter att engagera skolungdomar</topic>
        <docDate when="2000-12-18">den 18 december</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GO10197</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:197 av Beatrice Ask (m) till statsrådet
          Ingegerd Wärnersson om ungdomsförbundens möjligheter att engagera
          skolungdomar
        </IPQ_title>
      </div>
      <div type="IPQuestionBody">
        <p xml:id="i-QRf1qpHjmZtmFPSEUxwmFC">
          De politiska ungdomsförbunden möter ofta praktiska svårigheter
          när de vill informera eller ordna aktiviteter på enskilda skolor.
          Ungdomars egna initiativ och engagemang passar inte in i planeringen
          eller anses störande, trots läroplanens mål att främja demokratins
          värderingar. I perspektivet av den flora av extrema och ickedemokratiska
          rörelser som växer fram är detta en mycket olycklig utveckling.
        </p>
        <p xml:id="i-HNdG1HAxkSE27aciEgrUZi">
          Ungdomsförbunden spelar en viktig roll för demokratin. Ungdomars
          eget sätt att formulera politiska problem på kombinerat med förbundens
          långa erfarenhet av utbildning i klassiska värderingar, politisk
          historia och demokratiskt arbete behövs även framgent. Undervisning
          och skolornas planerade elevinflytandeaktiviteter kan aldrig ersätta
          frivilligt engagemang och initiativ.
        </p>
        <p xml:id="i-6FZ3KkaCvqKNvpFDBHvgnL">
          Skolningen i ungdomsförbunden är viktig för många ungdomars utveckling.
          Samtidigt är ungdomsförbunden fortfarande en viktig rekryteringsbas
          för de politiska partierna och andra ideella organisationer. Den
          idéburna debatten i ungdomsförbunden spelar en viktig roll för
          en ungdomsgenerations möjligheter att bearbeta värderingsfrågor
          och är samtidigt en viktig brygga över generationsgränserna.
        </p>
        <p xml:id="i-6q5vd3BiVSdGen9aHqbEuW">
          Mot den här bakgrunden finns starka skäl att vara bekymrad över
          att förbundens försök att etablera verksamhet ute på enskilda
          gymnasieskolor och högstadier ofta möts med ointresse och okunnighet
          från skolledningar och annan skolpersonal. Förbunden är välkomna
          när de kan deltaga i av skolan planerade undervisningsaktiviteter,
          men intresset är mindre när ungdomar från MUF och andra ungdomsförbund
          vill komma till en enskild skola för att informera, rekrytera
          medlemmar eller starta en förening. Jag har t.o.m. fått intrycket
          att viljan att stötta ungdomar i ett ofta krävande arbete för
          att nå ut till andra ungdomar och bygga upp verksamhet minskat
          under senare år. Detta trots skolornas tydliga demokratiska uppdrag
          och en allmän insikt i samhället om vikten av att på olika sätt
          stärka och utveckla demokratin.
        </p>
        <p xml:id="i-S24bEa64rAD9MSEAScMTL6">
          Representanter för de olika politiska ungdomsförbunden kan ge
          anmärkningsvärt många exempel på problemen. Ungdomar känner sig
          ibland direkt motarbetade när de vill etablera sitt ungdomsförbund
          på en enskild skola. Frågan har därför diskuterats i utbildningsutskottet
          som enhälligt och tydligt markerat skolans ansvar för att stödja
          ungdomsförbundens verksamhet på skolorna. Detta har dock inte
          lett till märkbara resultat.
        </p>
        <p xml:id="i-FXbZb6eQWiu9P4bvWbsEyq">
          Jag vill därför fråga skolministern vilka initiativ hon är beredd
          att vidta för att stärka de politiska ungdomsförbundens möjligheter
          att informera, rekrytera medlemmar och etablera verksamhet på
          enskilda skolor.
        </p>
      </div>
    </body>
  </text>
</TEI>
