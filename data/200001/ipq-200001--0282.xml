<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0282">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0282</head>
        <author who="i-PyYxwdbw2KYpXyCWKWHmmT">Pehrson, Johan (fp) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>arbetskraftsinvandring</topic>
        <docDate when="2001-02-22">den 22 februari</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GO10282</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:282 av Johan Pehrson (fp) till statsrådet
          Maj-Inger Klingvall om arbetskraftsinvandring
        </IPQ_title>
      </div>
      <div type="IPQuestionBody">
        <p xml:id="i-RFGio37C57z2w89iTjs1uw">
          Det kommer att behövas ett betydande tillskott på arbetskraft
          om den svenska ekonomin ska hålla en bit in på 2000-talet. Denna
          bild är mycket tydlig om man ser till prognoserna över befolkningsutvecklingen
          med lågt barnafödande och ökande medellivslängd. Stora grupper
          kommer att lämna arbetsmarknaden samtidigt som allt färre i arbetsför
          ålder kommer att finnas tillgängliga.
        </p>
        <p xml:id="i-8vyoquKXZ8KeZpWAPFVWR6">
          FN har beräknat att nettoinflödet av arbetskraft till EU skulle
          behöva uppgå till 3,6 miljoner per år fram till 2050 för att antalet
          personer i arbetsför ålder ska kunna hållas konstant. Tidigare
          exportländer av arbetskraft så som t.ex. Irland ser i dag ökad
          invandring som en nödvändighet för att deras framgångsrika ekonomiska
          utveckling ska kunna fortsätta. Detta gäller även Sverige. Den
          stora frågan är hur en sådan arbetskraftsinvandring ska gå till
          och varifrån man kan räkna med att personer kan komma att utvandra.
        </p>
        <p xml:id="i-QmMJB3rRkX8uSr5N3nWFDV">
          Den svenska ekonomiska historien är ett tydligt exempel på att
          invandring är mycket positivt för ett lands utveckling. Mångfald
          på den svenska arbetsmarknaden är bra och därför har en ökad arbetskraftsinvandring
          ett betydande egenvärde. Det är när kulturer möts och bryts som
          fler innovativa idéer kan födas.
        </p>
        <p xml:id="i-T9SmNvprTwstQhk62S5o66">
          Invandring av kvalificerad arbetskraft från utomeuropeiska länder
          kan dessutom på sitt sätt främja sysselsättning och integration
          för de invandrare som i dag lever i Sverige. Flera etablerade
          utländska experter visar att det är möjligt att ta sig in och
          etablera sig i det svenska arbetslivet. De blir viktiga förebilder
          för både arbetsgivare som inte insett betydelsen av mångfald och
          de många ungdomar med utländsk bakgrund i Sverige som av lätt
          förklarliga skäl annars kanske ger upp hoppet om en karriär i
          Sverige.
        </p>
        <p xml:id="i-Gsj4eUUuJQ3jnQtrqb3KG">
          I Sverige är arbetskraftsinvandringen i dag begränsad till 300@400
          experter per år. Arbetstillstånd ges endast i undantagsfall. Till
          detta ska läggas flyktinginvandringen och anhöriginvandringen
          som bidrar till att öka på arbetskraften. Men behoven förefaller
          vara större än så.
        </p>
        <p xml:id="i-GSNwHFnS2TbzJgCsR2wTWg">
          Det framstår inte som sannolikt att den framtida bristen på arbetskraft
          ska kunna avhjälpas genom invandring från nuvarande medlemsländer
          inom EU. Detta särskilt med tanke på att så gott som samtliga
          nuvarande medlemsländer sitter med motsvarande demografiska utmaning.
          Det visar sig att riskerna av att "översvämmas" av invandrare
          från andra länder, som målas upp med friare invandringsregler,
          sällan infrias. Den fria arbetskraftsrörligheten inom EU, trots
          de stora ekonomiska och sociala skillnader som där råder, har
          hittills inte lett till någon betydande arbetskraftsinvandring
          till t.ex. Sverige.
        </p>
        <p xml:id="i-YFFJU9ipkczrfyzKXfjy2W">
          Det finns heller ingen anledning att överdriva potentialen av
          kandidatländerna som framtida tänkbara exportörer av arbetskraft.
          Som ett förberedande steg mot ett framtida medlemskap i EU har
          EU tecknat s.k. Europaavtal med tio kandidatländer i Central-
          och Östeuropa. Avsikten med Europaavtalen är att successivt skapa
          en frihandelszon mellan EU och motparten. De omfattar handel,
          ekonomiska aktiviteter samt politiskt och kulturellt samarbete
          men ser inte exakt likadana ut för alla tio länder. Det i detta
          sammanhang avgörande avsnittet gäller de fyra friheterna: varor,
          tjänster, kapital, arbetstagare och fri etableringsrätt.
        </p>
        <p xml:id="i-2rFvRhKGwvVusBd3hYWTey">
          Europaavtalen innehåller bl.a. bestämmelser om arbetstagares
          fria rörlighet och etablering och om tillhandahållande av tjänster.
          Någon fullständig fri rörlighet för personer i enlighet med gemenskapsrätten
          innebär dock inte avtalen. Vad gäller arbetstagare från ansökarländerna
          förutsätts att de fått arbetstillstånd inom gemenskapen och huvudregeln
          är då att de ska behandlas på samma sätt som medlemsstaternas
          egna medborgare.
        </p>
        <p xml:id="i-FuawedZs4M7js3UeU2rvTV">
          Med anledning av det ovan anförda vill jag ställa följande frågor
          till migrationsministern:
        </p>
        <p xml:id="i-UzwNUMMeTLjtyEEGLGTp1S">
          1. Vilka initiativ avser ministern att vidta för att möjliggöra
          en ökad arbetskraftsinvandring till Sverige?
        </p>
        <p xml:id="i-184LvzHE1yXHbuGZ5Wr17s">
          2. Är ministern beredd att öppna för turistinvandring, innebärande
          möjligheten att på plats i Sverige söka arbetstillstånd?
        </p>
      </div>
    </body>
  </text>
</TEI>
