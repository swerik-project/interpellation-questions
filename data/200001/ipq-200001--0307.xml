<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0307">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0307</head>
        <author who="i-EqYVu3WY4kd1C46kjEy47v">Söderdahl, Willy (v) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>infrastrukturen i sydöstra Sverige</topic>
        <docDate when="2001-03-06">den 6 mars</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10307</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:307 av Willy Söderdahl (v) till näringsminister
          Björn Rosengren om infrastrukturen i sydöstra Sverige
        </IPQ_title>
      </div>
      <div type="IPQuestionBody">
        <p xml:id="i-EfYmmkHo9wKPNtVaT7Sr7q">
          Sydöstra Sverige är i dag en av landets främsta tillväxtregioner.
          En mycket snabb och framgångsrik omställning av näringslivet håller
          på att genomföras. Flera statliga satsningar har bidragit till
          denna omställning, främst kan nämnas den satsning som gjorts på
          högskolorna. Infrastrukturen har i vissa fall förbättrats, i några
          dessvärre försämrats. Dock måste nu konstateras att den utgör
          en flaskhals i en fortsatt utveckling av regionen.
        </p>
        <p xml:id="i-VHgv9M7ydQMK4Jqb9hpHg">
          Samtidigt som detta sker, så sker också en allt snabbare utveckling
          av länderna på andra sidan Östersjön. Dessa länder har blivit
          marknader för svenska produkter och tjänster, men är också producenter
          av varor till Sverige och andra länder i Västeuropa.
        </p>
        <p xml:id="i-KnkdxMMLMRNofj1priEcNB">
          Jag vill ge tre exempel från mitt hemlän:
        </p>
        <p xml:id="i-AyTnJm1KpAmW281qQbzD1R">
          Karlskrona: På färjelinjen Karlskrona@Gdynia har de senaste åren
          både resande- och godsströmmen ökat. Ökningen är nu 12 % jämfört
          med förra året. Färjorna utnyttjar hela den möjliga kapaciteten
          för godstransporter och antalet resenärer uppgår årligen till
          270 000 på denna linjen. Allt talar för en ytterligare ökning.
        </p>
        <p xml:id="i-Rc7uUZ5g89JtxLhLNhB6vK">
          Karlshamn: Är i dag sydöstra Sveriges absolut största hamn, störst
          mellan Trelleborg och Stockholm samt den sjunde största i landet.
          Dessutom Sveriges näst största transithamn mot Baltikum/Ryssland
          efter Stockholms hamnar. På oljesidan är Karlshamns hamn den femte
          största i Sverige @ inräknat även Brofjorden och Nynäs AB i Nynäshamn.
          På mindre än tio år har godsomsättningen ökat med inte mindre
          än 150 % i Karlshamn som därmed förmodligen är den hamn i landet
          som har ökat mest procentuellt. I dag hanteras ca 5 miljoner ton
          gods i hamnen jämfört med knappt 2 miljoner ton för tio år sedan.
        </p>
        <p xml:id="i-UiQEJG8BgX6Hz6K1FF6cws">
          Sölvesborg: Från 1995 till 2000 har godshanteringen ökat med
          150 000 ton över kaj. Årligen hanteras 250 000 ton gods som kommer
          med järnväg och det är en ökning med 100 000 ton sedan 1995. Sölvesborgs
          Stuveri och Hamnbolag räknar med att inom de närmaste fem åren
          blir det en årlig ökning av godsmängden från Östeuropa med 200
          000@300 000 ton.
        </p>
        <p xml:id="i-8egE2cvKf9rRUvxyzyRSRR">
          Till detta kommer hamnarna i Åhus, Kalmar och Oskarshamn.
        </p>
        <p xml:id="i-USx4WkX2KTozSvxybgeCVF">
          Alla dessa hamnar används i ökad utsträckning också för transittrafik
          genom Sverige mellan Östeuropa och främst Norden, men även övriga
          västvärlden.
        </p>
        <p xml:id="i-AW79Bo8ydrKJoUL72Ng34q">
          I dagarna har man startat kombitrafik av containrar mellan Göteborgs
          hamn och Karlshamns hamn för att också nå andra kontinenter.
        </p>
        <p xml:id="i-8sfyyM3qT84f85vJX7zyJZ">
          Sydöstra Sveriges hamnar ger en möjlighet att länka av en del
          av den godstrafik som annars måste gå på den mest ansträngda delen
          av södra stambanan. En investering i sydöstra Sverige minskar
          motsvarande nödvändiga investering i stambanan.
        </p>
        <p xml:id="i-GPWoEmnt4Evtvn4Cm8hyNv">
          Behovet ökar och de satsningar som görs kommer att vara styrande
          en lång tid framöver. Det är därför viktigt att satsningarna är
          framsynta. Med det menar jag att de måste vara långsiktigt hållbara.
        </p>
        <p xml:id="i-9f33iTJyz8UkfDd3Myas2t">
          FN:s klimatpanel har fastslagit att växthuseffekten kommer att
          orsaka stora skador och många problem. Transporterna står för
          en ökande andel av koldioxidutsläppen. Det finns möjligheter att
          styra investeringarna så att de antingen ökar eller minskar miljöbelastningen.
        </p>
        <p xml:id="i-Mi8BwVQVAstz5QucBBsV95">
          Utöver de förändringar på transportområdet som måste ske internationellt,
          är det betydelsefullt vilka lösningar vi väljer nationellt. I
          sydöstra Sverige vet vi att det måste till satsningar för att
          klara de ökade transportbehoven. Det finns fortfarande möjlighet
          att styra hur denna ökning ska hanteras.
        </p>
        <p xml:id="i-GYgdMafRqjeqE48TvToGFk">
          Jag vill fråga statsrådet:
        </p>
        <p xml:id="i-HZKw3Ts5UAqHZesdTqWkuZ">
          1. Vad avser regeringen vidta för åtgärder, vad gäller infrastrukturen,
          för att stärka den positiva utvecklingen i sydöstra Sverige?
        </p>
        <p xml:id="i-XXeNFyX4oLLaAvGbMN5Gwz">
          2. Kommer statsrådet att verka för att de satsningar som görs
          också blir långsiktigt hållbara?
        </p>
      </div>
    </body>
  </text>
</TEI>
