<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0429">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0429</head>
        <author who="i-C3fSSzQDuoh3kKasHW4AKa">Fransson, Sonja (s) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>gymnasieungdomar med funktionshinder</topic>
        <docDate when="2001-04-27">den 27 april</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GO10429</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:429 av Sonja Fransson (s) till statsrådet
          Ingegerd Wärnersson om gymnasieungdomar med funktionshinder
        </IPQ_title>
      </div>
      <div type="IPQuestionBody">
        <p xml:id="i-EX2w8gwfxLuSpWMcCpfM11">
          Ett viktigt mål för skolpolitiken är att alla barn och ungdomar
          ska erbjudas en likvärdig utbildning. Elever med funktionshinder
          bör ha samma möjligheter som andra elever till en god utbildning
          i en miljö som är anpassad efter deras förutsättningar.
        </p>
        <p xml:id="i-URLCui89Qxx8sBTzBPZJEM">
          Den Rh-anpassade gymnasieutbildningen förbehålles det begränsade
          antal svårt rörelsehindrade elever med behov av så stora och sammansatta
          insatser att det inte utan stora svårigheter kan lösas i hemkommunen
          eller inom dess samverkansområde. Det är ungdomar som utöver ett
          rörelsehinder vanligen också har tilläggshandikapp av skilda slag.
          De är alltså i regel flerhandikappade.
        </p>
        <p xml:id="i-KJWJ1FPJdgQPiDudFpzisX">
          Vårriksdagen 2000 beslutade att den Rh-anpassade gymnasieutbildningen
          fr.o.m läsåret 2001 förutom nationella program även ska omfatta
          specialutformat program. Däremot omfattas inte det individuella
          programmet. De behörighetsvillkor som redan gäller för gymnasieskolan
          fr.o.m. intagningen läsåret 1998/99 och som nu även gäller för
          den Rh-anpassade gymnasieutbildningen innebär att eleverna vid
          inträdet i gymnasieskolan ska ha de kunskaper som är nödvändiga
          för att följa undervisningen på ett nationellt eller specialutformat
          program.
        </p>
        <p xml:id="i-5t57yiqFV4Hha11fuTdTwK">
          Det individuella programmet ska enligt riksdagsbeslutet ge hemkommunen
          goda möjligheter att utforma en studiegång som är anpassad efter
          elevens förutsättningar.
        </p>
        <p xml:id="i-Un6YCVLQwUKJSRqF8F8t24">
          Med hänsyn till att ungdomar med svåra rörelsehinder som har
          behov av det individuella programmet oftast är de ungdomar som
          har de största behoven av anpassning, pedagogiskt och när det
          gäller habilitering är det orimligt att tro att hemkommunen kan
          klara att utforma en studiegång som är anpassad efter elevens
          förutsättningar i hemkommunen.
        </p>
        <p xml:id="i-V4LYxtcQJKMf52mpoKVKEp">
          I dagarna har intagningen till riksgymnasierna med de nya reglerna
          blivit klara.
        </p>
        <p xml:id="i-Qw1nfHJStwJoca2trqMWsu">
          15@16 elever får inte den riksgymnasieplats som de tidigare hade
          kunnat få på grund av att de inte uppfyller de nya kraven. De
          hänvisas i stället till hemkommunerna för ett individuellt program.
          Det innebär i praktiken att de elever som är i störst behov av
          stöd och hjälp för att så småningom nå full kompetens till ett
          nationellt program, hänvisas till de lokala möjligheterna i hemkommunen.
        </p>
        <p xml:id="i-CCcr4eYgjCkaQTjyhxs4Na">
          Jag har svårt att se konsekvensen i att å ena sidan låta de elever
          som klarar att komma in på ett nationellt program, men som är
          så gravt funktionshindrade att vi inser att kommunernas erfarenhet,
          resurser och kunskaper ändå inte räcker till och därför erbjuder
          en riksgymnasieplats. Å andra sidan hänvisas de elever som är
          lika gravt funktionshindrade, men inte klarat betyg i grundläggande
          ämnen, till hemkommunen för ett individuellt program där kommunernas
          erfarenhet, resurser och kunskaper inte räcker till. Det innebär
          att dessa elever inte får en likvärdig utbildning i en miljö som
          är anpassad efter deras förutsättningar.
        </p>
        <p xml:id="i-JuMy5ho253B6V4GTkHq4rs">
          Jag anser att de samlade resurser som riksgymnasieverksamheten
          kan erbjuda ungdomar med svåra rörelsehinder måste också erbjudas
          de ungdomar som har behov av ett individuellt program. Det är
          därför angeläget att det snarast ges möjlighet till individuellt
          program inom den Rh-anpassade gymnasieutbildningen.
        </p>
        <p xml:id="i-5cNqJX6Jyar9vFPKeKZgqA">
          Jag vill mot denna bakgrund fråga statsrådet:
        </p>
        <p xml:id="i-CbsGTNNTgFa2ycH7NdaWu8">
          Är statsrådet beredd att ta ett initiativ till att nuvarande
          regler förändras så att det individuella programmet i fortsättningen
          kan ges på lika villkor till alla elever?
        </p>
        <p xml:id="i-D4SJk1LczjsybSSZdgaumE">
          Avser statsrådet följa vad som händer med de elever som nu på
          grund av ändrade regler inte kommer in på riksgymnasiet?
        </p>
        <p xml:id="i-AN16s93K6ASqW7ja5JVe75">
          Avser statsrådet tillskapa extra resurser för utbildning på hemorten
          för de elever som nu inte kommer in på riksgymnasiet?
        </p>
      </div>
    </body>
  </text>
</TEI>
