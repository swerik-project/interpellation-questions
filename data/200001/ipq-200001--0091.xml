<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0091">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0091</head>
        <author who="i-3keJ4YLp7mio52y4ibMPhZ">Carlson, Leif (m) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>stöd till barn och föräldrar</topic>
        <docDate when="2000-11-07">den 7 november</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO1091</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:91 av Leif Carlson (m) till socialminister
          Lars Engqvist om stöd till barn och föräldrar
        </IPQ_title>
      </div>
      <div type="IPQuestionBody">
        <p xml:id="i-6YppPd9fGBhMLifvftaLZK">
          Under en längre tid har en ökande föräldraoro för komplikationer
          till vaccineringar märkts och uppmärksammats. Oron är berättigad
          och måste mötas med empati samt aktiva och genomtänkta åtgärder.
        </p>
        <p xml:id="i-Gi6Gf3umtv8QhnGHe9bGS4">
          Vaccinationer är en av medicinens största framgångar. Epidemier
          av livshotande sjukdomar har kunnat eliminerats som hot mot individer
          och samhälle. Mindre allvarliga epidemier som ändock med få års
          mellanrum härjade i samhället och efterlämnade många skadade för
          livet till följd av komplikationer, har också kunnat bemästras.
        </p>
        <p xml:id="i-SwLQxcxsNwpnUefpW7gRoY">
          Det är fullt förståeligt att ju längre tidsavståndet blir till
          den tid då en sjukdom var en realitet i vardagen desto mindre
          upplever man de faror den faktiskt innebar. För de s.k. barnsjukdomarna
          mässling, röda hund och påssjuka som vi nu sedan länge vaccinerar
          emot och därför inte mött på ett par decennier är det lätt att
          förstå att dagens föräldrar kan bagatellisera dessa sjukdomars
          risker om de inte fått vederhäftig information. De få fall av
          komplikationer som uppstår som följd av vaccination upplevs då
          fullt naturligt som helt onödiga. Motståndet mot vaccinationer
          späds sedan på av samhällets njugghet att erkänna problemet och
          ovilja att bemöta de drabbade familjerna generöst.
        </p>
        <p xml:id="i-LgZnRMzCbiXf1LQwJXZcSX">
          De nämnda sjukdomarna hade som fruktad komplikation bl.a. meningoenchephalit,
          ett livshotande tillstånd där också bestående men kunde uppkomma.
          Genom vaccinationerna har dessa komplikationer kunnat minskas
          drastiskt men tyvärr kan också vaccinet ge samma komplikationer
          som sjukdomarna om än i lägre frekvens. Det är detta fenomen som
          nu skapar oro och ett begynnande vaccinationsmotstånd. Det finns
          redan områden där vaccinationsfrekvensen gått ned under 90 % vilket
          öppnar dörren för nya epidemier med risk för ett större antal
          skador.
        </p>
        <p xml:id="i-HgrRe92CrAu9pxcKyrVcdZ">
          Uppenbarligen har sjukvården misslyckats i att korrekt upplysa
          föräldrar så att de fått ett gott kunskapsunderlag för ett rationellt
          grundat beslut. Det är i sig ett allvarligt underbetyg åt sjukvårdens
          sätt att handskas med sitt informationsuppdrag och visar också
          på attitydproblem i bemötandet av föräldrar. Bakom döljer sig
          sannolikt kunskaps- och argumentationsbrister.
        </p>
        <p xml:id="i-VyeAjmgRg52LR8KHF6rr11">
          Det är utomordentligt viktigt att de frivilliga vaccinationerna
          bibehålls på en sådan hög nivå att nya epidemier inte kan uppstå.
          Det kräver god upplysning och ett respektfullt bemötande från
          sjukvårdens sida samt ett generöst agerande från statens sida
          i de få fall där en vaccinationskomplikation kan misstänkas uppstått.
        </p>
        <p xml:id="i-S2DqqwhZB7sofrcG3txsLe">
          Jag förutsätter att sjukvårdshuvudmännen vidtar nödvändiga åtgärder
          för att ge sjukvården adekvata informationsmöjligheter och att
          detta prioriteras samt att statsrådet nyttjar alla möjligheter
          till att påverka huvudmännen i denna riktning.
        </p>
        <p xml:id="i-m3df57NztyKBozKuxC97L">
          För de få fall där skador på barn uppkommer i anslutning till
          vaccination kan det inte få vara avgörande om sambandet med vaccinationen
          utan tvekan kan beläggas utan här är det, både för individen och
          för möjligheten att bibehålla en positiv attityd till vaccinering
          av barn, nödvändigt med en generös attityd från statens sida.
        </p>
        <p xml:id="i-Hbf5YhdUQgSVmCuiSw7mZD">
          Med hänvisning till det anförda vill jag fråga statsrådet följande:
        </p>
        <p xml:id="i-EVqSoMamG4PiW7uJZhf7eS">
          Är statsrådet villig att medverka till att finna vägar för att
          generösare än i dag kunna ge ersättning som stöd till barn och
          föräldrar där samband mellan skada och vaccination inte kan uteslutas?
        </p>
      </div>
    </body>
  </text>
</TEI>
