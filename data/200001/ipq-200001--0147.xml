<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0147">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0147</head>
        <author who="i-DMGKRcZKJjLDnd1Mozdje8">Sköld Jansson, Camilla (v) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>Samhalls regionala ansvar</topic>
        <docDate when="2000-11-24">den 24 november</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10147</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:147 av Camilla Sköld Jansson (v) till
          näringsminister Björn Rosengren om Samhalls regionala ansvar
        </IPQ_title>
      </div>
      <div type="IPQuestionBody">
        <p xml:id="i-ERkKXKdGDDKRR9HvohvsP1">
          Samhall har i uppgift att bereda arbetshandikappade sysselsättning.
          Människor med arbetshandikapp finns över hela landet. Statens
          uppdrag till Samhall är därför också att bereda sysselsättning
          spritt över landet samt att det vid strukturförändringar ska tas
          särskild hänsyn till regioner och orter med svag arbetsmarknad.
        </p>
        <p xml:id="i-W6m8HChRVeXK2Ga7U2VBAX">
          När förändringar planeras på en ort är det av stor vikt att Samhall
          för dialog med både anställda inom verksamheten men också med
          externa intressenter, däribland kommunen. En nedläggning av en
          verksamhet har stor inverkan på orter med en redan ansträngd situation
          på arbetsmarknaden. I första hand drabbas de arbetshandikappade
          men också samhället i övrigt påverkas. Innan beslut tas måste
          det därför ges reella möjligheter att finna alternativ genom att
          Samhall tillsammans med anställda och kommunala företrädare seriöst
          arbetar med alternativa lösningar.
        </p>
        <p xml:id="i-Rz476jbcScjQ9KfyRgpMu4">
          Det finns brister i hur denna dialog förs. I Jämtland har Samhalls
          verksamhet i Kälarne lagts ned. Beslutet fattades på försommaren
          och ledningen gav de anställda en tidsfrist att på några månader,
          som sammanföll med semestertid, hitta alternativa lösningar. De
          anställda var mycket aktiva i processen men upplevde inget stöd
          eller intresse från ledningen.
        </p>
        <p xml:id="i-4d5FSL3d2tms5Tkhb8Gb6X">
          Aktuellt nu är nedläggning av verksamhet i Hoting och Backe.
          Enligt uppgift informerades Strömsunds kommun den 12 maj om planerad
          nedläggning och förflyttning av verksamheten. Kommunen, som bedömde
          att förslaget kan få stora negativa konsekvenser, tog initiativ
          till en dialog med vd och styrelse för Samhall. Trots upprepade
          försök var varken vd eller styrelse tillgänglig för samtal och
          utan att kontakter tagits fattade styrelsen, den 23 maj 2000,
          beslut om nedläggning.
        </p>
        <p xml:id="i-14hk8t8bUndfkfowqYfzCm">
          Med anledning av ovanstående vill jag fråga statsrådet:
        </p>
        <p xml:id="i-7zE4uxG4DZKYxZfu5bbTCH">
          1. Kommer statsrådet vidta åtgärder så att dialogen mellan Samhall
          och berörd kommun förbättras vid nedläggning av verksamhet på
          orter med svag arbetsmarknad?
        </p>
        <p xml:id="i-Jwhtb5jj6ZRH2jhzDuxR2y">
          2. Ämnar statsrådet stärka Samhalls ansvar för sysselsättning
          till arbetshandikappade på orter med svag arbetsmarknad?
        </p>
      </div>
    </body>
  </text>
</TEI>
