<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0370">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0370</head>
        <author who="i-97ancH8vcZWM84VcKVCDX7">Andersson, Margareta (c) </author>
        <recipient who="i-sS6VZTVNkCN6AHvZNaaYb">statsrådet Britta Lejon </recipient>
        <topic>stimulans av ungt ledarskap</topic>
        <docDate when="2001-04-06">den 6 april</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GO10370</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:370 av Margareta Andersson (c) till statsrådet
          Britta Lejon om stimulans av ungt ledarskap
        </IPQ_title>
      </div>
      <div type="IPQuestionBody">
        <p xml:id="i-6qDaYUeoXXBCvpfxU6f1Sy">
          I samhället diskuteras hur unga människor ska kunna uppmuntras
          att ta del av den demokratiska processen i samhället. Man vill
          att unga ska kunna ta ansvar för sig själva och för andra jämnåriga
          eller yngre. Från Centerpartiets sida har vi stött de här diskussionerna
          och ser det som angeläget att fler kan bli delaktiga i samhällsbyggandet.
        </p>
        <p xml:id="i-CH3hUooRmsP2uu3MEKZs51">
          Idrottsrörelsen är en viktig del av detta och man har på olika
          sätt strävat efter att vidga sin intressesfär från att enbart
          omfatta idrott till att också omfatta andra delar av samhället.
          Man skapar kontakter med t.ex. kyrkorna för att få med även den
          andliga dimensionen i livet. Allt detta är bra och värt att stödja.
        </p>
        <p xml:id="i-WZ6n8gE3V9Zgj9oduz3zmC">
          Men alla ungdomar är inte intresserade av idrott. Många söker
          sig till verksamheter som kan ha ett inslag av idrott men som
          till huvudsyfte har annan verksamhet t.ex. 4H, Vi Unga, Unga Örnar,
          SVEROK, scoutrörelsen, kyrkliga organisationer och organisationer
          med kulturinriktning på sin verksamhet. De här organisationerna
          tillför också viktiga bitar i det demokratiska samhällsbygget
          eftersom ungdomarna själva leder och styr verksamheten.
        </p>
        <p xml:id="i-BspcbbYYBVDmUkX7j3UVtk">
          Tyvärr omfattas inte de senare organisationerna av samma ekonomiska
          villkor som idrottsrörelsen. Idrottsrörelsen har via Riksskatteverkets
          rekommendation RSV 2354 utgåva 8 en möjlighet att betala ut ersättningar
          till vissa kategorier ledare, hjälptränare m.fl. understigande
          ett halvt basbelopp utan att betala sociala avgifter för detta.
          Det innebär att man får minskade kostnader jämfört med andra organisationer.
          Ersättningen är inte att se som en lön utan snarare som en stimulans
          i det ideella arbetet i organisationen.
        </p>
        <p xml:id="i-CS4Vbixoo3BC83vPXowMmt">
          Alla människor ska behandlas lika av staten men så sker inte
          mellan de här olika organisationerna.
        </p>
        <p xml:id="i-AKaVXAfihqmTRFnqUxpRqS">
          Med ledning av ovanstående vill jag fråga statsrådet Lejon:
        </p>
        <p xml:id="i-Eky8jNujtRdShdovBzz8H4">
          1. Vad avser statsrådet vidta för åtgärder för att alla ungdomsorganisationer
          ska behandlas lika med avseende på avgiftsregler?
        </p>
        <p xml:id="i-5pCNn83hdr53C7QAHuak4h">
          2. Vad avser statsrådet vidta för åtgärder för att stötta ungas
          ledarskap?
        </p>
      </div>
    </body>
  </text>
</TEI>
