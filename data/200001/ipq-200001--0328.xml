<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0328">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0328</head>
        <author who="i-Dz8mLcsGo2h4KeNmgJ6ccT">von Sydow, Tullia (s) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>värn för äldre</topic>
        <docDate when="2001-03-16">den 16 mars</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO10328</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:328 av Tullia von Sydow (s) till socialminister
          Lars Engqvist om värn för äldre
        </IPQ_title>
      </div>
      <div type="IPQuestionBody">
        <p xml:id="i-TdM2MGhFqNMSRFAGBLn3qC">
          Ofta kan vi i medierna se reportage om brott mot äldre. Ofta
          är det dramatiska händelser som speglas. Även om vi vet att det
          ändå är ganska tryggt i vårt land, så är detta något som naturligtvis
          upprör och samtidigt oroar. Av helt naturliga skäl är det lätt
          engagera samhället i sin helhet till åtgärder mot detta "synliga"
          våld.
        </p>
        <p xml:id="i-Urkcwn4roeaXpKEk5xoomD">
          Samtidigt sker i det tysta ständigt övergrepp mot äldre i andra
          former. Det våldet och de övergreppen är svårare uppmärksamma,
          samtidigt som det ofta är mycket känsligt att tala om. Det sker
          på institutioner eller inom familjen. Oftast är det en närstående
          som står för övergreppet. Det kan vara fysiska, psykiska, sexuella
          eller ekonomiska övergrepp. Här drabbas äldre människor av alltifrån
          fysisk misshandel och sexuella övergrepp till psykisk terror.
          Många äldre drabbas i olika omfattning av hotelser. Andra nedvärderas,
          negligeras eller blir ekonomiskt och materiellt utnyttjade.
        </p>
        <p xml:id="i-Eybs6tavehJ7kGPAURGH7T">
          Det skrämmande är att väldigt många drabbas av dessa "gömda och
          glömda" övergrepp. I Norge beräknar man att det kan röra sig om
          4@5 % av de äldre. I Sverige finns drygt 1,5 miljoner människor
          över 65 år. Skulle motsvarande uppgift stämma också för vårt land
          så handlar det om ungefär 75 000 äldre som på olika sätt är utsatta
          för övergrepp och som behöver ett ökat stöd i sin situation.
        </p>
        <p xml:id="i-W2UNYN3oSNcbgt2rmqJMGb">
          Äldre är en riskgrupp genom att de på olika sätt har svårare
          att skydda och försvara sig. Exempel finns på hur åldriga föräldrar
          inte förmår stå emot barn med missbruksproblem som stjäl eller
          på annat sätt tilltvingar sig pengar och värdesaker för att finansiera
          sitt missbruk. Det är inte heller ovanligt med fysisk och psykisk
          misshandel eller sexuella övergrepp, där gärningsmannen på något
          sätt är offrets vårdare; i särskilda boendeformer eller i det
          egna hemmet. I sådana här situationer behövs ett speciellt stöd
          för de utsatta äldre. Det kräver ofta människor med särskilda
          kompetenser och erfarenheter. Det är något vi i dag saknar i Sverige.
        </p>
        <p xml:id="i-NxraeAYpvc3vn3eUeTBNca">
          I Oslo kommun i vårt västra grannland finns goda exempel att
          hämta erfarenhet från. Sedan snart ett år bedriver man en mycket
          framgångsrik försöksverksamhet under namnet Vern for eldre. Syftet
          med verksamheten är att med olika insatser förebygga övergrepp
          på såväl institutioner och sjukhus som i det egna hemmet. Vern
          for eldre:s arbete med att öka kompetensen på området, att sprida
          information, att ge råd och stöd och att samordna olika insatser
          har varit ett uppskattat och välkommet inslag i den norska välfärdsmodellen
          som ökat tryggheten för de äldre.
        </p>
        <p xml:id="i-BWjwXQgXbAxZ2uQo9rcoU9">
          Som offer har äldre ofta andra behov av hjälp och stöd. Eftersom
          samhällets bild av äldre som offer mer handlar om kvällstidningsvåld
          än verklighetens mer dolda övergrepp blir det svårt för samhället
          att med sina "vanliga" resurser, t.ex. polisen, spåra upp och
          hjälpa vid övergrepp. I mycket liknar övergreppen mot äldre de
          övergrepp som sker mot kvinnor, med tillägget att det i de äldres
          fall handlar om båda könen och att åldrandets krämpor skapar problem
          med bevisföring. Detta är förhållanden som ställer särskilda krav
          på de personer som arbetar med att utreda brott mot äldre och
          att förebygga övergrepp.
        </p>
        <p xml:id="i-6MkEAuKRdDHrXeLbv6wzzD">
          Vi kan inte blunda för att de problem som vi här pekar på också
          finns i vårt land. Nu är det hög tid att vi i Sverige inrättar
          ett speciellt värn för äldre, där Oslomodellen kan stå som exempel
          och inspiratör. Inte bara hemtjänsten och närstående behöver ökade
          kunskaper om fysiska, psykiska och ekonomiska övergrepp på äldre
          utan vi behöver alla uppmärksammas på vad gamla människor kan
          utsättas för.
        </p>
        <p xml:id="i-Ly1uSr4SF7NNW8WNqRcbaE">
          Det är viktigt att de äldreansvariga i kommuner och landsting
          få kunskaper om missförhållandena så att de kan bygga upp en förebyggande
          verksamhet, samtidigt som vi utvecklar en organisation för att
          kunna gripa in med akuta hjälpinsatser.
        </p>
        <p xml:id="i-PUiDrkDskWNpUXkY1aM9yd">
          Ett centralt centrum för metod och kompetensutveckling behövs
          för att föra ut de nödvändiga kunskaperna till de lokala värn
          för äldre som måste finnas i varje kommun.
        </p>
        <p xml:id="i-5jzuKpLdeFKybRr2d6Ho1W">
          Jag vill därför fråga socialministern om han avser att ta lämpliga
          initiativ för att vi i Sverige ska få möjlighet att bygga upp
          ett centralt kompetenscentrum för frågor om övergrepp mot äldre
          och börja bygga upp lokala värn för äldre enligt intentionerna
          i interpellationen.
        </p>
      </div>
    </body>
  </text>
</TEI>
