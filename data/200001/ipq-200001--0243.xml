<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0243">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0243</head>
        <author who="i-9beYBFzEh8w1EjPQHXW3mC">Rådhström, Jan-Evert (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>alkolås</topic>
        <docDate when="2001-02-09">den 9 februari</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10243</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:243 av Jan-Evert Rådhström (m) till näringsminister
          Björn Rosengren om alkolås
        </IPQ_title>
      </div>
      <div type="IPQuestionBody">
        <p xml:id="i-KxdGYcHmvtm38Ek5Ve3RC8">
          Jag har tidigare interpellerat och frågat i ärendet alkolås och
          finner nu skäl att åter ta upp frågan.
        </p>
        <p xml:id="i-XNtNh6RYJ6fmJmRmLjUtye">
          I tidigare svar har näringsministern påtalat att det pågående
          försöket med alkolås är viktigt för att se om det kan medverka
          till att åstadkomma bättre levnadsförhållanden för försökspersonerna.
          Det är ett mål som vi är överens om. Det som varit min ståndpunkt
          är emellertid att den begränsning som projektet haft och den långa
          försökstid som är beslutad, nämligen fem år, bör kunna omprövas
          med tanke på de resultat som redan uppnåtts. Näringsministern
          däremot har i sina tidigare svar inte varit beredd att, som jag
          önskat, avbryta projektet och göra detta permanent i hela vårt
          land.
        </p>
        <p xml:id="i-HY8ZprzCCCJLo9yTn7e1rp">
          Nu har två år gått av projekttiden och Vägverket har gjort en
          avstämning.
        </p>
        <p xml:id="i-SARmkzbHRdJfQfkAVmHqN5">
          Det har visat sig att under dessa två år har ca 160 personer
          deltagit i försöket. De som var de första att ingå i projektet
          har således varit delaktiga i försöket i två år. Resultatet visar
          att det är ett mycket litet antal som har återfallit i alkoholmissbruk
          och därför inte fått fortsätta. Man kan utläsa detta, inte bara
          på de regelbundet besiktigade alkolåsen, utan det bekräftas också
          genom att de medicinska värdena drastiskt förbättras hos försökspersonerna.
        </p>
        <p xml:id="i-WkWCNsx3ebsd877NRy9rWf">
          En annan intressant iakttagelse från Vägverket är den skillnad
          som visat sig i olycksstatistik mellan personer som deltagit i
          försöket och personer som dömts för rattfylleri och inte ingått
          i försöket. Enligt min mening bör införandet av alkolås för dömda
          rattfyllerister nu kunna införas. Detta innebär att man omedelbart
          borde avsluta försöksprojektet och permanenta detsamma.
        </p>
        <p xml:id="i-4Xu54JMvQg3raRFy5eGPW8">
          Det är givet att, när möjligheten att installera alkolås blir
          en permanent lagstiftning, domstolarna måste beakta om alkolås
          är en medicinskt lämplig åtgärd. Det bör även fortsättningsvis
          vara så att var och en som döms till alkolås bekostar installation
          och kontroller m.m.
        </p>
        <p xml:id="i-SZLqo5uxgJoNNY3RpMDVpV">
          Under förra året förekom 32 trafikolyckor med dödlig utgång i
          Norrbotten och Västerbotten. Vid dessa omkom 37 personer, varav
          25 var bilister. I 28 % av olyckorna var föraren alkohol- eller
          drogpåverkad. Dessutom visar Vägverkets statistik att majoriteten
          av bilisterna inte använde bilbälte vid olyckstillfället.
        </p>
        <p xml:id="i-C3ffd81qveZpgciqvauzSd">
          Den vanligaste olyckstypen i Norrbotten var mötesolyckor. Vid
          dessa omkom sju personer i sex olyckor. I Västerbotten däremot
          var singelolyckorna vanligast förekommande. Där omkom det i fyra
          olyckor nio personer. Statistiken visar att i hela 67 % av singelolyckorna
          var förarna alkohol- eller drogpåverkade.
        </p>
        <p xml:id="i-CUEwWcGShgSY15rBXqvm9w">
          Enligt min mening så är möjligheten att döma till alkolås det
          enklaste och mest kostnadseffektiva sätt att öka trafiksäkerheten
          på våra vägar.
        </p>
        <p xml:id="i-3jy7X8xxpd5KSVMgT4ZeEx">
          Är näringsministern beredd att nu avsluta försöksprojektet och
          i stället införa ett permanent system med alkohollås över hela
          landet?
        </p>
      </div>
    </body>
  </text>
</TEI>
