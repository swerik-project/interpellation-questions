<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0151">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0151</head>
        <author who="i-9fdWbFK67588CD12XaNZBq">Österberg, Sven-Erik (s) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>Mälarbanan</topic>
        <docDate when="2000-11-27">den 28 november</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10151</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:151 av Sven-Erik Österberg (s) till näringsminister
          Björn Rosengren om Mälarbanan
        </IPQ_title>
      </div>
      <div type="IPQuestionBody">
        <p xml:id="i-NhuGFYZqU3NZVTFtYU1G1h">
          Stockholm Mälarregionen är en viktig del av Sverige. På en yta
          som motsvarar mindre än 6 % av Sveriges yta finns ca 2,6 miljoner
          invånare, vilket är nästan 30 % av landets befolkning. Fyra av
          landets största städer finns i regionen.
        </p>
        <p xml:id="i-CfPGV8uTiHFdkS4WRaQVnB">
          Sammantaget ger detta upphov till ett omfattande behov av transporter
          och resande. Stockholm Mälarregionen svarar för omkring en tredjedel
          av landets resor, samtidigt som omkring 55 % av landets kollektivtrafikresor
          sker i regionen.
        </p>
        <p xml:id="i-Ed2RwopiMnTiDFrvTGgKXK">
          Sveriges tillväxt är beroende av goda och kostnadseffektiva transporter.
          Genom effektiva transportlösningar kan en ytterligare integration
          av arbetsmarknad och näringsliv åstadkommas i Stockholm Mälarregionen,
          i synnerhet i en situation där fokus ligger på att skapa möjligheter
          till en hög och varaktig framtida tillväxt.
        </p>
        <p xml:id="i-92vPWNkWqtLw9ohBLr7cE3">
          Genom ett aktivt och engagerat arbete av kommuner, landsting
          och statliga organ runtom Mälaren har järnvägsförbindelserna rustats
          och utvecklats kraftigt. Hösten 2001 fullbordas Mälarbanan genom
          en ny dragning av dubbelspår på sträckan Kungsängen@Kallhäll.
          Den fullbordade Mälarbanan medger avsevärt kortare restider norr
          om Mälaren.
        </p>
        <p xml:id="i-GgRCigbADRFkFSKPr3Saih">
          Många kommuner runt Mälaren har använt de förbättrade kommunikationerna
          för att marknadsföra sig som attraktiva alternativ för dem som
          söker bostad i Storstockholm. I några fall, som t.ex. Östra Hamnen
          i Västerås, hänger exploateringen av nya bostadsområden direkt
          samman med de förbättrade kommunikationerna. Och Storstockholms
          behov av avlastning är konkret och påtagligt eftersom bostadsbristen
          är akut. Situationen på bostadsmarknaden i Storstockholm är nu
          så besvärlig att det är till allvarligt förfång för tillväxten
          såväl i Storstockholm som i övriga delar av landet.
        </p>
        <p xml:id="i-PSf5zzUfGFtnRgi7CZWz5f">
          Så sent som 1999 förutskickade SJ:s generaldirektör en restid
          under 40 minuter mellan Västerås och Stockholm när Mälarbanan
          fullbordas hösten 2001. För några dagar sedan förändrades förutsättningarna
          kraftigt, då SJ meddelade att de nya snabbtågen dröjer ända till
          år 2003.
        </p>
        <p xml:id="i-3io6heBP4XniWycTsQpSBA">
          Det är självfallet oacceptabelt att SJ inte förmår att få fram
          tåg- och vagnmateriel för att möta de förväntningar och krav som
          det stigande antalet resenärer längs Mälarbanan ställer på företaget.
          Besvikelsen över SJ:s nya besked är mycket stor bland såväl pendlare
          som andra resenärer. Detta är lätt att förstå eftersom det tillgängliga
          tåg- och vagnmaterialet redan i nuläget är otillräckligt i förhållande
          till det stora antalet resenärer.
        </p>
        <p xml:id="i-S3WfnLisMA6TbQ58A1rgdQ">
          Till bilden hör även att SJ:s tåg- och vagnmaterial inte heller
          räcker till för att tillgodose behovet längs Svealandsbanan och
          utmed sträckan Gävle@Uppsala@Stockholm.
        </p>
        <p xml:id="i-D9Bz4pNcbQFwSJLgWnLqDh">
          Mina frågor till näringsministern blir därför följande:
        </p>
        <p xml:id="i-AgrmddeqbaBv6TYFdGU6v8">
          1. På vilket sätt avser statsrådet att agera för att SJ ska svara
          upp mot de krav som resenärerna längs Mälarbanan ställer på snabbare,
          bättre och tidsmässigt säkrare förbindelser sedan Mälarbanan fullbordats
          hösten 2001?
        </p>
        <p xml:id="i-6KUAz4EYQzFnCx2CRy4RUx">
          2. Vilka åtgärder kan regeringen medverka till för att SJ ska
          snabba upp sin tidsplan för anskaffningen av erforderligt tåg-
          och vagnmateriel?
        </p>
      </div>
    </body>
  </text>
</TEI>
