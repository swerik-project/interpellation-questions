<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0318">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0318</head>
        <author who="i-CZYhqMaUy5VkTwsMNWg9pc">Berggren, Inga (m) </author>
        <recipient who="i-6qjD2tsSCtsrmXQjy7mtCJ">statsrådet Lars-Erik Lövdén </recipient>
        <topic>bostadsbristen i Öresundsregionen</topic>
        <docDate when="2001-03-13">den 13 mars</docDate>
        <status when="unknown" byWhom="statsrådet Lars-Erik Lövdén " byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GO10318</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:318 av Inga Berggren (m) till statsrådet
          Lars-Erik Lövdén om bostadsbristen i Öresundsregionen
        </IPQ_title>
      </div>
      <div type="IPQuestionBody">
        <p xml:id="i-LA3Twgdt1amo4jtsjYzzmm">
          "Bostadsmarknadens roll är framför allt att göra det möjligt
          för arbetstagarna att bosätta sig nära framtidens arbetsplatser."
          Så lyder ett utdrag ur rapporten Bygg- och bostadspolitisk handlingsplan
          för Öresundsregionen, som bl.a. Näringsdepartementet och Finansdepartementet
          tagit fram.
        </p>
        <p xml:id="i-5QFd1NoBFoMDBDK3Rw4oGf">
          Öresundsregionen torde de närmaste åren att få ett betydande
          inflytande för utvecklingen av Sverige i positiv riktning. De
          samlade möjligheterna i regionen har gett Skåne fler invånare.
          Tyvärr finns dock tecken på en begynnande bostadsbrist. Speciellt
          svårt är att uppfylla kundernas efterfrågan på hyreslägenheter.
          Bristen på bostäder riskerar att hämma denna påbörjade positiva
          utveckling.
        </p>
        <p xml:id="i-5RT4mERRVZyzAeGqr3Y8cq">
          I bl.a. Malmö, Lund, Ystad och Sjöbo börjar problemen bli akuta.
          Efterfrågan på bostäder är större än tillgången. Hyressättningssystemet
          hämmar nyproduktion då det inte finns möjlighet att via hyror
          täcka kostnaderna. Skatteandelen på byggande är mycket hög och
          bidrar starkt till de höga kostnaderna för nyproduktion.
        </p>
        <p xml:id="i-MySqQvQYkAFewUbff2TZSe">
          Att regeringens uppdrag till Boverket att: "bedöma behovet av
          bostadsbyggande och vilka förutsättningar som behöver skapas för
          en ökad samordning av bostadsförsörjningen i Skåne" skulle bidra
          till ökat bostadsbyggande verkar helt verklighetsfrämmande. Inte
          heller tvingande regler för kommunerna att upprätta bostadsförsörjningsplaner
          och bostadsförmedlingar löser bostadsbristen!
        </p>
        <p xml:id="i-5kmS8uEJCzj3XDH9BjSZSF">
          Regeringen har nu aviserat att i vårpropositionen lägga förslag
          om stimulansbidrag för att få i gång byggandet av hyresrätter.
          Har man ackumulerade skatter på 70 % i produktionsledet borde
          regeringen börja med att se över skattetrycket innan man ånyo
          delar ut subventioner och sätter i gång att omfördela skattepengar
          i form av investeringsbidrag. Systemet ökar också byråkrati och
          administrativa kostnader. Oavsett om det kallas stimulansbidrag
          eller investeringsbidrag innebär subventioner många problem.
        </p>
        <p xml:id="i-DVChVPM13UzcSMLyXQgTex">
          1. Någon ska betala för bidragen @ skattebetalarna.
        </p>
        <p xml:id="i-Q5QzBKr6wguj9zWAh89CTU">
          2. Införande av investeringsbidrag är en kortsiktig åtgärd och
          löser inte problemet i sig. Så fort investeringsbidraget tar slut
          avstannar nyproduktionen igen. Att sätta in ett investeringsbidrag
          resulterar i att orsaken till att det inte byggs, roten till det
          onda aldrig åtgärdas.
        </p>
        <p xml:id="i-YH1GBTnFTkmTqVTw3im7SR">
          3. Investeringsbidrag tenderar att driva upp kostnaderna i produktionsleden
          och inte komma de boende till godo. Visst kan det bli några fler
          bostäder men så fort bidraget tas bort hamnar de bostadssökande
          med svartepetter dvs. ännu högre kostnader.
        </p>
        <p xml:id="i-UGyQQsEFYQqgMjPWCYooQW">
          Med hänvisning till ovanstående och vad Lars-Erik Lövdén säger
          i ett pressmeddelande den 9 mars: "Marknaden kan och vill inte
          bygga billiga hyreslägenheter" vill jag fråga följande:
        </p>
        <p xml:id="i-At9K9aPZecKnu841kDCSww">
          1. Vad avser statsrådet att göra för att förhindra de för konkurrens
          och prisnivå skadliga verkningarna av ett investeringsbidrag?
        </p>
        <p xml:id="i-XVmY9VTGNo1YGdD53seCf1">
          2. Avser statsrådet vidta åtgärder så att marknaden ges långsiktiga
          regler och förutsättningar utan att ensidigt gynna den s.k. allmännyttan?
        </p>
        <p xml:id="i-AMpuQZaGwwP3dPzfpk57gr">
          3. Vilka övriga åtgärder avser statsrådet vidta för att minska
          bostadsbristen specifikt i Öresundsregionen och därmed öka förutsättningarna
          för en fortsatt tillväxt?
        </p>
      </div>
    </body>
  </text>
</TEI>
