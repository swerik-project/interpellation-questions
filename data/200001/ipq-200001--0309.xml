<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0309">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0309</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>hemlösas rätt till sjukvård</topic>
        <docDate when="2001-03-09">den 9 mars</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO10309</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:309 av Ulla-Britt Hagström (kd) till socialminister
          Lars Engqvist om hemlösas rätt till sjukvård
        </IPQ_title>
      </div>
      <div type="IPQuestionBody">
        <p xml:id="i-UEemn54cTFfaQz12XzqnLZ">
          Psykiatrireformen har inte getts förutsättningar att följas upp
          som den var avsedd. Det finns olika grupper som äldre med psykiska
          problem, medicinskt färdigbehandlade och förtidspensionerade av
          psykiska skäl vars behov av stöd inte tillgodoses. En grupp psykiskt
          funktionshindrade stöds av LSS. Man räknar med att endast runt
          en fjärdedel av personer med psykiska funktionshinder är kända
          av socialtjänst och psykiatri, den grupp som drabbats av psykos,
          schizofreni eller fått andra diagnoser. Flera hamnar helt utanför
          vården. En stor andel av de hemlösa har hamnat i hemlöshet på
          grund av psykiska problem, vilket är ovärdigt ett välfärdssamhälle.
          En vårdgaranti skulle hjälpa många att få behandling av läkare.
        </p>
        <p xml:id="i-2RLSFg29yYt6BRxqCwR9oX">
          Vid den första socialmedicinska studien av hemlösa på 25 år,
          en pilotstudie av 33 hemlösa, framkom att allvarliga sjukdomar
          och dålig tandstatus är mycket vanligt förekommande (DN den 25
          november 2000). De hemlösa undersöktes av allmänläkare, psykiater,
          sjuksköterska, socialarbetare och tandläkare, eftersom deras vårdbehov
          är mycket sammansatt. I studien konstaterades allt från förekomst
          av hivsmitta, psykiska sjukdomar och tandsjukdomar till kvinnomisshandel.
        </p>
        <p xml:id="i-SV5BvYN18oXY8EjCEkDYfs">
          Forskargruppens slutsats är att det inte räcker med de uppsökande
          mobila vårdteam som såväl landstinget som socialtjänsten har.
          Det behövs också särskilda öppenvårdsmottagningar dit de hemlösa
          kan vända sig även på kvällar och helger för att få hjälp med
          medicinska och sociala problem. I dag tvingas många hemlösa vända
          sig till akutsjukvården när inte vårdteamen eller härbärgena räcker.
          De hemlösa är en försvagad grupp och det förefaller som om de
          ofta hamnar utanför sjukvårdssystemet. Frivilligorganisationer
          tar ett stort ansvar i olika sammanhang, vilket borde berättiga
          till bättre stöd och resurser.
        </p>
        <p xml:id="i-4Wj7Kf4dDr14ryue4VjVLj">
          Med hänvisning till det anförda vill jag ställa följande frågor
          till statsrådet Lars Engqvist:
        </p>
        <p xml:id="i-WGwq1wgFcHkup1RGD9NPud">
          Vilka åtgärder avser statsrådet vidta för att säkerställa att
          hemlösa ska få tillgång till den vård de är i behov av?
        </p>
        <p xml:id="i-4vfXcKgrx7bTTKYfvc2KaB">
          Vilka åtgärder avser statsrådet vidta för att förbättra psykiatrin
          med vårdgaranti?
        </p>
      </div>
    </body>
  </text>
</TEI>
