<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0242">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0242</head>
        <author who="i-GsygH5UJM18UkfLBHFkVdD">Härstedt, Kent (s) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>sjösäkerhet</topic>
        <docDate when="2001-02-08">den 8 februari</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GO10242</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:242 av Kent Härstedt (s) till statsrådet
          Mona Sahlin om sjösäkerhet
        </IPQ_title>
      </div>
      <div type="IPQuestionBody">
        <p xml:id="i-ShAHPi91sPF3C4ZXJm4JBw">
          Drygt sex år har gått sedan Estonias förlisning. Genom åren har
          många krav ställts på olika former av förbättringar inom sjösäkerheten,
          inte minst för att dra lärdom av Estonias tragiska förlisning.
          Det har handlat om såväl bättre information till passagerare,
          skärpt lagstiftning rörande sjösäkerhet, krav på ökat internationellt
          samarbete som samordning av lagar och förordningar. Och krav på
          förbättringar av räddningsutrustning, samt annan teknisk utveckling
          av passagerarfartyg m.m. Allt för att främja en bättre sjösäkerhet.
        </p>
        <p xml:id="i-Coermzc8GCgyhnqBjo6QpX">
          På vissa områden har framsteg gjorts, medan man på andra områden
          har visat på en skrämmande saktfärdighet. När Riksdagens revisorer
          för en tid sedan såg över Sjöfartsinspektionens tillsyn så kunde
          man konstatera, att trots all den debatt som följt på Estonias
          förlisning så fann riksdagsrevisorerna att utrymningssystemen
          ombord inte förbättrats, inte heller livräddningsbåtar och flottar.
          Det skulle fortfarande i dag vara mycket svårt att rädda passagerare
          i hårt väder. Även på andra områden tycks den tekniska utvecklingen
          och de praktiska stegen mot ökad sjösäkerhet gå sakta.
        </p>
        <p xml:id="i-YJRBAd7moLxzevMHNAbtMf">
          Genom åren har jag personligen i många sammanhang mött enskilda
          personer och företag som lagt ned ett stort arbete @ oftast ideellt
          @ på att utveckla olika former av räddningsutrustningar, livbåtar,
          flottar, former av stabiliseringssystem för fartyg och andra sjösäkerhetsfrämjande
          initiativ. Inte sällan har de, förutom tid, investerat åtskilligt
          med personliga resurser för att komma framåt med sitt viktiga
          arbete. Många av dem har påtalat mycket stora svårigheter att
          få ett samhälleligt stöd för att utveckla exempelvis prototyper
          eller att på annat vis kunna prova de idéer som de själva investerat
          så mycket tid och resurser i. Många har vittnat om svårigheter
          att tränga igenom samhällsbyråkratin och att det sällan finns
          resurser att kunna ansöka om. Oftast har det handlat om småpengar
          och att man i övrigt varit hänvisad till fonder och stiftelser
          som exempelvis Stiftelsen Sjömanshuset.
        </p>
        <p xml:id="i-9hrkgKLozxKBRg2YV1dWUg">
          Ökad sjösäkerhet är en angelägenhet för oss alla, och det är
          viktigt att samhället finner praktiska former att stödja detta
          viktiga arbete.
        </p>
        <p xml:id="i-CeymqQK74FvbarTE9vNBxN">
          Jag vill med anledning av detta ställa följande frågor till statsrådet
          Mona Sahlin:
        </p>
        <p xml:id="i-RfPJ96YMiWGkjPhdUsQs9F">
          Hur ämnar biträdande näringsministern agera med anledning av
          kritiken i riksdagsrevisorernas rapport?
        </p>
        <p xml:id="i-WRWxR8KP6fNwvuobpt1RCC">
          På vilket sätt kommer biträdande näringsministern att arbeta
          för att främja ökad kunskap och forskning beträffande sjösäkerhet?
        </p>
        <p xml:id="i-9nx3X33cSMt8mFqi4AW6da">
          På vilket sätt kommer biträdande näringsministern att agera för
          att ekonomiskt kunna främja tekniskt utvecklingsarbete för befrämjande
          av sjösäkerheten?
        </p>
      </div>
    </body>
  </text>
</TEI>
