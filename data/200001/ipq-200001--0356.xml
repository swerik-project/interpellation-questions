<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0356">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0356</head>
        <author who="i-HsmyrkjqQGCAargTNWaeXi">Wittgren-Ahl, Siw (s) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>Iran</topic>
        <docDate when="2001-04-03">den 3 april</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GO10356</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:356 av Siw Wittgren-Ahl (s) till utrikesminister
          Anna Lindh om Iran
        </IPQ_title>
      </div>
      <div type="IPQuestionBody">
        <p xml:id="i-Fxthr9jrFmxzwzhVZDtk1u">
          I Iran förekommer fruktansvärda kränkningar av de mänskliga rättigheterna.
          Varje dag utsätts ett stort antal människor i Iran för brutala
          övergrepp från myndigheternas sida. Iran är ett av de länder som
          använder dödsstraff i stor omfattning, och avrättningarna sker
          dessutom i sällsynt grymma och förnedrande former.
        </p>
        <p xml:id="i-SskWxmqi2GC3wrF2FBayoD">
          Polis och fängelser använder tortyr för att pressa fram "bekännelser"
          från oskyldiga människor. Bland de barbariska straff som förekommer
          är att ögon skadas och att fingrar och andra kroppsdelar huggs
          av.
        </p>
        <p xml:id="i-GgbG3GtXrdsmK2jibEeCBv">
          Omvärlden har haft stora förhoppningar att Irans nuvarande president
          Muhammad Khatami skulle kunna medverka till en större respekt
          för de mänskliga rättigheterna. Khatami valdes överraskande till
          presidentposten för fyra år sedan med 70 % av rösterna, och han
          deklarerade att han skulle föra en intensiv kamp för ett iranskt
          rättssamhälle. Tyvärr har han inte kunnat tygla mörkmännens groteska
          maktutövning i landet. De ortodoxa ayatollorna har kunnat fira
          många triumfer i sin kamp mot demokratiska reformer i Iran. Nyligen
          har ytterligare fyra oberoende tidningar tvingats upphöra med
          sin utgivning. Många av politikerna i reformkrafternas brokiga
          skara har arresterats. Revolutionsdomstolarna är snabba med att
          olagligförklara folkliga rörelser som vill ha mera demokrati.
          Senast har t.ex. praktiskt taget samtliga ledande politiker i
          den s.k. Frihetsrörelsen dömts till fängelse.
        </p>
        <p xml:id="i-2zHf54qfMyee4wQfZgtYXQ">
          Mot denna mörka bakgrund vill jag ställa följande frågor till
          utrikesministern:
        </p>
        <p xml:id="i-GQENmvZBNdmm4hA46yL4fa">
          Hur avser utrikesministern verka för att Sverige ytterligare
          ska uppmärksamma den katastrofala situationen för de mänskliga
          rättigheterna i Iran?
        </p>
        <p xml:id="i-NGJqCS2sXSPMHbWxFsobZD">
          Vad avser utrikesministern göra inom EU för att medverka till
          en demokratisk utveckling i Iran?
        </p>
      </div>
    </body>
  </text>
</TEI>
