<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0278">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0278</head>
        <author who="i-KktUCXax2JFL3tqFqQN9oq">Sellén, Birgitta (c) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>glesbygdsskolornas framtidsmöjligheter</topic>
        <docDate when="2001-02-22">den 22 februari</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GO10278</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:278 av Birgitta Sellén (c) till statsrådet
          Ingegerd Wärnersson om glesbygdsskolornas framtidsmöjligheter
        </IPQ_title>
      </div>
      <div type="IPQuestionBody">
        <p xml:id="i-9Yka99Vv9qFYsdCcqy7P9r">
          Många kommuner runtom i landet har, som bekant, dålig ekonomi.
          Detta innebär alltför ofta att skolan inte får de resurser som
          den är i behov av för att kunna erbjuda eleverna den undervisning
          och trygghet som varje elev har rätt till. Följden blir alltför
          ofta att glesbygdsskolor läggs ned för att kommunen ska kunna
          överföra resurser till färre skolenheter.
        </p>
        <p xml:id="i-S69AH7DnYcrArGeMWmqPrp">
          Elever i glesbygd får då långa och tröttsamma resor till tätortsskolor.
        </p>
        <p xml:id="i-NhGYBKkurwRrP112Seb9Fd">
          Centerpartiet accepterar inte att skolor läggs ned i glesbygd.
          Även om jag kan ha förståelse för att kommunpolitiker i ett trängt
          ekonomiskt läge har svårt att hitta lösningar för att få ekonomin
          att gå ihop vill jag ändå påstå att nedläggning av skolor ofta
          är en kortsiktig lösning. Nedläggning av glesbygdsskolor innebär
          att bygderna dör ut, eftersom inga barnfamiljer vill bosätta sig
          där det inte finns skola för deras barn. Det innebär också att
          all annan service upphör. Centerpartiet vill se livskraft i hela
          landet och den kan bevaras och växa, om t.ex. föräldrar, elever
          och personal får vara med och ta ansvar för ortens skola.
        </p>
        <p xml:id="i-M19P4HATjVbmTh6VFnUyGY">
          När skolan kommunaliserades var avsikten att decentraliseringen
          skulle fortsätta ut till varje skolenhet. Efter tio år med ett
          målstyrt system finns goda förutsättningar för en framgångsrik
          styrning av varje skolenhet. Ändå fungerar det inte som tänkt.
          Centerpartiet vill ge större utrymme för den skaparförmåga och
          initiativkraft som finns hos lärare, elever och föräldrar. Vi
          litar på att kraften till förändring finns i skolan själv och
          att de som är verksamma i glesbygdsskolor, som riskerar att läggas
          ned, kan hitta nya vägar för att förmedla en god undervisning.
        </p>
        <p xml:id="i-Pzc49bjevtGQ9q8KH2SXZ6">
          Dagens moderna teknik gör det möjligt att bedriva undervisning
          via exempelvis e-learning. Elever kan då ta del av kunskapsförmedling
          genom att sitta hemma vid datorn och studera. För att inte tappa
          de sociala kontakterna bör givetvis eleverna samlas i skolan under
          ett par dagar varje vecka. Eleverna kan också behöva träffa lärare
          för att få pedagogisk och metodikhjälp. Med fantasi kan man skapa
          många alternativ till nya undervisningsformer som gynnar eleverna,
          samtidigt som man sparar pengar till kommunen.
        </p>
        <p xml:id="i-Hq8bUjkfdeCi8zQAxMZdjw">
          Jag är väl medveten om att skolorna är kommunernas egna angelägenhet
          men trots detta vill jag fråga skolministern om hon är beredd
          att lyfta frågan om glesbygdsskolor och göra någonting för att
          rädda kvar dessa skolor.
        </p>
        <p xml:id="i-7wQTgcrsZ1BeV7MvRJX8vD">
          Mina frågor till skolministern är:
        </p>
        <p xml:id="i-7tueTSneKezc96QZWZartS">
          Hur avser skolministern verka för att öka skolornas möjligheter
          att lokalt anpassa arbetet för att verka efter de egna förutsättningarna?
        </p>
        <p xml:id="i-BP84ah6zjs7SausDSoQvDc">
          Är skolministern beredd att stödja nya moderna inlärningsmetoder
          för att rädda skolor i glesbygd?
        </p>
        <p xml:id="i-YW39o4TTbK3T8oTjT8F99r">
          Är skolministern beredd att lyfta frågan om glesbygdsskolor och
          göra någonting för att rädda kvar dessa skolor?
        </p>
      </div>
    </body>
  </text>
</TEI>
