<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0003">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0003</head>
        <author who="i-D74cdq6EQpWG5dWigfnSSw">Westerberg, Per (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>myndigheters ingripande mot småföretagare</topic>
        <docDate when="2000-08-19">den 19 augusti</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO103</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:3 av Per Westerberg (m) till näringsminister
          Björn Rosengren om myndigheters ingripande mot småföretagare
        </IPQ_title>
      </div>
      <div type="IPQuestionBody">
        <p xml:id="i-WekLWEcxJCt1sc3ZEfTngi">
          Det är inte lätt att vara företagare i Sverige. Som om det inte
          vore nog med jobbigt och dyrbart regelkrångel, höga skatter, arbetskraftsbrist
          och försvårande arbetsmarknadslagstiftning så finns det ytterligare
          problem. Ett av dessa är svenska myndigheters ideligen återkommande
          rättsövergrepp på småföretag och andra.
        </p>
        <p xml:id="i-VE5rqZDqXW13Ee358fdrEb">
          Några tidigare uppmärksammade fall av myndighetsövergrepp gäller
          den småländske bilhandlaren Halvar Alvgard, den gotländske restaurangägaren
          Torgny Gustafsson och de inte helt okända fallen med Ingmar Bergman
          och Astrid Lindgren. Hur många ytterligare fall som förekommit
          är oklart då inte alla drabbade orkar ta drabbningar av de slag
          som ovanstående fått genomlida.
        </p>
        <p xml:id="i-EV2ZEjg6Z5XwKwFcG2ZSS3">
          Nu är ett nytt fall på tapeten. Fem år efter Socialstyrelsens
          tillslag mot laboratorieföretaget Medanalys lever dess grundare
          i misär, trots att han inte kunnat fällas för det påstådda slarvet
          och fusket. Nu stundar sannolikt en lång och för de inblandade
          plågsam rättsprocess i skadeståndsfrågan.
        </p>
        <p xml:id="i-BGi799tfvRKRLR23ZBMBbB">
          Gemensamt för de ovan beskrivna fallen är att de utan att bli
          dömda för något brott ändå fått utstå lidande på grund av rättsövergreppen.
          Med anledning av detta vill jag fråga näringsministern följande:
        </p>
        <p xml:id="i-AYpzWVS9z319D3G6MzdQxj">
          Vad avser näringsministern göra för att skydda företagare mot
          ingripande av detta slag?
        </p>
        <p xml:id="i-7No9LSWd2nPvsQLGj6EA4M">
          Vad avser näringsministern göra för att skapa en situation där
          staten bättre än i dag tar sitt skadeståndsansvar i situationer
          av ovan beskrivet slag?
        </p>
        <p xml:id="i-9kGitPBSAJksNbz9d16Rey">
          Är näringsministern beredd att medverka till att förlikningsförhandlingar
          snabbt inleds mellan Medanalys och staten?
        </p>
      </div>
    </body>
  </text>
</TEI>
