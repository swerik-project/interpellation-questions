<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0080">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0080</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-V19ff9MeDZhTGpv5xEprbu">statsrådet Leif Pagrotsky </recipient>
        <topic>upphandlingens betydelse för byggkostnader</topic>
        <docDate when="2000-10-30">den 30 oktober</docDate>
        <status when="unknown" byWhom="statsrådet Ulrica Messing " byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GO1080</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:80 av Ulla-Britt Hagström (kd) till statsrådet
          Leif Pagrotsky om upphandlingens betydelse för byggkostnader
        </IPQ_title>
      </div>
      <div type="IPQuestionBody">
        <p xml:id="i-MrZndda391W9RLTqSXsYVf">
          De höga byggkostnaderna innebär ett allt större hinder för ny-
          och ombyggnation. Kristdemokraterna har därför begärt en konsekvensutredning
          om sänkt byggmoms. En annan åtgärd är att se olika möjligheter
          till upphandling. Vid ett seminarium byggföretaget PEAB anordnat
          i början av oktober kom bl.a. frågan upp om möjligheter att sänka
          byggkostnader genom storuppköp från t.ex. Tyskland eller Holland.
          Exempelvis är kakel och vitvaror mycket billigare att upphandla
          från ett annat land.
        </p>
        <p xml:id="i-XEmayesRhTUwV4BzHWMdFv">
          Byggkostnadsdelegationens betänkande (SOU 2000:44) konstaterar
          att t.ex. Internethandeln kommer att förskjuta marknadsmakten
          från säljarna till köparna på alla marknader och att byggsektorn
          kommer att uppleva ett mycket stort omvandlingstryck under de
          närmaste åren. Detta gäller dels fastighetsägarens/byggherrens
          sätt att upphandla entreprenader dels hur aktörer i värdekedjan
          upphandlar av varandra. Flera informella hinder såsom traditioner,
          brist på information m.m. är en stor nackdel och drabbar ytterst
          kunden. En kombination av upphandling av tjänster, produkter och
          lösningar påverkar kvalitetsbestämningen av materialet positivt.
        </p>
        <p xml:id="i-HMkX9cqffi2UEqZQes4dz1">
          Experimentet Bo Klok i samverkan med Skanska och IKEA har lyckats
          sänka byggkostnaderna. De boendes betalningsvilja har satts i
          fokus. Skanska använde sin egen inköpsorganisation. Materialen
          tillhandahölls entreprenörerna på byggarbetsplatsen. Genom detta
          såg man sig lättare kunna diskutera produktutveckling med tillverkaren.
          Det är viktigt att uppmärksamma konsumenter och entreprenörer
          på de möjligheter som finns. Regeringen föreslår i proposition
          2000/01:26 Bostadsförsörjningsfrågor att Boverket får i uppgift
          att inrätta ett byggkostnadsforum i syfte att "främja konkurrens,
          prispress och ekologiskt nytänkande".
        </p>
        <p xml:id="i-WhMEWms7RQBKpcruST8xhT">
          Jag vill därför ställa följande frågor till statsrådet Leif Pagrotsky:
        </p>
        <p xml:id="i-hU1bQ3XeENKWNpDXUPiBD">
          1. Vilka åtgärder avser statsrådet att vidta för att synliggöra
          och eliminera informella hinder för utländsk konkurrens?
        </p>
        <p xml:id="i-12aC67qTVprPcpmLujLqEq">
          2. Vilka åtgärder avser statsrådet att i övrigt vidta för att
          öka konkurrensen och sänka byggkostnaderna?
        </p>
      </div>
    </body>
  </text>
</TEI>
