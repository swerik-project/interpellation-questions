<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0252">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0252</head>
        <author who="i-KVQoAx5QRB2L7nXn3GfDxJ">Arnesson, Sture (v) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>uppsägningarna vid Banverket</topic>
        <docDate when="2001-02-13">den 13 februari</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10252</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:252 av Sture Arnesson (v) till näringsminister
          Björn Rosengren om uppsägningarna vid Banverket
        </IPQ_title>
      </div>
      <div type="IPQuestionBody">
        <p xml:id="i-7y3Cw2HB1GwgksaYgALt4R">
          Banverkets styrelse har beslutat att ställa sig bakom en personalminskning
          med 600 personer beroende på att så många anställda beräknas bli
          överflödiga när drift och underhåll ska konkurrensutsättas fr.o.m.
          den 1 juli 2001.
        </p>
        <p xml:id="i-DfvV9FuckCDYvXj1Qp3zY4">
          Att ny- och ombyggnad samt vissa tekniska konsulttjänster ska
          upphandlas känner jag till, men drift och underhåll är för mig
          något annat än ny- och ombyggnad. En så stor förändring bör enligt
          min mening vara förankrad i regeringen och riksdagen, med tanke
          på statens ägaransvar. Enligt uppgift lär också Banverkets verksamhet
          helt upphöra på vissa orter.
        </p>
        <p xml:id="i-Sa7YubYDfPmNrSRWNKFt7J">
          Jag har förstått att Norrland ska undantas från uppsägningarna
          men besvärliga vinterförhållanden samt extrema vädersituationer
          tycks vi få vänja oss vid i hela landet. Att Banverket i situationer
          som översvämningarna i Norrland och Värmland kommer att sakna
          kompetent personal att upprätthålla trafiken med, måste innebära
          en stor ekonomisk förlust för samhället. Vi har sett hur sårbart
          elnätet blev när marknaden avreglerades och bolagens marginaler
          krympte.
        </p>
        <p xml:id="i-HNbGUiSmJ9ysNb5peRxqjj">
          Att säga upp 600 personer inom Banverket Produktion innebär vidare
          att mycken kompetens går förlorad. Om exempelvis en upphandlad
          entreprenör inte klarar av sina åtaganden samtidigt som Banverket
          gjort sig av med kompetent personal, måste även detta rimligtvis
          innebära stora nackdelar även ekonomiskt.
        </p>
        <p xml:id="i-GZBjSVNsZH86G6SrFZ8rBZ">
          Beslutet torde också innebära att anläggningsbranschen som i
          dag kännetecknas av svag återväxt får svårt att rekrytera ungdomar.
          Vem vill satsa på ett yrke utan helårsanställning, kompetensutveckling
          och goda personalavtal?
        </p>
        <p xml:id="i-TZq9QGAabmXUQu1J6e7G1r">
          Effekterna av pressade anbud och tider gör att säkerhet, arbetsmiljö
          och miljö i övrigt åsidosätts. Enligt SEKO finns många exempel
          redan i dag, inte minst inom Banverket. I slutändan försämras
          järnvägens kvalitet och rykte och därmed minskas andelen av transportarbetet
          som går på järnväg.
        </p>
        <p xml:id="i-DSbGBUDFKLBQ4KZLEub42y">
          Detta går stick i stäv med de trafikpolitiska målen, i slutändan
          riskerar vi att få ett järnvägsunderhåll med mycket stora brister
          som i England, där man nu på fullt allvar diskuterar att återföra
          allt ansvar för spåren till en statlig myndighet.
        </p>
        <p xml:id="i-49zAfhf9Le6Hn1ENmsaHJX">
          Dagens beställarkompetens räcker inte till och därmed minskar
          trovärdigheten hos syftet. Förvaltning och sektorsansvar bör utvecklas
          före konkurrensutsättning.
        </p>
        <p xml:id="i-W5GNQnDAGjoBWZJsteuv5v">
          Jag vill fråga statsrådet:
        </p>
        <p xml:id="i-2mqbeSawrT2wv9gL1H1W3Y">
          1. Har ministern haft någon befattning med frågan om personalminskning
          hos Banverket?
        </p>
        <p xml:id="i-QXh62g6KkyzKbah27o1DtQ">
          2. Avser ministern verka för att frågan om konkurrensutsättning
          av drift och underhåll hos Banverket underställs riksdagen?
        </p>
      </div>
    </body>
  </text>
</TEI>
