<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0386">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0386</head>
        <author who="i-R3w2cm3MQ27goG533zxfaJ">Hjertén, Lars (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>föreningsfriheten</topic>
        <docDate when="2001-04-18">den 18 april</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GO10386</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:386 av Lars Hjertén (m) till näringsminister
          Björn Rosengren om föreningsfriheten
        </IPQ_title>
      </div>
      <div type="IPQuestionBody">
        <p xml:id="i-BcnXkosjdjURML7HAwXBpB">
          I Sverige är föreningsrätten grundlagsfäst. Staten ska skydda
          medborgarnas möjlighet att utöva denna rätt. I demokratiska stater
          anses föreningsrätten vara en grundläggande rättighet. Där denna
          rättighet kränks anser vi att detta är en kränkning av själva
          grunden för demokratin.
        </p>
        <p xml:id="i-3y6fiSLC1QYCrNmJftJ66q">
          Ur det demokratiska perspektivet anser vi det självklart att
          medborgaren har rätt att tillhöra en förening och likaså rätt
          att avstå från att ansluta sig till en förening.
        </p>
        <p xml:id="i-McikuBeRKKXitjdoo5CJNM">
          I dag måste vi göra ett aktivt val om vi önskar tillhöra svenska
          kyrkan eller för den delen något annat samfund. Samma förhållande
          gäller i grunden all annan föreningsverksamhet i Sverige. Det
          är den enskilde medborgarens sak att välja politisk tillhörighet
          och om man vill tillhöra ett trossamfund och ingen diskriminering
          accepteras på grund av det val som träffats.
        </p>
        <p xml:id="i-2uSbS7gTuPMFTuc2C3GJpG">
          Det är en självklarhet att staten ska skydda dessa medborgarens
          rättigheter, att ingen ska tvingas att tillhöra eller inte tillhöra
          en förening. Att kollektivt ansluta människor till fackliga eller
          politiska organisationer eller trossamfund anses strida mot grundläggande
          principer.
        </p>
        <p xml:id="i-PpduL2cjitAQd4vpRiUqmL">
          Människor ansluter sig till föreningar av facklig, politisk eller
          religiös natur för att främja egna eller gemensamma intressen
          eller för att uppnå en gemenskap. Att ge människorna möjligheter
          härtill är demokratins livsluft och grundvalen för föreningsfriheten.
        </p>
        <p xml:id="i-QwpFaq5Mzapqg4GqUhK7JW">
          Det stora undantaget är arbetsmarknaden där fackliga organisationer
          @ både för arbetsgivare och arbetstagare @ tillåts dela upp marknaden
          utan tillräckliga hänsyn till individens rättigheter. En sådan
          konkurrensbegränsning mellan fackliga organisationer accepteras
          inte på något annat samhällsområde.
        </p>
        <p xml:id="i-L97zC2y95nJNHJLcMjtRFF">
          På arbetsmarknaden stängs ofta både organisationer och människor
          ute från inflytande i frågor som rör medlemmens eller den enskildes
          intressen på arbetsmarknaden. Det är inte ovanligt att människor
          som vill byta organisation utsätts för påtryckningar, ärendet
          förhalas eller det kan gå så långt att organisationer genom kollektiva
          beslut överlämnar människor till en annan organisation utan att
          de enskilda individerna tillfrågas.
        </p>
        <p xml:id="i-LDKG3KdAiQSb2bQkoAJVST">
          Härigenom förhindras människor att få sina intressen företrädda
          på det sätt som de önskar. Konsekvensen är att människor som utnyttjar
          möjligheten till ett fritt val som inte står i överensstämmelse
          med vad de fackliga organisationerna bestämt inte heller till
          fullo kan komma i åtnjutande av föreningsfrihetens frukter.
        </p>
        <p xml:id="i-4AbTuRtV1aZXetVXbUzy4t">
          Dessa förhållanden är i princip lika på det privata, de kommunala
          områdena och det statliga området. Alla inblandade parter har
          ett gemensamt ansvar. På statens område där staten företräds av
          Statens arbetsgivarverk (SAV) råder mycket strikta regler där
          den enskilde arbetstagaren har små eller inga möjligheter att
          företräda sig själv eller av organisation utanför de accepterade
          kartellerna.
        </p>
        <p xml:id="i-3m1w3bMcKk7LKtadyScGSZ">
          Kollektivavtal är bra och ett rationellt sätt att få arbetsmarknaden
          att fungera när det gäller relationer mellan arbetsgivare och
          arbetstagare. Vad som däremot inte är rimligt är att kollektivavtal
          ofta sluts med utgångspunkt från befattningar och ej med utgångspunkt
          från de människor som är medlemmar i organisationen. Detta innebär
          att också de som har valt att tillhöra en annan organisation eller
          ingen organisation omfattas av de avtal som sluts. Att man sedan
          inte kan påverka den organisation man valt att inte vara med i
          är självklart en negativ konsekvens.
        </p>
        <p xml:id="i-SUbSdxwsnVYUUxWxPB1a46">
          Att en organisation sluter avtal för människor som valt att inte
          vara med i organisationen i fråga är närmast att beteckna som
          rättsvidrigt. Att arbetsgivare förvägrar människor rätten att
          företrädas på sätt som de vill men tar sig friheten att med organisation
          som personen ej valt att tillhöra avhandla frågor av vital betydelse
          för personens fortsatta ställning på arbetsmarknaden är likaså
          närmast rättsvidrigt.
        </p>
        <p xml:id="i-8SHAB9rTaPyU1eTQEkYqeK">
          Sverige är på väg ut ur den industriella epoken och på väg in
          i tjänste- och kunskapssamhället. Nya former för bl.a. mänskliga
          relationer uppstår där gamla föreställningar omprövas. Den politiska
          demokratin har starkt verkat för ökad valfrihet med goda exempel
          som att människor inte längre automatiskt ansluts till svenska
          kyrkan och valfriheten har stärkts när man numera själv kan påverka
          placeringen av den egna premiepensionen. Är det då inte rimligt
          att man ser över formerna på arbetsmarknaden?
        </p>
        <p xml:id="i-N2xYgRyMMi7sQSUZ4jAs5Q">
          Den enskildes önskan att välja står inte i motsats till starka
          organisationer. Snarast är individens fria val ett måste för organisationer
          som önskar att utvecklas och förbli starka i ett framtida samhälle.
          Mot denna bakgrund borde det vara möjligt att förena individens
          självklara rätt till ett verkligt fritt val med arbetsmarknadens
          organisationers vilja att på ett bra sätt företräda de medlemmar
          som valt medlemskap i organisationen.
        </p>
        <p xml:id="i-7v9vBDrWG7rL9WP9KMb3XZ">
          Kollektivavtal bör gälla för dem som är medlemmar i den organisation
          som sluter kollektivavtal. Arbetsgivaren ska inte kunna utestänga
          någon att på egen hand eller genom den organisation på arbetsmarknaden
          som den enskilde valt få sina intressen företrädda.
        </p>
        <p xml:id="i-3bVGCeFYLhFJ7G9JTZwLhN">
          Ovanstående är en kortfattad beskrivning av de förhållanden som
          råder på arbetsmarknaden och den ger naturligtvis utrymme för
          ett antal frågor.
        </p>
        <p xml:id="i-5Y1EWWHiW37567G7qoMMoe">
          Vilka åtgärder ämnar statsrådet vidta för att individens valfrihet
          inte inskränks genom att arbetsgivar- och arbetstagarorganisationer
          sig emellan delar upp arbetsmarknaden och genom överenskommelser
          i praktiken bestämmer i vilka organisationer människor ska ha
          sitt medlemskap för att inte bli negativt särbehandlade?
        </p>
        <p xml:id="i-X29NLFiHyf45qMx3a8TJha">
          Avser statsrådet lägga förslag till riksdagen där arbetstagar-
          och arbetsgivarorganisationer inte tillåts sluta avtal på befattning
          så att människor som valt medlemskap i annan organisation eller
          önskar företräda sig själva omfattas av ett avtal som för individen
          främmande organisationer slutit?
        </p>
        <p xml:id="i-6d7FACbeGE1v9fZNWceKU4">
          Ämnar statsrådet lägga förslag till riksdagen där den negativa
          föreningsrätten gäller även inom arbetsmarknaden?
        </p>
      </div>
    </body>
  </text>
</TEI>
