<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0029">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0029</head>
        <author who="i-QMDwkhc4AcuaCPrQxkeYYk">Ekholm, Berndt (s) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>globalt rättvis jordbrukspolitik</topic>
        <docDate when="2000-10-10">den 10 oktober</docDate>
        <status when="unknown" byWhom="jordbruksminister Margareta Winberg " byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GO1029</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:29 av Berndt Ekholm (s) till jordbruksminister
          Margareta Winberg om globalt rättvis jordbrukspolitik
        </IPQ_title>
      </div>
      <div type="IPQuestionBody">
        <p xml:id="i-HN68dbsbSF7MxjzTSckKMM">
          Vi lever i en värld som lämnar mycket i övrigt att önska när
          det gäller rättvisa mellan folken. Trots årtionden av ansträngningar
          är fortfarande den starke en vinnare och den svage en förlorare.
          Den pågående globaliseringen har inte ändrat på detta förhållande.
        </p>
        <p xml:id="i-6gJ7ETrBQdouxNosK9gZfF">
          Fattigdomen är fortfarande ett gissel för en ofantlig mängd människor.
          Långt över en miljard räknas till jordens fattiga. Antalet undernärda
          personer är nästan lika stort, 830 miljoner 1992. OECD-länderna
          har enats om att fattigdomen ska halveras till 2015. Livsmedelstoppmötet
          "World Food Summit" beslöt 1996 att också antalet undernärda skulle
          halveras till 2015. Tyvärr ser i dagsläget ingendera av målen
          ut att uppfyllas utan ytterligare ansträngningar från världens
          regeringars sida.
        </p>
        <p xml:id="i-4XNceQi7jhy8VEqnrTXBYY">
          Biståndsinsatserna har varit omfattande alltsedan 1970-talet.
          Mer bistånd behövs @ inte minst skuldavskrivningar @ men det räcker
          inte. De fattiga länderna måste få demokratiska regimer med ett
          uttalat intresse av att tjäna sina folk. Men inte heller det kommer
          att leda till att fattigdomsmålen uppfylls.
        </p>
        <p xml:id="i-CnLEmYGN9FvqxX4HMeGYyL">
          Det krävs att utvecklingsländerna ges en reell chans att delta
          i världsekonomin. För det krävs institutionella resurser och förhandlingskapacitet.
          Att få delta i världshandeln är avgörande för deras utveckling.
          Men många länder kan i dag i praktiken inte delta i världsmarknaden.
          Ofta motarbetas deras deltagande av en bristande samstämmighet
          i industriländernas samlade politik. Vad man ger med den ena handen
          tas tillbaka med den andra. Det här gäller inte minst EU, där
          Sverige har ett stort ansvar att ta.
        </p>
        <p xml:id="i-Mtn99RX8Ux5NMMEpN43LjL">
          Ett av de områden, som är ett tydligt exempel på detta är jordbrukspolitiken
          och då inte minst EU:s. Här har utvecklingsländerna oftast en
          stor potential som de missbrukar, som de förhindras av industriländerna
          att utveckla genom olika skyddsåtgärder och där bristen på samstämmighet
          med andra politikområden inom EU är som tydligast. Det råder inte
          ens samstämmighet mellan ord och handling inom politikområdet
          i sig. Inom WTO har ställning tagits för en rättvis handel på
          jordbruksområdet inkluderande minskande stöd och skydd. Industriländernas
          handlande talar ett annat språk. EU kräver att de fattiga ländernas
          handel och jordbruk avregleras, men ställer inte motsvarande krav
          på sig själv. Sådant brukar i dagligt tal kallas för dubbelmoral
          eller hyckleri.
        </p>
        <p xml:id="i-Y6ofvHyGBGE9E8NCmgk5R2">
          Livsmedelsekonomiska institutet pekar i en rapport om EU:s jordbrukspolitik
          på den skada som denna politik åsamkar länder i tredje världen,
          bl.a. som följd av lägre världsmarknadspriser. Man drar slutsatsen
          att den s.k. CAP-politiken måste förändras.
        </p>
        <p xml:id="i-cNtje3E64vAeYA73PAfwp">
          Jag vill mot denna bakgrund fråga jordbruksministern vad regeringen
          är beredd att göra för att
        </p>
        <p xml:id="i-Rk5h5LYLYieiN4ynbunaf6">
          1. leva upp till åtagandena från livsmedelstoppmötet
        </p>
        <p xml:id="i-HJgZcXtiXePdiNHK5nfK3s">
          2. inom WTO:s ram förverkliga en rättvis jordbrukspolitik inkluderande
          utvecklingsländernas behov
        </p>
        <p xml:id="i-52Gt2kNrmHvyKZn8pGvoXr">
          3. förändra EU:s CAP-politik så att den blir mer rättvis gentemot
          tredje världens länder.
        </p>
      </div>
    </body>
  </text>
</TEI>
