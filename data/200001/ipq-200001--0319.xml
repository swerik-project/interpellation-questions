<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0319">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0319</head>
        <author who="i-PsSysCdjrkuVBAo163T4KM">Gylling, Johnny (kd) </author>
        <recipient who="i-sS6VZTVNkCN6AHvZNaaYb">statsrådet Britta Lejon </recipient>
        <topic>filterprogram för Internet</topic>
        <docDate when="2001-03-13">den 13 mars</docDate>
        <status when="unknown" byWhom="statsrådet Britta Lejon " byWhomId="i-sS6VZTVNkCN6AHvZNaaYb" status="answered">besvarad</status>
        <external_id source="rdwebb">GO10319</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:319 av Johnny Gylling (kd) till statsrådet
          Britta Lejon om filterprogram för Internet
        </IPQ_title>
      </div>
      <div type="IPQuestionBody">
        <p xml:id="i-PdyUsuUTeR9V8ymPD3nBLB">
          Internet ger oss människor många fördelar. Vi når information
          från hela världen, demokratin kan förbättras med hjälp av Internet
          och tekniken kan användas för att föra människor närmare varandra.
          Detta är något positivt som vi ska använda för att göra samhället
          lättare att leva i.
        </p>
        <p xml:id="i-9vWYPyYiKWAMBxFMFvF61j">
          Samtidigt är det ett stort problem att Internet används för att
          sprida sådant som barnpornografi och nazipropaganda. Det blir
          allt svårare för föräldrar att skydda sina barn ifrån det enorma
          utbudet av pornografi på Internet.
        </p>
        <p xml:id="i-2o8TkE3nJF39AP4jfVxrUo">
          I regeringens proposition 1999/2000:86 står det att "Av avgörande
          betydelse för den framtida tilliten till internet är att föräldrar,
          all personal inom förskola, skola och fritidsverksamhet och andra
          vuxna har möjlighet att skydda barn från olagligt och skadligt
          innehåll som t.ex. kan ta sig uttryck i våldsspel, pornografi
          och rasistisk propaganda."
        </p>
        <p xml:id="i-VrnjYN8zjcdcj6tyxKyhwZ">
          Sverige deltar i ett internationellt samarbete för att främja
          en säkrare användning av Internet. Under fyra år har 25 miljoner
          euro avsatts för branschprojekt som syftar till bättre övervakning
          av innehållet på Internet, bl.a. genom telejourer, och utvecklandet
          och spridandet av filtreringsverktyg som ger föräldrar och all
          personal inom friskola, skola och fritidsverksamhet möjlighet
          att välja bort innehåll som anses olämpligt för barn.
        </p>
        <p xml:id="i-C39wU8zAEY1EJbcx29SMyE">
          Inget har däremot gjorts från Sveriges regerings sida för att
          motverka destruktiv information på Internet.
        </p>
        <p xml:id="i-VadMHPngv986wVxwS2HvDV">
          I USA har republikanerna lagt ett lagförslag som går ut på att
          amerikanska medborgare inte ska kunna surfa till vissa webbplatser
          från skolor och bibliotek. Förslaget innebär att de skolor eller
          bibliotek som inför filterprogram får statliga bidrag för att
          köpa Internetabonnemang.
        </p>
        <p xml:id="i-En2ZiLmr8hfk2juf8qnKgo">
          Det är rimligt att förhindra att medborgarna kan komma åt våldsspel,
          pornografi och rasistisk propaganda via datorer på skolor och
          bibliotek som bekostas med skattemedel.
        </p>
        <p xml:id="i-VArVFRJDAN1ZbDEaXKCKWo">
          Vilka åtgärder avser ministern vidta för att hindra att människor
          surfar till webbplatser som innehåller material såsom våldsspel,
          pornografi och rasistisk propaganda, från datorer som bekostas
          med skattemedel?
        </p>
      </div>
    </body>
  </text>
</TEI>
