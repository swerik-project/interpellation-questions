<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0184">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0184</head>
        <author who="i-DnTstrvT1jenyw6pdMxfZi">Odenberg, Mikael (m) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>byggandet i storstäderna</topic>
        <docDate when="2000-12-12">den 12 december</docDate>
        <status when="unknown" byWhom="statsrådet Lars-Erik Lövdén " byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GO10184</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:184 av Mikael Odenberg (m) till statsrådet
          Mona Sahlin om byggandet i storstäderna
        </IPQ_title>
      </div>
      <div type="IPQuestionBody">
        <p xml:id="i-2HB7o1YNVA2vg5fTsNKD3w">
          Växande storstäder är en förutsättning för fortsatt utveckling.
          I storstäder kan specialisering inom smala utvecklingsområden
          utvecklas. Experimentlusta och kunskapskapital kan därmed bättre
          tas till vara. Entreprenörskap kan övergå i ett växande företagande
          genom stor tillgång på kvalificerad arbetskraft. På så vis skapas
          en positiv utvecklingsatmosfär.
        </p>
        <p xml:id="i-QEV1EYGoewtdwduwXSLSkx">
          En grundläggande förutsättning för en expanderande storstadsregion
          är att människor som vill flytta till staden kan hitta någonstans
          att bo. Därför behövs det en väl fungerande bostadsmarknad.
        </p>
        <p xml:id="i-N2PA14rF9DrSE9qsXF8mpG">
          Trots det gör regeringen ingenting för att underlätta bostadsbyggandet,
          utan sysslar i stället med lagstiftning om kommunala bostadsförsörjningsplaner
          och bostadsförmedlingar. Det övervägs t.o.m. att införa krav på
          två tredjedels majoritet i kommunfullmäktige för att få bedriva
          annat än den socialdemokratiska bostadspolitik som nu har fört
          oss till vägs ände.
        </p>
        <p xml:id="i-JyGdj5jTSYypcczBSxArVK">
          En låg nyproduktion av bostäder under flera år bidrar till att
          försvåra för människor som vill flytta till storstadsregionerna.
          I Stockholm får man gå tillbaka till industrialismens genombrott
          på 1800-talet för att finna ett lägre bostadsbyggande än det som
          gällde 1994@1998, när socialdemokraterna regerade både i riket
          och i Stockholms stadshus.
        </p>
        <p xml:id="i-4xYXjBWtfqSknKGeWE9jWf">
          Nu börjar bostadsbyggandet åter att komma i gång. Merparten av
          det sker i storstadsområdena och då framför allt i den moderatledda
          Stockholmsregionen. Där har en rad lokala initiativ tagits för
          att öka nybyggnationen. Planberedskapen är god och totalt finns
          i Stockholmsregionen planer för byggande av mer än 60 000 nya
          bostäder.
        </p>
        <p xml:id="i-PzMoB26soUKdVEvm1vSu2Y">
          Samtidigt kvarstår ökande problem för storstadsregionernas företag
          att rekrytera personal. Bristerna inom bostadssektorn och annan
          infrastruktur tenderar att bli ett hinder för fortsatt tillväxt
          och ekonomisk utveckling. Det är därför angeläget att regering
          och riksdag åtgärdar de många hinder som alltjämt finns för ett
          ökat byggande.
        </p>
        <p xml:id="i-DsPXXvdKtiRUNxNseCWNRc">
          Ett stort problem utgörs av det skatteutjämningssystem som straffar
          framgångsrika tillväxtkommuner genom att konfiskera den skattekraftstillväxt
          som följer av inflyttningen.
        </p>
        <p xml:id="i-8kB9iRqT2ado61hqfj7qEE">
          Ett annat problem är de i varje jämförelse extrema skatter som
          belastar byggande och boende i Sverige. I stort sett två tredjedelar
          av hyran i en nybyggd bostadslägenhet går i dag att hänföra till
          olika skatter. I storstadsregionerna skärps nu skatteproblemen
          ytterligare genom ett ökat uttag av fastighetsskatt. I andra regioner
          sänks i stället fastighetsskatten något.
        </p>
        <p xml:id="i-WH1te2cy2ugAsG4Dh6mD6T">
          Ett tredje problem som bidrar till att försvåra nyproduktionen
          är den form av hyresreglering som gäller i dag. Här är det framför
          allt möjligheterna att sätta politiskt bestämda hyror som skapar
          osäkerhet om de ekonomiska förutsättningarna för att investera
          i nya hyreshus. De kommunala bostadsföretagens hyresledande ställning
          har därmed kommit att bli ett hinder mot nyproduktion av hyreshus
          i tillväxtregionerna. Samtidigt tilltar svarthandeln med hyreslägenheter.
        </p>
        <p xml:id="i-9Tbc8dvJHrv7tdktDdXhnJ">
          Ett fjärde problem är de omfattande möjligheterna att överklaga
          olika steg i exploateringsprocessen. I dag kan plan- och bygglovsbeslut
          överklagas i flera instanser och utan någon som helst kostnad
          för den som agerar för att förhindra bostadsbyggande. Möjligheter
          att överklaga beslut måste givetvis finnas men det krävs en rimligare
          balans mellan t.ex. kringboendes intressen och allmänintresset
          av att få till stånd nya bostäder. Detta kan t.ex. ske genom färre
          instanser eller genom att den som förlorar i inledande instans
          påförs en viss avgift vid överklagande.
        </p>
        <p xml:id="i-PjrGn7xCtnAQibsHXif4r4">
          Med hänvisning till det anförda frågar jag storstadsministern:
        </p>
        <p xml:id="i-GNFTmKjBqmxbexefR7rdX7">
          1. På vilka sätt avser storstadsministern att underlätta för
          Stockholmsregionens kommunpolitiker att förverkliga sina ambitiösa
          bostadsbyggnadsplaner?
        </p>
        <p xml:id="i-QTs8pnm9TFu6qzVtavBUWU">
          2. Vilka reformer av hyressättningssystemet vill storstadsministern
          genomföra i syfte att få till stånd en nyproduktion också av hyreslägenheter?
        </p>
      </div>
    </body>
  </text>
</TEI>
