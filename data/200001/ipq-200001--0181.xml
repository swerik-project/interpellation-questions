<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0181">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0181</head>
        <author who="i-A16XHDHnpsSEskwvgsUhaw">Falkmer, Karin (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>myndigheternas kontakter med småföretagare</topic>
        <docDate when="2000-12-12">den 12 december</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10181</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:181 av Karin Falkmer (m) till näringsminister
          Björn Rosengren om myndigheternas kontakter med småföretagare
        </IPQ_title>
      </div>
      <div type="IPQuestionBody">
        <p xml:id="i-Md3h3KDAYdN9yjaLgdqwdH">
          Det har vid ett flertal tillfällen vittnats om hur småföretag
          mötts av företagarfientliga attityder och blivit orättvist behandlade
          genom lagstiftningens effekter och av myndigheter. Mona Sahlin
          har i ett interpellationssvar, den 8 februari 2000, hänvisat till
          en undersökning av hur landets småföretagare upplever vissa centrala
          myndigheters service. Med anledning av tusentals små företags
          svar på hur de såg på sin roll som kund hos myndigheterna konstaterade
          Mona Sahlin att attityderna fortsatt behöver förändras.
        </p>
        <p xml:id="i-GzDkQ1XJ12aYDGhdEhYJ7u">
          Verkligheten visar nu att, trots fagra ord och löften från regeringsföreträdare,
          många småföretag vid sina kontakter med myndigheter hamnar i underläge
          och möts av fortsatt oförstående attityder.
        </p>
        <p xml:id="i-PA55UnX4JftNafVWCHYBMe">
          En företagare i Hallstahammar postade årets företagsdeklaration
          till Skattemyndigheten i Västerås den 14 juni. Deklarationen skulle
          vara framme den 15. Men den dök inte upp på skattekontoret förrän
          den 19. Nu tvingas företagaren betala 1 000 kr i förseningsavgift.
        </p>
        <p xml:id="i-VL9A7z9NsZsCLWhzExVuQQ">
          Försök från företagarens sida att resonera om det som hänt med
          skattemyndigheten och Posten har inte gett något resultat. Posten
          vill inte kännas vid att något fel från deras sida kan ha förorsakat
          förseningen. Skattemyndigheten har, trots det faktum att företagaren
          postat försändelsen i rätt tid, helt nyligen givit beskedet att
          straffavgiften ska betalas.
        </p>
        <p xml:id="i-UNStBM69EZwNdqM9fV6Zsq">
          Nu känner sig företagaren tvingad att överklaga ärendet, en procedur
          som kommer att medföra onödiga kostnader för båda parter. Det
          är inte rimligt att företagare som försöker göra rätt för sig,
          straffas för något som de inte gjort sig skyldiga till.
        </p>
        <p xml:id="i-XbVwFkdBxD6pqAWGKEC7xa">
          Vad ämnar statsrådet vidta för åtgärder för att värna rättssäkerheten
          och underlätta verksamheten för småföretagare som efter bästa
          förmåga försöker att uppfylla sina skyldigheter?
        </p>
      </div>
    </body>
  </text>
</TEI>
