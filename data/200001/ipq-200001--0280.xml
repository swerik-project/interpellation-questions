<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0280">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0280</head>
        <author who="i-LxsP75BKS1JijkM9qnLfyY">Anderberg, Christel (m) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>sekretessen i brottmål</topic>
        <docDate when="2001-02-22">den 22 februari</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GO10280</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:280 av Christel Anderberg (m) till justitieminister
          Thomas Bodström om sekretessen i brottmål
        </IPQ_title>
      </div>
      <div type="IPQuestionBody">
        <p xml:id="i-3BuaZguNqKQJNkY4HhHzg2">
          Före 1980 skulle den misstänkte och målsäganden betraktas som
          parter i förundersökningar i brottmål. Med den nya sekretesslagen
          följde ett nytt synsätt. Vi hade inte längre några parter, i vart
          fall inte under pågående förundersökning. Den rätt till insyn
          som fanns reglerades bara i rättegångsbalken (RB). Detta förhållande
          uppmärksammades inte förrän JO (JO1995/96 s. 51) och därefter
          Buggningsutredningen (SOU 1998:46) slog fast att det inte kan
          finnas några parter i en förundersökning.
        </p>
        <p xml:id="i-GzKMVFsnwpXb2HVHs546Hc">
          För den misstänkte innebär det att hans rätt till insyn i pågående
          brottmål styrs av RB. Om åtal väcks har han rätt att ta del av
          allt som förevarit under förundersökningen. Det är oklart om detta
          innebär från spaningstiden och framåt eller fr.o.m. att förundersökning
          inleds. Oavsett vilket medför den oinskränkta rätten att den misstänkte
          kommer att få del av t.ex. skyddade adresser, registeruppgifter
          från alla slagningar (t.ex. i vapenregistret), försvarsuppgifter,
          koder, skiffer, vad som har sagts vid telefonavlyssning som inte
          rör målet, namnet på säpo- och säkpoliser, samt namnet på vittnen
          och målsägande och vad dessa har sagt.
        </p>
        <p xml:id="i-UMK1q3LNMPZsKitpgKvn13">
          Om uppgifterna skulle användas som processmaterial är det en
          självklarhet att skyddsintresset får vika men det jag nu beskriver
          är rätten att få del av uppgifter som inte har någon betydelse
          för den kommande rättegången. Om utredningen läggs ned i någon
          form anses den misstänkte vara part och har rätt att få del av
          uppgifter i den mån inte 14 kap. 5 § SekrL lägger hinder i vägen,
          dvs. om det av hänsyn till allmänt eller enskilt intresse är av
          synnerlig vikt att sekretessbelagd uppgift i materialet inte röjs.
          I nedlagda mål kan med andra alla de nu uppräknade uppgifterna
          hållas hemliga för den misstänkte, eftersom det självklart är
          av synnerlig vikt att de inte röjs för honom.
        </p>
        <p xml:id="i-RGMHobmdxogZ2HsJtiYsPY">
          Man behöver inte ha mycket fantasi för att se vilka skadeverkningar
          "öppenheten" i RB kan medföra. Det har redan inträffat minst ett
          fall då det nya synsättet har fått mycket allvarliga konsekvenser
          och fler olycksfall kan förutses. Ju fler myndigheter som inte
          vågar hålla kvar vid det gamla synsättet (där slutdelgivningen
          också stoppas av 14 kap. 5 § SekrL) desto större risk för alla
          som har vänt sig till polisen eller bara råkar komma med vid en
          slagning.
        </p>
        <p xml:id="i-7BGAHDNj74xw8DyYk4nCsR">
          Målsäganden å andra sidan står vid ett järngaller under hela
          förundersökningen och även senare. Målsäganden har egentligen
          inte bättre rätt än envar och det är inte mycket. Målsäganden
          kan under förundersökningen och i avskrivna mål egentligen bara
          få veta det han redan visste, dvs. sådant som han själv har bidragit
          med. Att målsäganden dessutom löper risk att få allt om sig torgfört,
          hur skyddsvärt det än må vara, gör inte saken bättre.
        </p>
        <p xml:id="i-HAW9PXGWVF3QAzCvTSmzkS">
          Mot denna bakgrund vill jag fråga vilka åtgärder statsrådet ämnar
          vidta för att eliminera ovan beskrivna svårigheter och risker.
        </p>
      </div>
    </body>
  </text>
</TEI>
