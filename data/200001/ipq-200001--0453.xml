<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0453">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0453</head>
        <author who="i-SKjAmNScZ7eZ3a8Xy1J8hs">Larsson, Maria (kd) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>gymnasiestudier</topic>
        <docDate when="2001-04-27">den 27 april</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GO10453</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:453 av Maria Larsson (kd) till statsrådet
          Ingegerd Wärnersson om gymnasiestudier
        </IPQ_title>
      </div>
      <div type="IPQuestionBody">
        <p xml:id="i-PWE1yuedRiduqLJj3kxy5v">
          I Skolverkets rapport Jämförelsetal för huvudmän konstaterar
          Skolverket att andelen elever som fullföljer sin gymnasieutbildning
          fortsätter att minska. 73 % av alla gymnasielever som började
          på gymnasieskolan för fyra år sedan fick slutbetyg senast 2000.
          1999 var siffran 76 % och 1998 var siffran 78 %.
        </p>
        <p xml:id="i-JqGXgenL2tSbuT5cH8Hr81">
          För att erhålla grundläggande behörighet till universitets- och
          högskolestudier ska en elev i sitt slutbetyg från nationellt eller
          specialutformat program ha betyget Godkänd på kurser som omfattar
          minst 90 % av de gymnasiepoäng som krävs för fullständigt program.
        </p>
        <p xml:id="i-UygsDDBfxncAVPBpovc2wt">
          Andelen elever med grundläggande behörighet till universitet
          och högskola var 80 % år 2000, vilket är en minskning med fyra
          procentenheter jämfört med 1999. I åtta av tio kommuner varierar
          andelen elever med grundläggande högskolebehörighet mellan 65
          och 93 %. I tio kommuner uppnådde alla elever grundläggande behörighet
          till fortsatta studier och i ytterligare 36 kommuner fick minst
          90 % av eleverna denna behörighet. I tio kommuner saknade upp
          till 40 % av eleverna grundläggande behörighet till högre studier.
        </p>
        <p xml:id="i-MzM71xQdDGosZWVVC6J9zd">
          De nationella programmens andel har totalt sett minskat, och
          alltfler elever går på specialutformade och individuella program.
          Andelen elever som går på specialutformade program är 8 %. Ökningen
          har varit stor. För fyra år sedan, läsåret 1996/97, var andelen
          2 %. Införandet av teknikprogrammet har minskat andelen elever
          på specialutformade program i år 1 något, innevarande år, men
          kommer inte till rätta med gymnasieskolans problem.
        </p>
        <p xml:id="i-T1BddQfY2kVCZ7n2QU5K1h">
          I genomsnitt byter 7 % program inom ett år. 7 % av de elever
          med slutbetyg 2000 hade reducerad timplan, medan 20 % av eleverna
          mäktade med utökad studiekurs.
        </p>
        <p xml:id="i-BsDDJpuY5JNR93pWTcojGA">
          Bakom varje avhopp ligger ett misslyckande. Den elev i gymnasieskolan
          som väljer att hoppa av, riskerar att misstolka orsakerna till
          avhoppet. Det handlar inte om att det är fel på eleverna. Dagens
          gymnasieskola skapar många misslyckanden.
        </p>
        <p xml:id="i-YUGGECcmYLy9JxJgZqx3Mb">
          Den gymnasieutredning som nu arbetar har fått direktiv som inte
          med nödvändighet kommer att förändra situationen.
        </p>
        <p xml:id="i-3hGEVMpKkUGL9tQLcd8emh">
          Vad avser ministern göra för att ett färre antal elever ska avbryta
          sina gymnasiestudier?
        </p>
        <p xml:id="i-WjAx8gDfpKYNBGEk1Nt3gu">
          Vilka organisatioriska förändringar avser ministern föreslå i
          gymnasieskolan med anledning av Skolverkets rapport?
        </p>
      </div>
    </body>
  </text>
</TEI>
