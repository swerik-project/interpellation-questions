<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0411">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0411</head>
        <author who="i-D74cdq6EQpWG5dWigfnSSw">Westerberg, Per (m) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>kommunikationssystem för polisen</topic>
        <docDate when="2001-04-26">den 26 april</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GO10411</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:411 av Per Westerberg (m) till justitieminister
          Thomas Bodström om kommunikationssystem för polisen
        </IPQ_title>
      </div>
      <div type="IPQuestionBody">
        <p xml:id="i-Qwun7cDhcF8US9b4xp1TSt">
          Sedan 1994 har rättsstaten steg för steg försvagats. Polisens
          budget är ansträngd, behoven är trängande och myndigheten har
          inte kunnat sköta verksamheten effektivt på grund av bristen på
          såväl personal som resurser.
        </p>
        <p xml:id="i-6iQPJXcmQYTRaFEBbAZYki">
          Ett flertal verksamhetsområden har hamnat på efterkälken. Inte
          minst är polisen i mycket akut behov av ett nytt radiokommunikationsnät.
          I dag har polisen inte ett utan flera olika radiosystem med olika
          radioterminaler för i princip varje system. Dessutom råder brist
          på reservdelar och systemet är analogt, vilket innebär att man
          kan avlyssna polisens kommunikation med en vanlig radio. Rikspolisstyrelsen
          har meddelat att systemen måste bytas ut inom några år och senast
          2004. Förra justitieministern Laila Freivalds konstaterade för
          ett år sedan att "det är angeläget att frågan om ett gemensamt
          radiosystem bereds på ett snabbt och säkert sätt". Laila Freivalds
          lovade då också att försäkra sig om att "polisen har tillräckliga
          förutsättningar för att bedriva sin verksamhet på rätt sätt".
        </p>
        <p xml:id="i-FmicvLSLkYHmZqPjiAwQ1y">
          I ett regeringsbeslut från den 17 augusti 2000 uppdrog man åt
          Statskontoret att genomföra en upphandling avseende ett radiokommunikationssystem
          baserat på TETRA-standard.
        </p>
        <p xml:id="i-Eb3dNSmU4WhUhWZZrX5C5D">
          I en delrapport från Statskontoret till regeringen, den 2 april
          2001, framgår det nu med all önskvärd tydlighet att upphandlingen
          har gått i stå. Statskontoret säger sig inte ha "ett tillräckligt
          bemyndigande för att kunna slutföra en upphandling av ett särskilt
          radionät för samhällsviktiga funktioner".
        </p>
        <p xml:id="i-3CimCxKxWdzTiLEkFxqF29">
          Finansieringen är minst sagt mycket oklar och regeringen har
          trots löften om satsningar på rättsväsendet inte tillfört polisens
          verksamhet medel för fungerande radiokommunikationer.
        </p>
        <p xml:id="i-ETmznhRw4H4AZRvR9upYwv">
          Om Statskontoret inte lyckas föra TETRA-upphandlingen i hamn
          kan polisen tvingas införskaffa ett eget radiosystem till ett
          mycket högre pris och med en stor effektivitetsförlust för samhället.
        </p>
        <p xml:id="i-85wMuaPXUzHmWox1Tbge31">
          Mot bakgrund av detta akuta behov som finns inom polisen vill
          jag fråga justitieministern:
        </p>
        <p xml:id="i-XK3N5CKESn4F96cVYxic3q">
          Avser statsrådet att infria sin företrädares löften och verka
          för en snabb och säker lösning på denna fråga?
        </p>
        <p xml:id="i-MYUeVKyjfiaQ9xcT6jfhCf">
          Vilka åtgärder avser statsrådet vidta för att snarast ge polisen
          tillgång till ett tillförlitligt och säkert radiokommunikationssystem?
        </p>
      </div>
    </body>
  </text>
</TEI>
