<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0066">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0066</head>
        <author who="i-EgqHRHVoW5y9USDYuNoYuA">Larsson, Hillevi (s) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>oljeutsläppen i Östersjön</topic>
        <docDate when="2000-10-23">den 23 oktober</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GO1066</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:66 av Hillevi Larsson (s) till miljöminister
          Kjell Larsson om oljeutsläppen i Östersjön
        </IPQ_title>
      </div>
      <div type="IPQuestionBody">
        <p xml:id="i-WAzYw54HHpMbRXTD1DGS5w">
          Den senaste tidens oljeutsläpp som drabbat svenska kuster väcker
          igen frågan varför detta inträffar gång på gång utan att någon
          tycks kunna förhindra det.
        </p>
        <p xml:id="i-DeDvgcqXoE86ZA6Lfv9cV7">
          Som det är i dag är det nästan riskfritt för fartyg i Östersjön
          att rensa sina oljetankar direkt i havet. När resultatet @ i form
          av olja @ når kusterna kring Östersjön är fartyget sedan länge
          borta. Det går nästan aldrig att bevisa vilket fartyg som brutit
          mot gällande lagar för att slippa bekosta en laglig tankrengöring
          i anslutning till en hamn.
        </p>
        <p xml:id="i-KAC2QMDrx6LhTBFUAGqQjS">
          Konsekvenserna av dessa illegala utsläpp till havs är uppenbara
          i form av förödda stränder, utplånat djurliv och förstört fiske.
          De rederier som satt denna typ av lagbrott i system utövar dessutom
          illegal konkurrens mot de hederliga rederier som väljer att på
          egen bekostnad rensa sina tankar i land. Därmed finns också risken
          att fler rederier börjar tömma tankar till havs för att kunna
          konkurrera. De behöver ju inte vara rädda eftersom risken för
          upptäckt och påföljder är i det närmaste obefintlig!
        </p>
        <p xml:id="i-U2YussV5wLL3hafabcFJfb">
          Vad är det då som krävs för att stoppa utsläppen i Östersjön?
          Eftersom det är nästan omöjligt att kontrollera om fartygen släpper
          ut olja i Östersjön krävs i stället att kontrollen utförs innan
          fartygen hinner göra några utsläpp. I korthet går mitt förslag
          ut på följande:
        </p>
        <p xml:id="i-SmmRH1kT7T4AQhQJYW1NLN">
          För att komma till rätta med risken för korruption i vissa länder
          kring Östersjön bör en internationell myndighet inrättas. Myndigheten
          ska ha till uppgift att kontrollera att reningsanläggningarna
          i dessa länder fungerar samt att de används ändamålsenligt av
          de rederier som fått intyg på att deras fartyg genomgått rensning.
          De länder som av ekonomiska skäl har svårigheter att inrätta fungerande
          reningsanläggningar, exempelvis vissa östeuropeiska länder, bör
          få hjälp till detta som en form av bistånd. Detta bidrag är för
          de övriga länderna runt Östersjön en miljöinvestering.
        </p>
        <p xml:id="i-SdH1aqFCVpMmVsmaP3W6gW">
          Om man inte lyckas få ett sådant avtal till stånd mellan Östersjöländerna
          finns EU som ett utmärkt redskap för detta. EU är den enda internationella
          organisationen i världen som i praktiken kan utfärda bindande
          miljökrav för sina medlemsländer. De länder runt Östersjön som
          inte redan är med i EU har nästan samtliga ansökt om medlemskap
          och är därför av naturliga skäl öppna för förhandlingar från EU:s
          sida. Ryssland kan väl inte ha något att invända? Särskilt om
          förhandlingarna innefattar miljöstöd i form av hjälp till uppbyggnad
          av fungerande reningsanläggningar. Säkert finns även ett intresse
          hos länderna kring Medelhavet att komma till rätta med utsläpp
          från fartyg där.
        </p>
        <p xml:id="i-BFquB34DJNUkmfASEDi9MQ">
          Sverige bör snarast verka för att detta kontrollsystem tillämpas
          i Östersjöns vatten. Fungerar det inte genom frivilliga avtal
          mellan länderna i Östersjön bör vi driva frågan vidare på EU:nivå.
          Frågan passar utmärkt att driva när Sverige är ordförandeland
          i EU och miljöfrågorna ska prioriteras.
        </p>
        <p xml:id="i-USbRc6foX3tFSYDCwkQDjZ">
          Min fråga till miljöministern är om regeringen kommer att verka
          för ett kontrollsystem enligt ovan eller om regeringen har andra
          planer för att bekämpa oljeutsläppen i Östersjön.
        </p>
      </div>
    </body>
  </text>
</TEI>
