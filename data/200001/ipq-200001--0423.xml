<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0423">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0423</head>
        <author who="i-UPW2cbGnTUbMZaKTrot5Bh">Johansson, Morgan (s) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>narkotikafrågan</topic>
        <docDate when="2001-04-26">den 26 april</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO10423</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:423 av Morgan Johansson (s) till socialminister
          Lars Engqvist om narkotikafrågan
        </IPQ_title>
      </div>
      <div type="IPQuestionBody">
        <p xml:id="i-JgaLKevn7ZDYLKS9TJxExB">
          Narkotika har blivit ett växande problem i Sverige under 1990-talet.
          Det märks inte minst i ungdomsgenerationen. Det tycks som om både
          toleransen mot narkotikan och tillgängligheten har ökat. Alltfler
          ungdomar provar narkotika, och alltfler vet hur man kan få tag
          på narkotika.
        </p>
        <p xml:id="i-4S7uacLAZPDTNU9Q2Dw2eX">
          Enligt Centralförbundet för alkohol- och narkotikaupplysnings
          (CAN) undersökning "Skolelevers drogvanor 2000" har andelen niondeklassare
          som använt narkotika ökat gradvis sedan början av 1990-talet och
          i 2000 års undersökning hade 10 % bland pojkarna och 8 % bland
          flickorna provat narkotika.
        </p>
        <p xml:id="i-VVJHJ1LX5J92zArDGReqzv">
          Också tillgängligheten förefaller ha ökat kraftigt. Mycket tyder
          på att inflödet av narkotika över Sveriges gränser är mycket större
          i dag än för några år sedan. Enligt Tullverket var antalet beslag
          år 2000 större än något tidigare års. Under 2000 beslagtog tullen
          t.ex. 128 000 Ecstasytabletter, vilket ska jämföras med 1999 års
          rekordsiffra, ca 70 000 tabletter.
        </p>
        <p xml:id="i-DcWuy5u1uYoTo3YFgRBAfv">
          Trycket är särskilt stort mot Sydsverige, där närheten till kontinenten
          och de omfattande resandeströmmarna innebär att tillgängligheten
          av narkotika är större än i övriga landet. Tullmyndigheten i Malmö
          presenterade i januari sin beslagsstatistik för 2000. Den visar
          bl.a. att:
        </p>
        <p xml:id="i-ANPQM6YBkS42bp5eNHuAWc">
          I Sydsverige märker vi av denna ökade tillgänglighet på ett mycket
          påtagligt sätt. I Lund genomfördes 1999 en drogvaneundersökning
          bland alla elever i årskurs 9 och på gymnasierna i kommunen, totalt
          1 900 personer. Undersökningen visar att narkotikamissbruket bland
          unga i Lund är mer omfattande än hos jämnåriga i resten av Sverige.
          Det är fler som använt narkotika, man använde vid fler tillfällen
          och det är fler som vet hur de ska få tag i droger. Några siffror:
        </p>
        <p xml:id="i-Kf757zRBXt7fVSGvh7XL6K">
          Sedan tidigare undersökningar vet vi att narkotikaanvändningen
          bland ungdomar i Skåne är mer omfattande än riksgenomsnittet.
        </p>
        <p xml:id="i-8bLo5eZQBvVuFzVvGT4dt2">
          Detta problem måste naturligtvis angripas med många åtgärder.
          Informationen om narkotika måste bli bättre, tull och polis måste
          ges möjlighet att bekämpa narkotikabrottsligheten effektivare.
          Missbrukarvården, som under 1990-talet skurits ned kraftigt, måste
          rustas upp.
        </p>
        <p xml:id="i-E6hreuGGHhuEjshSgHmG4A">
          Man kan inte komma ifrån att den ökade tillgängligheten i Sydsverige
          till en del beror på att man inte på den danska sidan lyckats
          komma till rätta med sina narkotikaproblem. Undersökningar visar
          också att problemen i Danmark är störst i Norden. Andelen danska
          15-åringar som provat narkotika var 1995 hela 18 % @ det var tre
          gånger så stor andel som i Sverige vid samma tillfälle. (Brottsförebyggande
          rådets rapport 1999:1.)
        </p>
        <p xml:id="i-GzMgmy4HtBfadQLTFru43c">
          I Skåne och på Själland har det uppstått en gemensam marknad
          för cannabis. Det är mycket vanligt att ungdomar åker över sundet
          för att köpa narkotika, ibland bara för användning i Danmark,
          men ofta för att ta hem till Sverige. Människor åker från hela
          Sydsverige för att göra sådana inköp. Huvudort för denna gemensamma
          marknad är Köpenhamn, och området Christiania är det köpcentrum
          för narkotika där man mycket enkelt kan få tag på vad man vill
          på kort tid.
        </p>
        <p xml:id="i-Y6c8Fi7yMfWrq1eh69cXdp">
          I det nya Europa rivs gränserna och nya möjligheter öppnar sig.
          Det är en utveckling vi ska bejaka. Men den utvecklingen har också
          en mörk sida: Samtidigt som våra möjligheter blir gemensamma så
          blir också våra problem gemensamma.
        </p>
        <p xml:id="i-E2WvZtMvenYt52AnawKqWR">
          Med Öresundsbron har det blivit lättare att ta sig över sundet
          än tidigare och det har blivit ännu svårare att kontrollera. Sätter
          man sig på tåget i en skånsk stad kan man på mindre än en timme
          vara i Christiania.
        </p>
        <p xml:id="i-ACmx3ADvdgaRQBV9SUcp4V">
          Det är således mycket viktigt att det snabbt skapas en samsyn
          mellan svenska och danska myndigheter och politiker om hur detta
          problem ska mötas. Samarbetet mellan polis och tull på respektive
          sida om sundet har förstärkts i samband med broöppningen, men
          det räcker inte. Det är också viktigt att vidta andra åtgärder
          för att minska tillgängligheten till narkotika i regionen, det
          gäller inte minst frågan om den öppna gatuförsäljningen i Köpenhamn,
          bl.a. i Christiania. Köpenhamn fungerar nu som ett Nordens Amsterdam,
          på grund av att danska myndigheter ser mellan fingrarna på den
          öppna narkotikahandeln. Det är inte acceptabelt.
        </p>
        <p xml:id="i-SE5iyfM5ShaArruejfTLLj">
          I en interpellation till socialministern för två år sedan pekade
          jag på att det är nödvändigt att vi från svensk sida tar upp en
          diskussion med Danmark om det som faktiskt är vårt gemensamma
          problem: narkotikatrafiken över Öresund. En sådan diskussion borde
          kunna föras inom ramen för det nordiska samarbetet. Socialministern
          svarade då att han omgående tänkte ta upp frågan med den danska
          socialministern.
        </p>
        <p xml:id="i-CyizeF7aYBCaRspeCQU5qj">
          Den 23 mars i år besökte skånska socialdemokratiska riksdagsledamöter
          och regionpolitiker Köpenhamn för att tala med de svenska socialsekreterarna
          och danska socialdemokratiska kommunalpolitiker. Vi fick då också
          klart för oss att problemet i Köpenhamn växer @ förutom Christiania
          finns det nu ett sjuttiotal ställen där man kan köpa narkotika
          mer eller mindre ostört, s.k. haschklubbar. Narkotikahandeln kontrolleras
          i stor utsträckning av de kriminella mc-gängen Hells Angels och
          Bandidos.
        </p>
        <p xml:id="i-7bo3dcL1k1g43q6EZT6keU">
          På vilket sett avser socialministern att fortsätta dialogen med
          danska politiker om den ökande narkotikatrafiken över Öresund,
          narkotikahandeln i Christiania och de framväxande haschklubbarna
          i Köpenhamn?
        </p>
        <p xml:id="i-MeYr6Wy4oQLJuE3V3UjDhS">
          Hur avser socialministern möta problemet med den av allt att
          döma ökande narkotikaanvändningen bland ungdomar?
        </p>
        <p xml:id="i-3iA5P35PRdivESa5zy3nVA">
          Vilka initiativ avser regeringen ta för att förbättra missbrukarvården
          i Sverige?
        </p>
      </div>
    </body>
  </text>
</TEI>
