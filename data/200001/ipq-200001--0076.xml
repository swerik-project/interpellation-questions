<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0076">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0076</head>
        <author who="i-JKZyQwnfkbK1njmH7h7T4h">Karlsson, Ola (m) </author>
        <recipient who="i-L7Ay5GaFaMutWEX7utMv62">statsrådet Ulrica Messing </recipient>
        <topic>kommunal näringsverksamhet</topic>
        <docDate when="2000-10-27">den 27 oktober</docDate>
        <status when="unknown" byWhom="statsrådet Ulrica Messing " byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GO1076</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:76 av Ola Karlsson (m) till statsrådet
          Ulrica Messing om kommunal näringsverksamhet
        </IPQ_title>
      </div>
      <div type="IPQuestionBody">
        <p xml:id="i-S5TSn6mpyws617LnM5dUh3">
          Kommuner och landsting bedriver en omfattande näringsverksamhet.
          Den sker både i traditionell förvaltningsform och i ett stort
          antal kommunala bolag.
        </p>
        <p xml:id="i-B7zqYA5fZNrCGY1aDbMpR6">
          Bo Helgesson i Borlänge vet konkret vad kommunal näringsverksamhet
          innebär. Hans bageri och kafé konkurrerar med kommunens arbetsmarknadsenhet
          som driver flera kaféer. Men kommunens bullar är 25 % billigare.
        </p>
        <p xml:id="i-2q8FXBHz8gk152fmFZfVv5">
          På de bullarna slipper kunden nämligen betala moms.
        </p>
        <p xml:id="i-XB6QomE3Wb7yU55xdGKi3y">
          "Det kan inte vara meningen att kommunerna ska gå in i bransch
          efter bransch och snedvrida konkurrensen med skattepengar. Men
          det är lättare att ta ner månen än att få Borlänge kommun att
          ändra sig" säger han.
        </p>
        <p xml:id="i-ThzFxyHjSZTvcdZefrB7XP">
          Kommunal näringsverksamhet hotar småföretagen. Riktiga jobb och
          småföretag slås ut av skattesubventionerad kommunal verksamhet.
          Det finns en lång rad exempel på näringsverksamhet som bedrivs
          i bolag eller förvaltningsform med kraftiga skattesubventioner.
          Det tvingar de privata småföretagen att konkurrera med verksamheter
          som bedrivs på helt andra ekonomiska villkor. Småföretagarna tvingas
          att med sina egna skattepengar betala den konkurrerande kommunala
          verksamheten.
        </p>
        <p xml:id="i-FLz3eVfc25fMoKTn3zAzUx">
          Kommunal näringsverksamhet innebär ett stort risktagande för
          skattebetalarna. En betydande del av den kommunala närings- och
          bolagsverksamheten finns inom energi- och bostadsområdet. Det
          är områden som tidigare har varit starkt reglerade och det kommunala
          risktagandet har därför varit mycket litet. I dag är riskerna
          betydande, vilket vi sett många exempel på.
        </p>
        <p xml:id="i-StMkRieuYtqrhqkpAWcvBW">
          Kommunala bolag och näringsverksamhet leder till att resurser
          tas från den kommunala kärnverksamheten. När kommuner driver videouthyrning,
          solarieverksamhet, kaféer, resebyrå och åkerier, med hjälp av
          skattepengar, innebär det att pengar tas som annars kunde gått
          till skola, vård och omsorg eller minskat skatten för medborgarna.
        </p>
        <p xml:id="i-JUJERD86rSe89sz79cxJy8">
          Kommunala bolag är ett växande demokratiproblem. Medborgarna
          saknar fullgod insyn och möjlighet att laglighetspröva en femtedel
          av den verksamhet som garanteras av deras egna pengar. Alltför
          ofta söker kommunerna genom bolagsbildningar att kringgå kommunallagens
          restriktioner och ge sig ut på en marknad där de inte hör hemma.
        </p>
        <p xml:id="i-GhiRhrEUUrkgHpKEp5BJb3">
          Det finns en lång rad åtgärder som behöver vidtas för att avveckla
          de problem som kommunal näringsverksamhet medför. Kommunallagens
          regler behöver skärpas. Möjlighet att laglighetspröva beslut i
          kommunala bolag behöver införas. Konkurrenslagen behöver utvidgas
          och skärpas.
        </p>
        <p xml:id="i-StVU8zgFFtSNLDAp5ZzcYU">
          Med anledning av ovanstående vill jag ställa följande fråga:
        </p>
        <p xml:id="i-EZZf3cJKjimpwmt2GZXRdx">
          Vilka åtgärder avser statsrådet vidta för att problemen med kommunal
          näringsverksamhet avskaffas?
        </p>
      </div>
    </body>
  </text>
</TEI>
