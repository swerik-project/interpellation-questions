<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0438">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0438</head>
        <author who="i-XXHxxQRuSjGXVxaVhcXaFk">Sandström, Åke (c) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>folkrörelsernas möjlighet till egenfinansiering</topic>
        <docDate when="2001-04-27">den 27 april</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GO10438</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:438 av Åke Sandström (c) till finansminister
          Bosse Ringholm om folkrörelsernas möjlighet till egenfinansiering
        </IPQ_title>
      </div>
      <div type="IPQuestionBody">
        <p xml:id="i-RG7L84RVsGrPGHGMLh6jTq">
          Ideella organisationer erhåller olika former av ekonomiskt stöd
          från stat och kommun. Idrottsrörelsen är vår största och mest
          livskraftiga folkrörelse med mer än tre miljoner medlemmar. Mer
          än två tredjedelar av alla barn är med i en idrottsförening under
          en viss tid. En betydande samhällsinsats förs av hundratusentals
          ideella ledare som förtjänar samhällets uppskattning och legitimerar
          ett betydande stöd från stat och kommun. Men det bör också vara
          så att folkrörelserna genom politiska beslut får en större möjlighet
          till egenfinansiering.
        </p>
        <p xml:id="i-6yGCXbWqy8TWVv4SGQEK4c">
          Centerpartiet har tidigare kritiserat regeringens valhänta hantering
          av folkrörelse-Sveriges långsiktiga finansiering, bl.a. genom
          de uteblivna intäkterna från Svenska Spels värdeautomater. Det
          är i princip alltid bättre om folkrörelserna själva får bedriva
          en verksamhet i stället för att subventioneras av staten. Att
          stärka folkrörelsernas möjlighet till egenfinansiering så långt
          det är möjligt är en viktig fråga för Centerpartiet. Folkrörelsernas
          andel av spelmarknaden har kraftigt minskat under den senaste
          30-årsperioden. Bingolottos tillkomst har varit positiv för idrotten
          och folkrörelserna, men kan också bli ett problem för desamma
          då denna spelform tycks vara vikande. Skulle intäkterna från Bingolotto
          snabbt minska kommer detta att få svåra konsekvenser för många
          föreningar om inte inkomstbortfallet snabbt kan ersättas, vilket
          är svårt. Därför är det viktigt att på olika sätt föreslå åtgärder
          som underlättar det lokala föreningslivets finansiering.
        </p>
        <p xml:id="i-XoWBeSoLGSt8RBbZ9cYdUD">
          Att föra över värdeautomaterna till folkrörelserna skulle vara
          en sådan möjlighet. Regeringens utredare Bengt K Å Johansson var
          också inne på dessa tankar. I dag saknas dock en sådan möjlighet
          på grund av lotterilagen, vilket också är tveksamt i förhållande
          till EG-rätten. Detta skulle ha en stor betydelse för folkrörelserna,
          men det finns säkert även andra möjligheter att stärka deras möjlighet
          till egenfinansiering.
        </p>
        <p xml:id="i-GyaTfsfcHCCV82FNGPvJt">
          Mot bakgrund av ovanstående vill jag fråga finansministern:
        </p>
        <p xml:id="i-AQAcu8fZhcBtu2bBN6Ft7K">
          1. Vad avser finansministern göra för att underlätta folkrörelsernas
          egenfinansiering?
        </p>
        <p xml:id="i-KhiSZ2YU4pRK59pYFm8nhP">
          2. Vad avser finansministern göra för att underlätta för folkrörelserna
          att ta eget ansvar för värdeautomatverksamheten?
        </p>
      </div>
    </body>
  </text>
</TEI>
