<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0022">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0022</head>
        <author who="i-XXHxxQRuSjGXVxaVhcXaFk">Sandström, Åke (c) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>nya regler för transportbidrag</topic>
        <docDate when="2000-09-28">den 28 september</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO1022</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:22 av Åke Sandström (c) till näringsminister
          Björn Rosengren om nya regler för transportbidrag
        </IPQ_title>
      </div>
      <div type="IPQuestionBody">
        <p xml:id="i-Ss4QiAfcaiYmhTiY2mYZ9j">
          Transportbidraget har stor betydelse när det gäller att minska
          avståndsberoende nackdelar för företag i glesbygd, vilka har långa
          avstånd till marknaden. Under försommaren fick ett antal berörda
          företag beskedet att detta bidrag inte längre ska utgå. Indragningen
          ska också gälla retroaktivt ett halvår tillbaka, vilket måste
          anses som rätt ovanligt.
        </p>
        <p xml:id="i-3NVA4BjdjD1StcCcNZqYWS">
          Regeringens beslut att undanta alla produkter med anknytning
          till jordbruk och livsmedelsindustri slår väldigt hårt mot bl.a
          norra Sverige. Dels gäller det stora merkostnader, som enbart
          för de lantbrukskooperativa förädlingsföretagen uppgår till över
          8 miljoner kronor årligen. Till detta kommer merkostnaderna för
          ett stort antal privata företag.
        </p>
        <p xml:id="i-9uTw9H2Tqrx6Lj3WYuzZF9">
          Den av regeringen beslutade försämringen drabbar i hög grad s.k.
          nischprodukter, specialiteter som är en viktig inriktning för
          de norrländska livsmedelsföretagen och deras möjligheter att komma
          in på en större marknad.
        </p>
        <p xml:id="i-vFvwYiXeK8AQND5EniTip">
          Dessutom måste det betraktas som utomordentligt orättfärdigt
          att dessa försämringar ska tillämpas retroaktivt från den 1 januari
          detta år. Flera företag som ingått långsiktiga affärsförbindelser
          får stora och ej budgeterade merkostnader.
        </p>
        <p xml:id="i-NByFMqb97ph4Tga6ddbdzf">
          Om dessa försämringar beror på EU-regler bör det också belysas
          vilka motförslag som den svenska regeringen fört fram i detta
          ärende.
        </p>
        <p xml:id="i-3UdK7u382h6pvNKJHNmsC6">
          Mina frågor till näringsministern:
        </p>
        <p xml:id="i-2bvXCWwE2XJb9fCz9e7V5s">
          Vilka åtgärder är näringsministern beredd att vidta för att ompröva
          det retroaktiva införandet?
        </p>
        <p xml:id="i-9F3AsLz51A8ziKvcJZEzYG">
          Vilka åtgärder är näringsministern beredd att vidta för att kompensera
          de värst drabbade?
        </p>
      </div>
    </body>
  </text>
</TEI>
