<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0116">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0116</head>
        <author who="i-49NsrGrr1mktuYaMtH4YAk">Artin, Murad (v) </author>
        <recipient who="i-SySN6qMqpcrxHXHJgwvJdT">vice statsminister Lena Hjelm-Wallén </recipient>
        <topic>sanktioner och bombningar i Irak</topic>
        <docDate when="2000-11-14">den 14 november</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GO10116</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:116 av Murad Artin (v) till vice statsminister
          Lena Hjelm-Wallén om sanktioner och bombningar i Irak
        </IPQ_title>
      </div>
      <div type="IPQuestionBody">
        <p xml:id="i-DHJhS25vMoXgHsfDZqoLJg">
          Sanktioner och bombningar av Irak har kostat en och en halv miljon
          människor livet. Av dessa är enligt Unicef en halv miljon barn.
          Minderåriga som lyckas klara livet genom svältåren kommer att
          ha fått men för livet. Syftet med dessa sanktioner och bombningar
          påstås vara att man avser att tvinga Saddam Hussein att avveckla
          sina massförstörelsevapen. Dessa åtgärder har förfelat sitt syfte.
        </p>
        <p xml:id="i-AtwkFmaTdLLeUUgoMgTytw">
          För det första har de inte försvagat Saddam Husseins ställning.
        </p>
        <p xml:id="i-VoP7Bmhtp474KB3TdR3Rhx">
          För det andra har de gått ut över folket och inte regimen.
        </p>
        <p xml:id="i-XhdCSoRpLDFn2aj75mP1MR">
          För det tredje har de lättnader i sanktionerna, som införts för
          att förbättra folkets levnadsvillkor inte haft avsedd verkan.
        </p>
        <p xml:id="i-Bf4BqaC7UrnhXzwzjqAahM">
          För det fjärde har, enligt FN, 95 % av Iraks massförstörelsevapen
          avvecklats, men sanktionerna och bombningarna fortsätter på ett
          sådant sätt att effekterna blir oförändrade för folkets del.
        </p>
        <p xml:id="i-JkswLCDx9xZPupWoeexBNd">
          För det femte har chefer för FN:s livsmedelsprogram avgått för
          att de "inte vill administrera en omoralisk verksamhet".
        </p>
        <p xml:id="i-N52FCy5YpSqBsdG6qz3Zwx">
          För det sjätte har en stor del av de livsmedel och mediciner
          som skulle komma befolkningen till del hamnat på den svarta marknaden
          i Irak, varför de endast hamnar hos ett fåtal som kunnat berika
          sig på folkets bekostnad.
        </p>
        <p xml:id="i-U8bXdRBv1WXtT83YiioEv3">
          För det sjunde har de bombningar som USA och Storbritannien dagligen
          genomför i Irak inget stöd i några FN-resolutioner.
        </p>
        <p xml:id="i-GMoejRNASh6mJfLVct1wrM">
          För det åttonde är sanktionerna och bombningarna av sådan omfattning
          och karaktär att de inte kan motiveras utifrån att man söker skydda
          den kurdiska befolkningen i norra Irak/irakiska Kurdistan. Den
          behöver skyddas från den irakiska regimen. Men det behöver inte
          ske med de urskiljningslösa åtgärder som i dag används.
        </p>
        <p xml:id="i-PkcGwDKUoXkT3k21WPGqPs">
          För det nionde finns det i dag flera länder inblandade i konflikter
          som innehar massförstörelsevapen. När det gäller några av dem
          kan man allvarligt ifrågasätta deras fredsvilja eller deras demokratiska
          halt.
        </p>
        <p xml:id="i-QFxF7zX8UWtyqXEGxvGUPU">
          Sanktionerna och bombningarna är följaktligen utifrån flera utgångspunkter
          både folkrättsvidriga och meningslösa. Om syftet är att få till
          stånd nedrustning av massförstörelsevapen måste man börja i en
          annan ända än genom att organisera hungersnöd och massdöd.
        </p>
        <p xml:id="i-en4wvXFBpsX8RPTNnQhw8">
          Om man ska använda sig av sanktioner så pekar erfarenheten på
          att sådana måste ha ett starkt stöd i den befolkning i det land
          som drabbas av sanktioner, vilket var fallet när det gällde apartheidregimen
          i Sydafrika. I dag föreligger inte ens skuggan av något stöd bland
          den irakiska befolkningen för de sanktioner som riktas mot landet.
          De länder som går i spetsen för sanktionerna, USA och Storbritannien,
          gör ytterligt lite för att understödja en opposition i Irak. Sammantaget
          betyder den politik som förs sålunda inte på något sätt Irak framåt
          mot en demokratisering utan endast mot ekonomiskt och materiellt
          kaos som endast befäster diktaturen @ oavsett om diktatorn heter
          Saddam Hussein eller något annat.
        </p>
        <p xml:id="i-6JDPLCcFvegkhxRCpfPhYJ">
          Jag vill därför fråga vice statsministern:
        </p>
        <p xml:id="i-7q2QpUxifWzNoQfU5kEgiG">
          1. Vad avser regeringen att göra i FN för att få ett slut på
          sanktionerna och bombningarna av Irak?
        </p>
        <p xml:id="i-UtKfaoNTroBVw6YCGE3t4i">
          2. Vad avser regeringen att göra i EU för att förmå denna organisation
          att medverka till att bombningarna och sanktionerna av Irak upphör?
        </p>
        <p xml:id="i-7ghN5QHetEi8PKeES67k7v">
          3. Vilka initiativ avser regeringen att vidta för att finna ett
          alternativ till de trubbiga och missriktade sanktioner som i dag
          riktas mot Irak?
        </p>
      </div>
    </body>
  </text>
</TEI>
