<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0452">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0452</head>
        <author who="i-MAjkY7TMfvfsiuE3eArFUA">Gerdin, Viviann (c) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>översvämningar</topic>
        <docDate when="2001-04-27">den 27 april</docDate>
        <status when="2001-05-14" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GO10452</external_id>
        <debate>
          <turn when="2001-05-14 14:32:16" duration="236">KJELL LARSSON (Miljöminister)</turn>
          <turn when="2001-05-14 14:36:08" duration="377">VIVIANN GERDIN (C)</turn>
          <turn when="2001-05-14 14:42:21" duration="226">ELVER JONSSON (Fp)</turn>
          <turn when="2001-05-14 14:46:04" duration="199">KJELL LARSSON (Miljöminister)</turn>
          <turn when="2001-05-14 14:49:18" duration="254">VIVIANN GERDIN (C)</turn>
          <turn when="2001-05-14 14:53:28" duration="128">ELVER JONSSON (Fp)</turn>
          <turn when="2001-05-14 14:55:32" duration="203">KJELL LARSSON (Miljöminister)</turn>
          <turn when="2001-05-14 14:58:51" duration="106">VIVIANN GERDIN (C)</turn>
          <turn when="2001-05-14 15:00:33" duration="109">KJELL LARSSON (Miljöminister)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:452 av Viviann Gerdin (c) till miljöminister
          Kjell Larsson om översvämningar
        </IPQ_title>
      </div>
      <div type="IPQuestionBody">
        <p xml:id="i-5tdG9vT5nKc48bV2SxTvAx">
          Många jord- och skogsägare har drabbats hårt av de stora översvämningarna
          runtom i Värmland. Det finns på sina håll stora markområden som
          fortfarande står under vatten. Detta är ett stort problem miljömässigt
          men också ekonomiskt för alla de som brukar sina marker.
        </p>
        <p xml:id="i-LiqwRDUUg4bX893ybceDw7">
          Med hänsyn till yttre påverkan, dvs. händelser som inte markägaren
          själv rår över, borde någon form av ersättning utgå för de stora
          förluster som uppstår. Att genom försäkring täcka alla skador
          och förluster i samband med översvämningar är inte möjligt. Endast
          invallningarna kan försäkras.
        </p>
        <p xml:id="i-2j12ebU7LujMj7NRzB96jq">
          Vädrets makter tillsammans med vattenkraftbolagens och myndigheternas
          agerande försätter markägaren i en ohållbar situation när översvämningarna
          blir så enorma som de har varit den sista tiden. Ersättningsreglerna
          bör därför ses över och även omfatta privatpersoner som inte kan
          erhålla ersättning från sina försäkringsbolag.
        </p>
        <p xml:id="i-UzhjxsRgX6nZQBVC1o1FVY">
          Alla reglerade vattendrag styrs av en vattendom som miljödomstolen
          beslutar om. Där sätts gränser för avtappning och vattenmagasinering.
          Vad som i dag inte finns med är kraftbolagens skyldigheter att
          i förebyggande syfte tappa vatten ur magasinen. För att detta
          ska bli möjligt måste en ändring av miljöbalken ske.
        </p>
        <p xml:id="i-8aMvdjRNfsxfnjXudLRNLv">
          Vänerns vattennivå var den 6 april 45,16 meter över havet, den
          högsta nivå under den tid Vänern varit reglerad (sedan 1937).
          Den höga vattennivån oroar, därför att den sammanfaller med en
          kommande vårflod, samtidigt som kKraftbolagen minskar avtappningen.
          Följer Vattenfall vattendomen kommer avtappningen att minska med
          200 kubikmeter per sekund.
        </p>
        <p xml:id="i-E6RWgQybp57zUyPZnE2ndh">
          Det finns en samsyn mellan Länsstyrelsen i Västra Götaland, Vattenfall
          och räddningstjänsten att den extra tappningen borde ha fortsatt.
          Även Länsstyrelsen i Värmland tillstyrker en extra tappning. Men
          det saknas rättslig grund för att låta den fortsätta. Vattenfall
          har stöd i lagen genom nuvarande vattendom och behöver inte tappa
          något extra. Genom lagen är de också skyddade från skadeståndskrav
          från de som får sina hus och marker dränkta.
        </p>
        <p xml:id="i-6ws1betDbyYRLcxFNAkU18">
          Endast vid fara för olyckshändelser kan länsstyrelserna beordra
          Vattenfall att öka avtappningen mer än vad vattendomen tillåter.
          Det betyder att skadan först ska åstadkommas innan åtgärder kan
          sättas in. Jag anser att nuvarande bestämmelser måste förändras
          i syfte att förhindra stora skador i samhället. En väg att gå
          är att i miljöbalken ålägga kraftbolagen skyldigheter att i förebyggande
          syfte tappa vatten ur magasinen.
        </p>
        <p xml:id="i-FF1Z5JVR47fnzCxdKBYphS">
          Med hänvisning till ovan vill jag ställa följande frågor till
          miljöministern:
        </p>
        <p xml:id="i-N4eF6ABr5BjjDo6ZFS34ps">
          1. Vilka åtgärder, utöver översyn av vattendomar, är miljöministern
          beredd att vidta för att förhindra stora översvämningar?
        </p>
        <p xml:id="i-3B59hQe3txqtRgk81frdkE">
          2. Vilka åtgärder avser miljöministern vidta för att kompensera
          de privatpersoner som drabbats av översvämningar och ännu inte
          fått någon ersättning?
        </p>
      </div>
    </body>
  </text>
</TEI>
