<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0213">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0213</head>
        <author who="i-SKjAmNScZ7eZ3a8Xy1J8hs">Larsson, Maria (kd) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>framtiden för IUC</topic>
        <docDate when="2001-01-17">den 17 januari</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10213</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:213 av Maria Larsson (kd) till näringsminister
          Björn Rosengren om framtiden för IUC
        </IPQ_title>
      </div>
      <div type="IPQuestionBody">
        <p xml:id="i-8xgr9gkhnPiRhDpLWyWHtt">
          Enligt beslut från Regeringskansliet strax före jul så får de
          IUC-bolag som fick sitt första UPA-uppdrag år 2000 förnyat uppdrag
          år 2001. Övriga IUC-bolag kommer inte att få förnyat uppdrag.
        </p>
        <p xml:id="i-L43aKsXpkspqCHgXszVvWz">
          En utredning/utvärdering ska genomföras om hur ett eventuellt
          fortsatt samarbete med IUC-nätverket och UPA-uppdraget skulle
          kunna se ut. Företrädare från IUC-bolagen ska bjudas in att deltaga
          i utredningsarbetet och det hela ska vara klart den 30 juni 2001.
        </p>
        <p xml:id="i-UGAL9xR6rgqbyKyK6kHQdq">
          Mot bakgrund av att två gedigna utredningar om effektiviteten
          i UPA-uppdraget via IUC-nätverken redan är genomförda av NUTEK
          (1998/99 och i slutet av 1999) samt att IUC-nätverken i oktober
          1999 överlämnade ett förslag till revision och förbättringar i
          UPA-uppdraget är det svårt att se vad ytterligare utredningar
          ska kunna tillföra.
        </p>
        <p xml:id="i-FD62L82Neo8Htbg7jcwgRX">
          Till detta kommer att såväl fackliga organisationer som LO och
          TCO som småföretagarna lovordat detta nya sätt att kanalisera
          offentliga pengar in i näringslivet på ett effektivt sätt.
        </p>
        <p xml:id="i-7b4wTEeWgGkQAC8dEtmfc5">
          Därför är det obegripligt att regeringen med mycket kort varsel
          beslutat exkludera 11 väletablerade IUC från UPA-uppdraget. Det
          är förödande för framtida samarbetsmöjligheter med näringslivet
          med bl.a. tillväxtavtal att regeringen negligerar den samarbetspartner
          som näringslivet självt valt och i stället väljer att lägga över
          allt ansvar på en traditionell statlig myndighet, om än nybildad.
        </p>
        <p xml:id="i-GUak8rXNpgzekmiQZCp5Vx">
          Vid en tidigare interpellationsdebatt kring IUC den 7 november
          ställde jag frågan om hur fortsättningen såg ut för IUC. Ingenting
          i Björn Rosengrens svar antydde att uppdraget inte skulle förnyas
          för de tidigast startade IUC. Många av de hittills inledda och
          upparbetade projekten kan nu inte fullföljas. Produktutveckling
          är en process som inte alltid strikt kan följa budgetttider. Svenskt
          näringsliv riskerar att gå miste om nya viktiga framtidsprodukter.
        </p>
        <p xml:id="i-PVuXL15QdLAAu3LtHiAy8v">
          På vilka grunder väljer regeringen att inte lägga ett förnyat
          uppdrag på de väletablerade 11 IUC-bolagen?
        </p>
        <p xml:id="i-RBEceepwyytNTmJddqQo7">
          På vilka grunder väljer regeringen att lägga ett förnyat UPA-uppdrag
          på de helt nystartade IUC-bolagen som endast varit i gång knappt
          ett år, men inte på de väletablerade IUC-bolagen med upparbetade
          projekt på lager, när regeringen samtidigt aviserar att det är
          osäkert om UPA-uppdraget ska forsätta upphandlas över huvud taget?
        </p>
        <p xml:id="i-HuHeASiPa1DWG3Bui21Y1J">
          Vilken ny information, som inte redan finns i de i dag genomförda
          utvärderingarna av UPA-uppdraget och IUC-konceptet, vill regeringen
          ha fram genom tillsättande av en utredning?
        </p>
        <p xml:id="i-KhXH2QdoaTTkdTs1vKTryq">
          Är det tillfredsställande att regeringen aviserade först i slutet
          av december att UPA-uppdraget för 11 IUC skulle upphöra från den
          1 januari och att man ännu inte (den 10 januari 2001) formellt
          informerat IUC-bolagen om detta eller om hur man i fortsättningen
          avser genomföra ett eventuellt samarbete med IUC-bolagen?
        </p>
        <p xml:id="i-7Pc5gQgF8UWumjrx58bsnY">
          Vad avser ministern göra för att på ett bättre sätt stödja industriella
          utvecklingscentrum?
        </p>
      </div>
    </body>
  </text>
</TEI>
