<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0059">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0059</head>
        <author who="i-Ybw8JnrmHGCsqpipBke8a7">Oscarsson, Mikael (kd) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>nikotinläkemedels tillgänglighet</topic>
        <docDate when="2000-10-20">den 20 oktober</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO1059</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:59 av Mikael Oscarsson (kd) till socialminister
          Lars Engqvist om nikotinläkemedels tillgänglighet
        </IPQ_title>
      </div>
      <div type="IPQuestionBody">
        <p xml:id="i-AXBkgEGuWChvSD7CxpfD95">
          Trots att det är väl känt att rökning är farligt för hälsan är
          det fortfarande 1,4 miljoner människor som röker i Sverige i dag.
          Rökning är avgjort vårt största hälsoproblem. Det är den vanligaste
          orsaken till ohälsa och för tidig död. Tobaksrökning skördar långt
          fler offer än vad trafikolyckor, alkohol- och narkotikamissbruk
          gör tillsammans. Det vållar ett stort mänskligt lidande och innebär
          betydande samhällskostnader. Låt mig få ta ett exempel: Om bara
          100 personer slutar röka minskar sjukvårdskostnaderna de första
          fem åren med närmare 1 miljon kronor på grund av färre fall av
          hjärtinfarkter, stroke och lungcancer. (Källa: Socialstyrelsen.)
        </p>
        <p xml:id="i-FWA892YwMvJ3n6p2kba9fu">
          Det finns olika sätt att sluta röka. Ett säkert, effektivt och
          välbeprövat sätt är nikotinläkemedel. I en rapport från Statens
          beredning för medicinsk utvärdering betonas också att hjälpmedel
          för rökavvänjning fördubblar rökarens chanser att bli permanent
          rökfri.
        </p>
        <p xml:id="i-6asbTGo4dwmkdmQDywdxzU">
          Men i dag är tillgängligheten av nikotinläkemedel mycket låg.
          Det blir särskilt tydligt när man jämför med hur lätt det är att
          få tag i tobak. Nikotinläkemedel får ju enligt läkemedelslagstiftningen
          endast säljas via apoteket. Det finns i dag knappt 900 apotek
          i Sverige. Samtidigt vet vi att det finns närmare 34 000 ställen
          som säljer tobak. Bor man i glesbygd är det enkelt att få tag
          i tobak i den lokala livsmedelsbutiken, men betydligt längre till
          närmsta apotek. Det rimmar illa med våra folkhälsomål. Ett litet,
          men betydelsefullt steg för att öka tillgången vore att även apoteksombuden
          får sälja nikotinläkemedel.
        </p>
        <p xml:id="i-NWAhGc2MJ8kdbS74zk6gSc">
          Mina frågor till statsrådet är:
        </p>
        <p xml:id="i-7N3UJhBfa4PC5x4BLcXYkU">
          Hur motiverar regeringen sin hållning att begränsa tillgängligheten
          till nikotinläkemedel?
        </p>
        <p xml:id="i-KcTeCbvoRe62wPNayo9jMT">
          Är regeringen beredd att vidta några åtgärder för att förbättra
          tillgängligheten av nikotinläkemedel?
        </p>
      </div>
    </body>
  </text>
</TEI>
