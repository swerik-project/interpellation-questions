<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0046">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0046</head>
        <author who="i-QqQ96z9hf4LQtMxJfJm6ZQ">Johnsson, Jeppe (m) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>besöksförbudslagen</topic>
        <docDate when="2000-10-19">den 19 oktober</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GO1046</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:46 av Jeppe Johnsson (m) till justitieminister
          Thomas Bodström om besöksförbudslagen
        </IPQ_title>
      </div>
      <div type="IPQuestionBody">
        <p xml:id="i-5EcvMp3TYXiJVFoFSXTm6k">
          "Kvinna skars i halsen @ Hon överfölls på krogen av sin före
          detta pojkvän @ han misstänks för mordförsök". Detta var en av
          rubrikerna i en av lokaltidningarna i Blekinge måndagen den 16
          oktober.
        </p>
        <p xml:id="i-4P1DxR96QnXkbQAEw1ZVA8">
          Detta överfall skedde inför ett antal vittnen. Mannen hade besöksförbud.
          Att kvinnan snabbt kom under vård kommer förmodligen att rädda
          hennes liv. De flesta av brotten mot kvinnor sker dock oftast
          utan vittnen, med undantag av att barn i många fall tvingas att
          bevittna och uppleva förnedringen, hoten och misshandeln.
        </p>
        <p xml:id="i-P6xKrQc1dvxvaXhMqJZZvh">
          Exemplet är bara ett av många fall där kvinnor hotas, förnedras,
          trakasseras, misshandlas och t.o.m. dödas av sina före detta sambor
          eller män. Under 90-talet har vi haft en kraftig ökning av antalet
          anmälda våldsbrott mot kvinnor. Våld mot kvinnor är ett allvarligt
          och utbrett problem och skyddet mot utsatta kvinnor måste förbättras.
        </p>
        <p xml:id="i-UimMtQzwXd7ZEaJfWDrGd8">
          Kvinnomisshandel begås ofta av en man som kvinnan är socialt,
          känslomässigt och ekonomiskt beroende av. Misshandeln sker oftast
          inomhus och mörkertalet bedöms som stort. Även om gärningsmannen
          döms och straffas upplever ofta kvinnorna att det är deras rörelsefrihet
          som begränsas i stället för gärningsmannens.
        </p>
        <p xml:id="i-2RPyU7L3ndYbx84C98Dnzv">
          Besöksförbudslagen trädde i kraft 1988. Såväl antalet besöksförbud
          som antalet brott mot den har ökat under 90-talet. Mindre än hälften
          av alla anmälda brott mot besöksförbudslagen klarades upp i slutet
          av perioden. Den låga uppklaringsprocenten för brott mot besöksförbudslagen
          beror på att i många av de anmälda fallen står ord mot ord. Någon
          ytterligare bevisning föreligger inte varför brotten i dessa fall
          förblir ouppklarade. Resurserna till polis och åklagare har dessutom
          dragits ned under socialdemokratisk regeringstid, vilket ytterligare
          har försämrat möjligheterna att säkra bevis vid misstanke om brott
          mot besöksförbudslagen.
        </p>
        <p xml:id="i-XJzu6N85Nhof7oeiTahgn">
          I USA har man sedan ett antal år använt sig av elektronisk övervakning
          vid besöksförbud. Brottsförebyggande rådet (BRÅ) har på uppdrag
          av regeringen gjort en förstudie om de praktiska och tekniska
          förutsättningarna för en försöksverksamhet i Sverige med elektronisk
          övervakning av män som begått brott mot besöksförbudslagen.
        </p>
        <p xml:id="i-GwYC3gsyugFitbxwduJJwN">
          Enligt rapporten utgör, med nuvarande teknik, inte elektronisk
          övervakning av besöksförbudet ett egentligt skydd mot män som
          bestämt sig för att skada eller på annat sätt trakassera en kvinna.
          Men, elektronisk övervakning verkar avskräckande på män som annars
          varit benägna att bryta mot besöksförbudet. Den elektroniska övervakningen
          ger också möjlighet att skapa klarhet i om ett brott mot besöksförbudet
          har begåtts, dvs. om mannen trots förbudet befunnit sig i närheten
          av kvinnans bostad eller om han har manipulerat med fotbojan.
        </p>
        <p xml:id="i-tMR4DLECeZtGiD2mkzFfR">
          BRÅ:s sammanfattande bedömning är att den teknik som finns tillgänglig
          i dag möjliggör en användning av elektronisk övervakning vid besöksförbud.
          Utrustningen har sådana funktioner att det finns anledning att
          se positivt på möjligheterna att den ska kunna bidra till att
          antalet brott mot besöksförbudslagen minskar och att tryggheten
          för de kvinnor som blir föremål för detta skydd därmed ökar.
        </p>
        <p xml:id="i-J22jcgYBBgJNhTazL2D312">
          Regeringen har haft gott om tid på sig att komma med förslag
          till elektronisk övervakning av män med besöksförbud. Men, ärendet
          verkar ha hamnat i "långbänk". Redan våren 1999 hade undertecknad
          en interpellationsdebatt med dåvarande justitieministern om bl.a.
          elektronisk övervakning av män med besöksförbud. Hennes svar var
          då: "Innan vi kan ta ställning till införandet av en försöksverksamhet
          måste dock de rättsliga och de organisatoriska förutsättningarna
          utredas." Utredning är förmodligen vad som fortfarande sker, det
          har i alla fall inte kommit några förslag.
        </p>
        <p xml:id="i-QQEw8hGaEUL12Dsiz1NvH2">
          Jag anser att brott mot besöksförbudslagen ska straffas betydligt
          hårdare än i dag. I dag kan den som bryter mot besöksförbudet
          dömas till böter eller fängelse i högst ett år. I ringa fall utdöms
          inget straff. Den som fått ett besöksförbud har fått en varning
          och kan inte vara ovetande om vad han har gjort eller varför han
          fått besöksförbud. Jag anser därför att samhället måste se betydligt
          hårdare på dem som bryter mot besöksförbudet.
        </p>
        <p xml:id="i-HcLCwSYrQokyKpWQAnxtmF">
          Jag anser att straff ska kunna utdömas även i det s.k. ringa
          fallet och att straffmaximum för normalfallet ska höjas. Besöksförbudet
          ska också kunna kombineras med elektronisk övervakning. Detta
          skulle ge kvinnan en tidsfrist och i många fall vara bevis för
          att mannen försökt bryta mot förbudet. I de fall mannen manipulerar
          med eller försöker avlägsna fotbojan är detta ett bevis för att
          mannen brutit besöksförbudet.
        </p>
        <p xml:id="i-Tof7khvDjhNBtWxg6EByNs">
          Är justitieministern beredd att pröva elektronisk övervakning
          av de män som bryter mot utfärdat besöksförbud?
        </p>
        <p xml:id="i-EYpyr2GYFseoWcMssSxc4Z">
          Är justitieministern beredd att skärpa straffsatserna för brott
          mot besöksförbudslagen?
        </p>
      </div>
    </body>
  </text>
</TEI>
