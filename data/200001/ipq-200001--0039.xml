<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0039">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0039</head>
        <author who="i-85m2VX7KSiTFeJSnapgkxu">Ek, Lena (c) </author>
        <recipient who="i-5CGPntyQKYyZVCsCYHPNrm">statsrådet Ingela Thalén </recipient>
        <topic>grundnivån i föräldraförsäkringen</topic>
        <docDate when="2000-10-17">den 17 oktober</docDate>
        <status when="unknown" byWhom="statsrådet Ingela Thalén " byWhomId="i-5CGPntyQKYyZVCsCYHPNrm" status="answered">besvarad</status>
        <external_id source="rdwebb">GO1039</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:39 av Lena Ek (c) till statsrådet Ingela
          Thalén om grundnivån i föräldraförsäkringen
        </IPQ_title>
      </div>
      <div type="IPQuestionBody">
        <p xml:id="i-U6a1K4J3PPgtkKxFeX2brL">
          Det är viktigt att barn har en trygg uppväxt. Detta är bl.a.
          bakgrunden till att i Sverige finns ett system med föräldrapenning
          som ger möjlighet för småbarnsföräldrar att vara hemma med sina
          barn under den första småbarnsperioden. Ersättningen är delvis
          baserad på inkomstbortfallsprincipen med ett tak och ett golv
          för ersättning. Dagens lägsta nivå är 60 kr om dagen.
        </p>
        <p xml:id="i-2LDTNsnx3RiXKwueqw3wdi">
          För att få en inkomstbaserad föräldrapenning under hela föräldraledighetsperioden
          krävs att man varit försäkrad för en sjukpenning i minst 240 dagar
          i följd. I annat fall utgår ersättning enligt grundnivån. Det
          innebär t.ex. att den som just avslutat sin högskoleutbildning
          inte får mer än 60 kr per dag i föräldrapenning vilket motsvarar
          1 800 kr i månaden före skatt. Denna familj måste med all sannolikhet
          komplettera familjebudgeten med socialbidrag och bostadsbidrag.
        </p>
        <p xml:id="i-GAMUXMjyRc7K7p64tiSn9G">
          Med dagens förvärvsmönster, där många väljer att starta eget
          företag, har tillfälliga anställningar eller är projektanställda,
          leder det stelbenta regelverket till stor osäkerhet för många
          föräldrar. Det måste finnas en grundnivå som ger en acceptabel
          ekonomisk trygghet under barnets första år. En relativt modest
          höjning innebär att många familjer kan slippa att vara beroende
          av socialbidrag och bostadsbidrag.
        </p>
        <p xml:id="i-BxEw9ZqEDq7dvcgS6zKAMM">
          Det är inte rimligt att unga föräldrar tvingas in i socialbidragsberoendet.
          Det är heller inte rimligt att en grupp barn tvingas leva under
          fattigdomsgränsen.
        </p>
        <p xml:id="i-NKYgSGLKZEkEiXd8Q9Rmqe">
          Regeringen har hittills inte agerat för att förbättra situationen
          för föräldrar som enbart har rätt till garantinivån i föräldrapenningen
          utan har i stället valt att prioritera familjer med fast och hög
          inkomst.
        </p>
        <p xml:id="i-SUFk3AyFBfZLqG42RtCGwt">
          Mina frågor till statsrådet blir därför:
        </p>
        <p xml:id="i-5jNAwXATTDVHFt3jJQ4cSq">
          1. Vilka åtgärder är statsrådet beredd att vidta för att förbättra
          situationen för föräldrar som endast erhåller en garantinivå i
          föräldrapenningen?
        </p>
        <p xml:id="i-32gkT7x6gwF5d9nXew27Pc">
          2. Är statsrådet beredd att höja garantinivån?
        </p>
      </div>
    </body>
  </text>
</TEI>
