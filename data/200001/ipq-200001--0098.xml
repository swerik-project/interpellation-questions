<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0098">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0098</head>
        <author who="i-JKZyQwnfkbK1njmH7h7T4h">Karlsson, Ola (m) </author>
        <recipient who="i-JchxQfU1zc3XVbvadFgBSn">kulturminister Marita Ulvskog </recipient>
        <topic>taltidningstjänster via Internet</topic>
        <docDate when="2000-11-09">den 9 november</docDate>
        <status when="unknown" byWhom="kulturminister Marita Ulvskog " byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GO1098</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:98 av Ola Karlsson (m) till kulturminister
          Marita Ulvskog om taltidningstjänster via Internet
        </IPQ_title>
      </div>
      <div type="IPQuestionBody">
        <p xml:id="i-LKVNcgWuZ2sms8n35xC3x5">
          På många håll i världen distribueras taltidningar åt synskadade
          via Internet. Ett talsyntesprogram omvandlar tidningstexten till
          tal. Eftersom ingen uppläsning därmed behövs, är systemet billigt.
          Låga kostnader möjliggör en mångfald av tidningar åt de synskadade
          att ta del av. Dessutom pekar trenden på att kostnaderna för Internettjänster
          blir allt lägre, och inte minst utvecklas tekniken snabbt, bl.a.
          med försök på talstyrd browser.
        </p>
        <p xml:id="i-M81hAcyvfRUp2KNWs4QjAg">
          Taltidningsnämnden beställde i somras en utredning som hade till
          uppgift att förorda en ny distributionsform för taltidningar.
          Utredningsuppdraget gick till Teracom. Hos Teracom kom man fram
          till att Internet var omodernt. I stället förordade man den fem
          gånger så dyra utsändningen via DAB-radio. DAB-tekniken kräver
          särskilda mottagare och att nyheterna manuellt läses in. Blott
          inläsningen beräknas kosta 105 miljoner kronor. Trots fördyringarna
          förespråkar Taltidningsnämnden DAB, som av en händelse ägs av
          Teracom! Med taltidningstjänster via DAB-radio skulle Teracom
          äntligen få några användare till sitt starkt kritiserade DAB-projekt.
        </p>
        <p xml:id="i-NHnHJgusfz2SSNAWwZohEc">
          De pengar som behövs för att utveckla taltidningsmottagare för
          DAB skulle sannolikt räcka till såväl PC som talsyntesprogram
          för de nära 10 000 synskadade som i dag har taltidning. Internet
          är inte en fluga som kanske blåser förbi. Mångfalden av utvecklare
          gör Internet överlägset andra distributionsformer, vad beträffar
          såväl funktion som kostnadseffektivitet. Att nätet skapar möjligheter
          för människor med funktionshinder råder det inget tvivel om. Därför
          är det beklagligt att hänsyn till Teracom verkar väga tyngre än
          möjligheten att kostnadseffektivt erbjuda taltidningstjänster
          via Internet. Det är de synskadade som ska erbjudas stöd, inte
          bolaget Teracom.
        </p>
        <p xml:id="i-KWXAphrCuRrf8nMEoUkZbo">
          Vilka åtgärder avser kulturministern vidta för att resurserna
          för taltidningstjänster används för att i första hand gagna de
          synskadade?
        </p>
      </div>
    </body>
  </text>
</TEI>
