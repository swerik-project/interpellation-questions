<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0133">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0133</head>
        <author who="i-VHSPVhF5LjvV5m4yU1W3FJ">Carlsson, Birgitta (c) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>idrott och hälsa i skolan</topic>
        <docDate when="2000-11-23">den 23 november</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GO10133</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:133 av Birgitta Carlsson (c) till statsrådet
          Ingegerd Wärnersson om idrott och hälsa i skolan
        </IPQ_title>
      </div>
      <div type="IPQuestionBody">
        <p xml:id="i-MQ7qKTpTzctjfjpvbZNSFt">
          På den senaste hjärtkongressen talades om 14@15-åringar med åderförkalkningar
          och flera studier har presenterats om hur fetmaepedemin har ökat
          dramatiskt bland landets tonåringar. För tio år sedan gjordes
          en landsomfattande undersökning som visade att 30 % av flickorna
          och 25 % av pojkarna inte ens går två kilometer i sträck. Hur
          det ser ut i dag vet man inte men det lär inte vara bättre. Skolgymnastiken
          skulle kunna vara en räddning för dem som inte rör sig alls.
        </p>
        <p xml:id="i-PbGSppZCbjYc5bX8AYiLE6">
          Ängslättskolan utanför Malmö har som första grundskola i Sverige
          startat ett projekt där barnen ska ha schemalagd gymnastik varje
          dag. Skolmiljön har utformats för att inbjuda till fysisk aktivitet
          och eleverna ska lära sig att äta rätt. Sammantaget ska den förbättrade
          hälsan leda till att de klarar sig bättre i skolan. Den dagliga
          gymnastiken ska göra barnen friskare, de ska få starkare benstomme,
          lättare att koncentrera sig och bli mer harmoniska. Redan efter
          kort tid så kunde man se att barnens motorik blivit bättre och
          att även skriv- och läsinlärning förbättrats. Föräldrarna ska
          engageras i projektet genom informationsmöten om vikten att laga
          rätt mat och att röra på sig.
        </p>
        <p xml:id="i-LdHrx96Gzs5jyDFKBPJPNT">
          Efter skolreformen och läroplansförändringar i början av 1990-talet
          genomförde Riksidrottsförbundet en omfattande utvärdering av olika
          delar av skolidrotten i grund- och gymnasieskolan. Studien visade
          på negativa effekter av skolreformerna och bidrog med all säkerhet
          till att grundskolan sedan fick en ökning av idrottsämnet från
          460 till 500 timmar för grundskoletiden.
        </p>
        <p xml:id="i-VKSwfciUkHM21WU1JUbdio">
          Trots denna förstärkning visar studien att många skolor inte
          klarar alla momenten i läroplanen, bl.a. riskerar simkunnigheten
          att minska bland våra barn och ungdomar. Friluftsdagarna har också
          minskat och verkar sakta försvinna ur skolsystemet, detta är en
          mycket olycklig utveckling. Även andelen idrottslärare i grundskolan
          har minskat sedan 1996.
        </p>
        <p xml:id="i-3CPCEwDm1Ymc4yMbTeVMid">
          Skolhälsovårdens personal menar att sjukdomar som högt blodtryck,
          åldersdiabetes och benskörhet grundläggs tidigt så det finns anledning
          till oro för den svenska folkhälsan. Om inga förändringar görs
          kommer detta att innebära att vi får ökade kostnader för sjukvården
          i framtiden samtidigt som det innebär ett lidande för den enskilde.
        </p>
        <p xml:id="i-FZo6oU5k6LA17n9pUJqydz">
          Med den utveckling vi haft under de senaste decennierna med alltmer
          stillasittande framför TV-apparater och datorer är det oerhört
          viktigt att skolan verkligen satsar på idrottsämnet och att ämnets
          roll förstärks i skolan.
        </p>
        <p xml:id="i-NLGZfiuy4PCCCMWEwEBeCQ">
          Med anledning av ovanstående vill jag fråga skolministern:
        </p>
        <p xml:id="i-9a6xt5bjLVTAuHC896nJ53">
          Vad avser skolministern vidta för åtgärder för att främja idrott
          och hälsa i skolan?
        </p>
      </div>
    </body>
  </text>
</TEI>
