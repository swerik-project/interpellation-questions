<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0044">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0044</head>
        <author who="i-GJLL78ePjJhSXVWBYyRW8t">Cederfelt, Margareta (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>fastighetsskatten i Stockholm</topic>
        <docDate when="2000-10-18">den 18 oktober</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GO1044</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:44 av Margareta Cederfelt (m) till finansminister
          Bosse Ringholm om fastighetsskatten i Stockholm
        </IPQ_title>
      </div>
      <div type="IPQuestionBody">
        <p xml:id="i-VgdeubKURGkKVG4KcGWqR">
          Regeringen säger att fastighetsskatten sänks efter årsskiftet.
          Detta förhållande gäller för i stort sett hela Sverige, med undantag
          av Stockholmsområdet.
        </p>
        <p xml:id="i-8DZyLNRLPdv94eDz8zzvSw">
          Stockholmare kan räkna med en skattechock nästa år. Orsaken är
          kraftigt höjda taxeringsvärden på både villor och flerfamiljsfastigheter,
          vilket ger höjda skatter och hyror.
        </p>
        <p xml:id="i-LhQDk8aoMJ1aEF8uTcXPrT">
          Taxeringsvärdena har varit frysta sedan 1997 men kommer att räknas
          upp fr.o.m. årsskiftet. Stora höjningar väntas eftersom taxeringsvärdet
          beräknas på 75 % av fastighetens marknadsvärde. Det nya taxeringsvärdet
          beräknas på priset som gällde för villor och flerfamiljsfastigheter
          som såldes under perioden den 1 juli 1999 till den 30 juni 2000.
          Under denna period har priserna i Stockholm nått toppnoteringar
          vilket gör att taxeringsvärdena kommer att på motsvarande sätt
          nå toppnoteringar vilket i sin tur medför såväl höjd fastighetsskatt
          som förmögenhetsskatt.
        </p>
        <p xml:id="i-QkbLivpuQhXJkTx9fsfmRx">
          Som kompensation för höjda taxeringsvärden vill regeringen sänka
          fastighetsskatten för flerfamiljshus från 1,2 till 0,7 % och för
          villor från 1,5 till 1,2 %. Sänkningen utgör en droppe i havet
          för de flesta stockholmare eftersom prishöjningarna på fastigheterna
          är mångdubbelt högre.
        </p>
        <p xml:id="i-T98szh3azybXpXUiT1hwbh">
          Fastighetsskatten kommer att utgöra ytterligare en tung ekonomisk
          börda för boende i Stockholmsområdet och omöjliggöra för många
          människor att bo kvar i Stockholmsområdet utan stora ekonomiska
          uppoffringar. Speciellt hårt drabbas de personer som har bott
          länge i sin bostad och amorterat av lånen, exempelvis pensionärer.
        </p>
        <p xml:id="i-7PhLHqu5bzp15ZGHi5GV9E">
          Med anledning till det anförda vill jag ställa följande frågor:
        </p>
        <p xml:id="i-YML9A1CxFQN52Co55dnddK">
          1. Vilka åtgärder avser finansministern vidta för att fastighetsskatten
          inte ska leda till att boende i Stockholmsområdet måste flytta?
        </p>
        <p xml:id="i-CdSDcPngw13cSPuGdGoUm4">
          2. Vilka åtgärder avser finansministern vidta för att medverka
          till sänkta boendeskatter för boende i Stockholmsområdet?
        </p>
      </div>
    </body>
  </text>
</TEI>
