<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0233">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0233</head>
        <author who="i-W6BJ44rcZjp5pD28NhHrCf">Axén, Gunnar (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>rättsläget beträffande lotterilagen</topic>
        <docDate when="2001-02-01">den 1 februari</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GO10233</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:233 av Gunnar Axén (m) till finansminister
          Bosse Ringholm om rättsläget beträffande lotterilagen
        </IPQ_title>
      </div>
      <div type="IPQuestionBody">
        <p xml:id="i-EKLXT4y5Ab6VYiAM31L2yR">
          Det råder i dag en stor oklarhet om vilka regler som gäller för
          spel- och lotterimarknaden. Anledningen till detta är att det
          notifieringsförfarande som EG-rätten föreskriver vid vissa lagändringar
          inte har genomförts. Om införandet av lotterilagen skett i strid
          med EG-rätten ska lagen anses som ej gällande.
        </p>
        <p xml:id="i-NN8V9BcsfJjw4etdmcuwRd">
          Kommerskollegium, som har regeringens uppdrag att ansvara för
          notifieringsförfarandet och att bedöma när notifiering ska ske,
          har uttalat att de anser att anmälan skulle ha skett i de aktuella
          fallen som handlar om s.k. varuspel och lyckohjul. Den slutgiltiga
          prövningen sker dock i EG-domstolen.
        </p>
        <p xml:id="i-GMVaR6A3HfcHGgLkxvvCcW">
          Spel- och lotteriministern har i ett tidigare svar på en skriftlig
          fråga, med hänvisning till en PM från Finansdepartementet, hävdat
          att införandet av lotterilagen och förbuden mot s.k. lyckohjul
          respektive varuspelsautomater inte kräver notifiering. Samma uppfattning
          upprepar finansministern i Dagens Industri den 19 januari där
          han också hävdar att Kommerskollegium ännu inte uttalat någon
          ståndpunkt i frågan.
        </p>
        <p xml:id="i-7kzM3PWEJTKAW6Weu1qvRS">
          Nu har Kommerskollegium åter konstaterat att lotterilagen införts
          i strid med EG-rätten. I sitt yttrande av den 29 januari (Dnr
          312-1871-2000) skriver man "Kommerskollegium bedömer att ändringarna
          i lotterilagen (1994:1000) som förbjöd lyckohjulen och i praktiken
          varuspelen faller under anmälningsskyldigheten enligt direktiv
          98/34/EG. Ändringarna borde därför ha anmälts till kommissionen
          och övriga medlemsländer innan de antogs." Om Kommerskollegiums
          bedömning är korrekt gäller inte lotterilagen.
        </p>
        <p xml:id="i-RK6kx2jv5eFGCjeEmoxZKd">
          De privata spelföretagen hamnar nu i en mycket oklar rättslig
          situation. Även om EG-domstolen i ett senare skede kommer att
          underkänna den införda lagstiftningen, så riskerar de privata
          spelföretagen under tiden stora ekonomiska förluster. Likaså drabbas
          idrotts- och folkrörelserna, som erhållit en betydande del av
          vinsten från dessa spelformer, av stora ekonomiska förluster.
        </p>
        <p xml:id="i-4eRg9hxEVpJW4kvepEc6cr">
          För att i möjligaste mån minimera skadorna skulle spel- och lotteriministern
          kunna ta initiativ i syfte att klarlägga rättsläget i stället
          för att tvinga intressenterna att invänta ett eventuellt framtida
          avgörande i EG-domstolen, vilket kan ta lång tid.
        </p>
        <p xml:id="i-CbhoPkQ7pvsJYZ1twbVAv5">
          Min fråga till ministern:
        </p>
        <p xml:id="i-HU6Xyxuc2GBRfaViDV6h9G">
          Mot bakgrund av Kommerskollegiums senaste uttalande i frågan
          (Dnr 312-1871-200) frågar jag åter finansministern vad han avser
          att vidta för åtgärder för att bringa klarhet i rättsläget beträffande
          lotterilagen.
        </p>
      </div>
    </body>
  </text>
</TEI>
