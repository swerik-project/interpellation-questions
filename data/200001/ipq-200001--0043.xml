<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0043">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0043</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>byggforskningens framtid</topic>
        <docDate when="2000-10-18">den 18 oktober</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GO1043</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:43 av Ulla-Britt Hagström (kd) till miljöminister
          Kjell Larsson om byggforskningens framtid
        </IPQ_title>
      </div>
      <div type="IPQuestionBody">
        <p xml:id="i-9ZMKzNiZg28HwKLQ74tBxd">
          Det är viktigt att forskningen tar till vara samspelet mellan
          människa, teknik, ekonomi och samhälle. Den byggda miljön är Sveriges
          största samlade näringsgren. Den tvärvetenskapliga forskningen
          inom samhällsplanering och byggnation är därför mycket viktig.
        </p>
        <p xml:id="i-idLKRtFkMYnzj3DCSpKQk">
          Regeringens proposition Forskning och förnyelse (2000/01:3) kan
          leda till splittring av tidigare uppbyggd samverkan. Byggforskningen
          bör hållas samman och det måste finnas ett kitt mellan högskolevärlden,
          näringslivet och forskningsinstituten. Resultaten från forskningen
          måste snabbt kunna påverka samhällsutvecklingen för en hållbar
          utveckling och internationell konkurrenskraft. Därför är FoU-begreppet
          med kopplingen mellan forskning och utveckling viktigt. Byggforskningen
          måste framgent kunna ske genom samverkan med branschen och intressenter.
        </p>
        <p xml:id="i-CBuuwxUes2eZjKsioEMWhg">
          Resurserna till byggforskning har nu överförts till utgiftsområde
          20. Byggforskningen ingår i Forskningsrådet för miljö, areella
          näringar och samhällsbyggande. Endast 5 miljoner kronor i nya
          resurser tillförs rådet åren 2001 och 2002 samt 10 miljoner 2003.
          Det finns en risk att tekniken och experimentbyggandet inom byggforskningen
          åsidosätts, i den stora uppgiften att kunna tillförsäkra nuvarande
          och kommande generationer en god miljö. Också riskforskning är
          viktigt för att kunna sätta in rätt åtgärd. Innemiljön är grundläggande
          för människors hälsa. Här är allergisäkring av förskolor och skolor
          mycket viktigt.
        </p>
        <p xml:id="i-6fBb5kzh9X8NQRPDP5HY2y">
          Specifika forskningsprofessorer behövs för att utveckla hur man
          ska bygga, den byggda miljön, samhällsplanering och energiforskning.
          Forskning ur genusperspektiv och forskning om segregationsproblemen
          måste också stimuleras. Liksom på många andra områden finns det
          EU-medel att söka för byggforskning av olika slag.
        </p>
        <p xml:id="i-15iZC1onhCetqFpYh1grZw">
          Undertecknad vill därför ställa följande frågor till statsrådet
          Kjell Larsson:
        </p>
        <p xml:id="i-KhQAAiJJHXav9g47h9vMnL">
          På vilket sätt avser statsrådet att garantera och utveckla byggforskning
          samt samverkan med olika intressenter i framtiden?
        </p>
        <p xml:id="i-7xxkCdcUNPW8k45CwA3JUx">
          Vilka åtgärder avser statsrådet vidta för att stimulera experimentbyggande
          samt allergisäkring för förskolor och skolor?
        </p>
        <p xml:id="i-Nq5uSZ5uA2oWV1rc32QWf9">
          Vilka åtgärder avser statsrådet att vidta för att ta till vara
          EU-medel för byggforskningen?
        </p>
      </div>
    </body>
  </text>
</TEI>
