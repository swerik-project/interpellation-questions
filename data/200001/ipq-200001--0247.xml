<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0247">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0247</head>
        <author who="i-W6BJ44rcZjp5pD28NhHrCf">Axén, Gunnar (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>lagen om offentlig upphandling</topic>
        <docDate when="2001-02-12">den 12 februari</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GO10247</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:247 av Gunnar Axén (m) till finansminister
          Bosse Ringholm om lagen om offentlig upphandling
        </IPQ_title>
      </div>
      <div type="IPQuestionBody">
        <p xml:id="i-SmBXhKUa1carVeVXSSVxNZ">
          I medierna, bl.a. i TV 4:s Nyheterna den 9 februari, kommenterade
          finansministern Näringsdepartementets brott mot lagen om offentlig
          upphandling (LOU) och Riksdagens revisorers kritik mot detta.
          Finansministerns uttalanden var överslätande och syftade tydligt
          till att nedtona det allvarliga i Näringsdepartementets agerande.
        </p>
        <p xml:id="i-FHanyA6TGqYKapZKrJhtSW">
          Dessa uttalanden är allvarliga ur två perspektiv. Dels sänder
          det ut en signal till hela den offentliga sektorn @ som upphandlar
          varor och tjänster för 400 miljarder kronor per år @ att det inte
          är viktigt att följa LOU, dels reser det tvivel kring finansministerns
          vilja att i enlighet med EU-kommissionens och den statliga upphandlingskommitténs
          liggande och kommande förslag skärpa LOU i syfte att skapa en
          bättre fungerande offentlig upphandling.
        </p>
        <p xml:id="i-4LGAY4dTwmBQExDKqzByDy">
          Varje år upphandlar den offentliga sektorn varor och tjänster
          för 400 miljarder kronor, vilket motsvarar en fjärdedel av BNP.
          Nämnden för offentlig upphandling (NOU) har gjort bedömningen
          att en bättre lagefterlevnad skulle kunna spara upp till 20 miljarder
          kronor per år. För att åstadkomma detta pågår en statlig utredning,
          som redan för ett år sedan presenterade ett delbetänkande med
          förslag om lagändringar. Inom kort lämnar utredningen dessutom
          sitt slutbetänkande.
        </p>
        <p xml:id="i-9wuEWhpGFP7YWE39G37pjj">
          De förslag som utredningen hittills lagt och förväntas lägga,
          och EU-kommissionens intentioner handlar om att skärpa lagstiftningen
          om offentlig upphandling. Man vill bl.a. införa och förbättra
          sanktions- och skadeståndsmöjligheterna samt skapa en bättre övervakning
          av lagens efterlevnad genom en sammanslagning av NOU och Konkurrensverket.
        </p>
        <p xml:id="i-MqqJQhDm9qwni2hdibzjWP">
          Mot bakgrund av att finansministern synes ta lätt på det faktum
          att man inte ens inom Regeringskansliet förmår följa lagen om
          offentlig upphandling vore det välgörande om finansministern kunde
          deklarera om han har för avsikt att föreslå ändringar av LOU med
          den inriktning som ovan nämnts.
        </p>
        <p xml:id="i-Fes2rQbhetddYEKY56ZFHy">
          Detta ger även finansministern en möjlighet att deklarera inför
          landets upphandlare hur han ser på vikten av att lagen om offentlig
          upphandling följs.
        </p>
        <p xml:id="i-22Qkb17t4YUo4p36aCfuJ5">
          Mot bakgrund av ovanstående vill jag fråga finansministern följande:
        </p>
        <p xml:id="i-t7q2ovh9tUDLrPbg3wtEZ">
          1. Vilka åtgärder ämnar finansministern vidta för att departement
          och statliga myndigheter ska följa LOU?
        </p>
        <p xml:id="i-VDjAb6Nabu3EfqxbHcK2kP">
          2. Har finansministern för avsikt att föreslå en skärpning av
          LOU och förbättrade tillsynsmöjligheter med inriktning enligt
          ovan?
        </p>
      </div>
    </body>
  </text>
</TEI>
