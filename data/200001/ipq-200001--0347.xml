<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0347">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0347</head>
        <author who="i-LGQUkpmiQ6oDhxSqppCmq7">Lekberg, Sören (s) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>utbyte av körkort</topic>
        <docDate when="2001-04-02">den 2 april</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10347</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:347 av Sören Lekberg (s) till näringsminister
          Björn Rosengren om utbyte av körkort
        </IPQ_title>
      </div>
      <div type="IPQuestionBody">
        <p xml:id="i-7mCBQRGdh77srLvH1yhPvW">
          I slutet av januari fick jag ett brev från en person i min valkrets
          som förgäves försökt få sitt körkort från Isle of Man utbytt mot
          ett svenskt körkort. Brevskrivaren är bosatt i Sverige sedan 1996
          och anser att hon i likhet med brittiska medborgare borde kunna
          få sitt körkort utbytt mot ett svenskt efter sex månader. Men,
          hon fick nej av länsstyrelsen med motiveringen att Isle of Man
          varken tillhörde EU- eller EES-området. Samma besked fick hon
          av länsrätten och kammarrätten.
        </p>
        <p xml:id="i-Tsaasdo6BdPENhitp6Kk5g">
          Enligt körkortslagen (SFS 1998:488) 6 kap. 7 § anges att körkort
          från EES-länder, Schweiz och Japan kan bytas direkt till svenskt
          körkort. I anslutningsfördraget 1972 mellan dåvarande EEC:s medlemsländer
          och Storbritannien gjordes vissa undantag för kanalöarna och Isle
          of Man, vilket medfört att dessa mer eller mindre brittiska öar
          inte har kommit att ingå i EES-området.
        </p>
        <p xml:id="i-BtdMwVcCVJhVg6Ts2bKs2n">
          Efter sex månaders vistelse i Storbritannien kan den som har
          ett körkort utfärdat på Isle of Man automatiskt få det utbytt
          mot ett brittiskt. På motsvarande sätt kan ett brittiskt körkort
          bytas till ett svenskt. Ett körkort från Isle of Man är dock inte
          utbytbart mot ett svenskt.
        </p>
        <p xml:id="i-C2ASG2ERvvY9abv12EDZMY">
          Om brevskrivaren inte vill genomgå proceduren med att ta ett
          nytt körkort i Sverige måste hon flytta till Storbritannien och
          bo där i sex månader, automatiskt få ett brittiskt körkort, återvända
          till Sverige och efter sex månader få sitt brittiska körkort utbytt
          mot ett svenskt.
        </p>
        <p xml:id="i-6tTLWE68izn5ToZA23sJzj">
          Denna Kafkaliknande situation förefaller mig orimlig. Isle of
          Man ligger, som bekant, i Irländska sjön, mitt emellan EU-länderna
          Irland och Storbritannien, och ön är ju i praktiken en del av
          Storbritannien. Enligt vad jag erfarit tillämpar dessutom myndigheterna
          på Isle of Man principen om automatiskt utbyte även av svenska
          körkort.
        </p>
        <p xml:id="i-PcAL1nd3zyTN53g45JKP71">
          Den svenska lagstiftningen på det aktuella området verkar vara
          ett onödigt byråkratiskt hinder för medborgarna. Körkort utfärdade
          på kanalöarna och Isle of Man liksom i andra länder och områden
          inom Europa där fördragen inte gäller fullt ut bör rimligen kunna
          anses likvärdiga med svenska och därmed utbytbara.
        </p>
        <p xml:id="i-Be5ZcfJ25xqBdvUxY1GvuH">
          Enligt uppgift pågår i Regeringskansliet en översyn av körkortslagen
          och jag vill därför ställa följande frågor till statsrådet:
        </p>
        <p xml:id="i-NiRZseXes84z5SMK1VRbcx">
          Är statsrådet beredd att i samband med den översyn av körkortslagen,
          som enligt uppgift har inletts i Regeringskansliet, pröva frågan
          om att även länder och områden inom Europa med nära relationer
          till EU- och EES-länder kan ingå bland de länder eller områden
          där utfärdade körkort automatiskt ska kunna bytas ut mot svenska
          körkort? I så fall, när kan en proposition överlämnas till riksdagen?
        </p>
      </div>
    </body>
  </text>
</TEI>
