<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0104">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0104</head>
        <author who="i-8mSRnxfYHK2ozt88boweNc">Hagen, Catharina (m) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>skatterna på riskkapital</topic>
        <docDate when="2000-11-09">den 9 november</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GO10104</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:104 av Catharina Hagen (m) till finansminister
          Bosse Ringholm om skatterna på riskkapital
        </IPQ_title>
      </div>
      <div type="IPQuestionBody">
        <p xml:id="i-BuP1EPUudBZvoGahb8s5V4">
          Sverige har världens högsta skattetryck på aktieägande. Förmögenhetsskatten
          är slopad hos alltfler grannar i Europa. Reavinstskatten är förmånligare
          i många andra länder och den svenska skatten på utdelningar överskrider
          genomsnittet. En genomsnittlig svensk aktieägare betalar mer än
          dubbelt så hög ägarskatt som motsvarande person i OECD och EU.
        </p>
        <p xml:id="i-ECafJYBnrP7kyu4LBmmGmP">
          För riskkapitalbolag innebär de svenska reglerna dessutom att
          Sverigebaserat riskkapital ofta reavinstbeskattas i varje investeringsled
          till skillnad från många utlandsbaserade bolag.
        </p>
        <p xml:id="i-HxTVy4KLz2LiM5HPkvxE3T">
          Vad som går att beskatta kommer till följd av globaliseringen
          att förändras. Rörliga skatteobjekt söker sig till lågskatteområden
          i de fall det inte innebär alltför stora eller ens några nackdelar.
          Det faktum att det statligt majoritetsägda Telia ser det som kommersiellt
          och av skatteskäl nödvändigt att förlägga verksamheter utanför
          Sveriges gränser blixtbelyser situationen. Det som gäller för
          Telia gäller naturligtvis för huvuddelen av andra företag också.
        </p>
        <p xml:id="i-nmLFHx4Tsid5RuMPMhuqa">
          Som en följd av detta leder dagens skattesystem till en svensk
          skatteexport till andra länder. Förutom att den är olönsam för
          staten leder den också till att frukterna av ägandet inte kommer
          Sverige till del i den utsträckning som annars hade varit möjligt.
        </p>
        <p xml:id="i-PHUSqjMAUQa1q2oMMGG9PM">
          Kapitalskatterna påverkar också var framgångsrika människor vill
          bo. På så sätt påverkas inte bara det finansiella kapitalet utan
          även humankapitalet. Frågan om var framgångsrika och vinstgivande
          företag ska lägga sin expanderande verksamhet påverkas på detta
          sätt av kapitalskatterna.
        </p>
        <p xml:id="i-4CZkfnr6WBpWjq9rNvaRsH">
          När det gäller sparande visar utvecklingen också på en minskande
          lojalitet med det svenska skattesystemet. I en undersökning gjord
          av Demoskop svarar omkring 50 % att de kan tänka sig att placera
          sparpengar utomlands för att komma undan svensk kapitalskatt.
          Bland yngre personer är en övervägande majoritet beredda att placera
          kapital utomlands för att fly skattemyndigheten.
        </p>
        <p xml:id="i-DBdjpPUVLM92N9YL9s1vgh">
          RSV har också pekat på att skattesystemet är beroende av de skattskyldigas
          lojalitet mot systemet. Enligt RSV bygger skattesystemet "på masslojalitet,
          dvs. att en övervägande majoritet av befolkningen upplever det
          som riktigt och rättvist samt försöker leva efter dess bestämmelser...
          Det gäller med andra ord att anpassa skattesystemet efter människorna
          och inte människorna efter skattesystemet."
        </p>
        <p xml:id="i-5yfxKnWVa9EJF3Afz2mSj5">
          Förutom RSV rekommenderar Finansmarknadsutredningen, OECD, IMF,
          EU m.fl. Sverige att sänka skatterna bl.a. på ägande. I en rapport
          från EU i somras heter det t.ex.:
        </p>
        <p xml:id="i-JKEpisVzb5LGENTFkXTLc2">
          "Skattesystemen bör vara så utformade att de belönar framgång,
          uppmuntrar företagsetablering, främjar småföretagsexpansion ..."
          (Europeiska Rådets rapport från Santa Maria da feira den 19@20
          juni 2000).
        </p>
        <p xml:id="i-LSZC1hNEN5qHUzUQ8uXuzo">
          Regeringen har själv vid flera tillfällen uppmärksammat risken
          med de rörliga skattebaserna och skriver bl.a. i IT-propositionenen
          att "I förlängningen kan detta innebära att det svenska skatteuttaget
          minskas genom att skattebaser rör sig från Sverige, som på vissa
          områden har höga skatter..."
        </p>
        <p xml:id="i-GPuzws6DwPdijLRxoQJXpc">
          I höstens budgetproposition påpekas att "... möjligheterna för
          ett enskilt land att avvika vad gäller skattesatser minskar över
          tiden... Det är därför angeläget att upprätthålla en beredskap
          att vidta åtgärder inom de områden som är särskilt känsliga för
          rörlighet över gränserna..."
        </p>
        <p xml:id="i-R5u8WGN2UM6MuP9JioNaew">
          Med hänvisning till det anförda vill jag ställa följande frågor:
        </p>
        <p xml:id="i-AnFBdQpnDxETkvC7Kz2Q5b">
          1. Vilka åtgärder avser finansministern vidta för att sänka kapitalskatterna?
        </p>
        <p xml:id="i-cwVC8sVye3WNzn4A79uPX">
          2. Vilka förhållanden ska föreligga för att finansministern ska
          föreslå en sänkning av skatten på riskkapital till en konkurrenskraftig
          nivå?
        </p>
      </div>
    </body>
  </text>
</TEI>
