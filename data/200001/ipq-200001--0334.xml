<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0334">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0334</head>
        <author who="i-49NsrGrr1mktuYaMtH4YAk">Artin, Murad (v) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>Israel och den palestinska befolkningen</topic>
        <docDate when="2001-03-23">den 23 mars</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GO10334</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:334 av Murad Artin (v) till utrikesminister
          Anna Lindh om Israel och den palestinska befolkningen
        </IPQ_title>
      </div>
      <div type="IPQuestionBody">
        <p xml:id="i-4nasUuymSFJm7hezfEY1pG">
          Den nya israeliska regeringen med Ariel Sharon i spetsen fortsätter
          med sina provokationer mot den palestinska befolkningen i de ockuperade
          områdena. Den illegala bosättningspolitiken, nu senast i Jerusalem,
          fortsätter. Olivlundar huggs ned för att bereda plats för israelisk
          bebyggelse @ en bebyggelse som inte sällan får karaktären av militära
          eller halvmilitära fästen syftande till att kontrollera ockuperat
          territorium.
        </p>
        <p xml:id="i-3EMFmuqtRvGDB8tRoP9tdn">
          Skatteinbetalningar avsedda att överlämnas till den palestinska
          myndigheten har inte utbetalats av den israeliska staten. Den
          europeiska unionen har trätt emellan och betalat ut ersättning
          till palestinska myndigheten vilket skett i form av bistånd. Sålunda
          häftar den israeliska staten i skuld till EU. Rimligt vore att
          EU infordrade denna skuld från den israeliska staten.
        </p>
        <p xml:id="i-RQoZ2JCVypoaxcZmWySiHn">
          Den palestinska befolkningen har regelbundet och vid olika tillfällen
          utsatts för ekonomisk utpressning av de israeliska myndigheterna.
          De enklaver som tidigare överlämnats till palestinierna ligger
          som öar i områden som behärskas av israelisk militär. Närhelst
          det passar Israel kan dessa enklaver stängas av från yttervärlden.
          Därmed omvandlas det som tidigare var ett ockupationstillstånd
          till belägringstillstånd, vilket försvårar praktiskt taget all
          normal mänsklig och ekonomisk aktivitet.
        </p>
        <p xml:id="i-FWcWMQR9yfbfXo64ixhR57">
          Tvärtemot vad Genèvekonventionen föreskriver har israeliska företag
          etablerats i de ockuperade områdena. Varor från dessa områden
          har sedan gått på export till bl.a. EU. Varorna har varit märkta
          som israeliska. Den israeliska exporten och EU:s import av sådana
          varor strider mot Genèvekonventionen.
        </p>
        <p xml:id="i-PG8bEGErhSx7ftcGUmuokD">
          När EU krävt en korrekt märkning av varornas ursprungsort har
          de israeliska myndigheterna fräckt förklarat att man administrativt
          inte klarar av uppgiften att särskilja varor producerade i Israel
          från varor producerade på ockuperat område. Detta visar hur sammanvävda
          den palestinska och israeliska ekonomin blivit i de ockuperade
          områdena och är ett tydligt tecken på att de israeliska myndigheterna
          under många år i själva verket betraktat de ockuperade områdena
          som permanent erövrade från palestinierna.
        </p>
        <p xml:id="i-5xxJEmgWjWbJ8E26gkc6Qe">
          Denna utpressnings- och förtryckarpolitik leder självfallet inte
          till någonting annat än fördjupade motsättningar mellan israeler
          och palestinier. Bland palestinierna ökar förtvivlan och de desperata
          aktionerna gentemot ockupanterna ökar. Den israeliska politiken
          skapar en god jordmån för palestinsk extremism. Det kommer att
          bli allt svårare för de kringliggande grannländerna att stillatigande
          åse det växande förtrycket av palestinierna.
        </p>
        <p xml:id="i-Un8vf7spu1pZfNRiqW24Ns">
          Jag vill fråga utrikesministern:
        </p>
        <p xml:id="i-4z2tVDAuCr8FmeVZfrveZi">
          Avser utrikesministern att vidta några åtgärder för att förmå
          EU att inkräva den skuld som den israeliska staten har till EU
          till följd av att de israeliska myndigheterna inte utbetalt skattemedel
          till den palestinska myndigheten?
        </p>
        <p xml:id="i-CzS3LuDD3fMBjyyFk256gh">
          Avser utrikesministern att vidta några åtgärder när det gäller
          att följa upp de israeliska brotten mot Genèvekonventionen när
          det gäller export av varor producerade på ockuperat territorium
          som varumärks som israeliska?
        </p>
        <p xml:id="i-MHAa7rKPn1rrLSai1KBv3p">
          Avser utrikesministern att vidta några åtgärder för att förmå
          EU att ingripa mot den beskrivna israeliska politikens ekonomiska
          följder?
        </p>
      </div>
    </body>
  </text>
</TEI>
