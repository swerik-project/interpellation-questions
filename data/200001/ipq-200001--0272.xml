<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0272">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0272</head>
        <author who="i-JKZyQwnfkbK1njmH7h7T4h">Karlsson, Ola (m) </author>
        <recipient who="i-JchxQfU1zc3XVbvadFgBSn">kulturminister Marita Ulvskog </recipient>
        <topic>public service-företagens oberoende</topic>
        <docDate when="2001-02-20">den 20 februari</docDate>
        <status when="2001-04-03" byWhom="kulturminister Marita Ulvskog " byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GO10272</external_id>
        <debate>
          <turn when="2001-04-03 14:01:57" duration="340">MARITA ULVSKOG (Kulturminister)</turn>
          <turn when="2001-04-03 14:07:33" duration="259">OLA KARLSSON (M)</turn>
          <turn when="2001-04-03 14:11:49" duration="123">MARITA ULVSKOG (Kulturminister)</turn>
          <turn when="2001-04-03 14:13:49" duration="193">OLA KARLSSON (M)</turn>
          <turn when="2001-04-03 14:16:58" duration="124">MARITA ULVSKOG (Kulturminister)</turn>
          <turn when="2001-04-03 14:18:58" duration="75">OLA KARLSSON (M)</turn>
          <turn when="2001-04-03 14:20:10" duration="92">MARITA ULVSKOG (Kulturminister)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:272 av Ola Karlsson (m) till kulturminister
          Marita Ulvskog om public service -företagens oberoende
        </IPQ_title>
      </div>
      <div type="IPQuestionBody">
        <p xml:id="i-W68NBbixvc3prBRKzLy8mz">
          "Vadå rättigheter", "Alla möjliga jobb", "Efter plugget" och
          "Storforum" är några TV-program svensk public service givit oss
          den senaste tiden. De har något mer gemensamt, de är nämligen
          delvis finansierade av statliga myndigheter.
        </p>
        <p xml:id="i-7w5D1usa3cQTF3Fh8RN1RN">
          Det blev nyligen känt att Jordbruksdepartementets departementsråd
          Christer Wretborn velat skapa ett debattprogram där Jordbruksdepartementet
          skulle få sätta agendan, såväl när det gällde vad som skulle diskuteras
          som när det gällde vem som skulle debattera. Eftersom det inte
          var möjligt att gå direkt till public service-TV med en sådan
          beställning, då det skulle strida mot avtalen om saklighet och
          oberoende, passade Wretborn bollen till den kommersiella producenten
          Modern TV.
        </p>
        <p xml:id="i-9tqm6F13UPw9ocfYy1EPSY">
          Denna producent skapade, på Wretborns uppdrag, ett programförslag
          som man sen sålde in hos UR. Enligt uppgift antydde han dessutom
          att Jordbruksdepartementet kunde betala visningsrätten för Kravs
          representant, som inte haft råd att betala de 250 000 kr den kostade.
        </p>
        <p xml:id="i-6F1BweC4TMJe9tEBJaws2c">
          Utvecklingen i public service-företagen har alltmer gått mot
          att konkurrera med kommersiella kanaler i stället för att vara
          ett komplement. "Vinna eller försvinna" startades för att konkurrera
          med TV 4:s "Vem vill bli miljonär?" När effekten blir att så mycket
          pengar går till underhållningsprogram att man blir beroende av
          utomstående finansiärer, företag, fack och statliga myndigheter
          för att kunna producera program om aktuella ämnen i samhällsdebatten
          finns det anledning att reagera.
        </p>
        <p xml:id="i-TG7FkoaUftivGWncCpX13p">
          Ett av de områden där det finns en stark legitimitet för public
          service och offentlig finansiering är den kritiskt granskande
          samhällsdebatten.
        </p>
        <p xml:id="i-DcCHdW88qT5MzqmNeKj38g">
          Nu visar det sig att just inom de områden där oberoendet borde
          vara centralt är man delvis betald av departement och statliga
          myndigheter.
        </p>
        <p xml:id="i-U6M7qmBLkvKNySNgm6GiXe">
          Det visar också att dagens programmakare inte klarar sig utan
          utomstående finansiärer. UR:s programchef Mats Godée säger sig
          i tidningen Journalisten inte ha några synpunkter på hur externt
          producerade program är finansierade.
        </p>
        <p xml:id="i-CJ8JuYFHgGGxYN46Dua41x">
          Detta väcker en rad frågetecken kring public service-företagens
          oberoende och integritet. På vilket vis skiljer sig public service-journalistiken
          från den kommersiella journalistiken om de båda betalas på annat
          sätt än genom licensen? Bortsett från att de kommersiella kanalerna
          brukar redovisa vem som sponsrar eller står för reklaminslagen.
        </p>
        <p xml:id="i-RueHWzNwJjqYNsiT7df8j9">
          Det blir särskilt obehagligt om de public service-företag som
          sägs vara oberoende och med uppdrag att granska statsmakten visar
          sig vara en betald megafon för densamma.
        </p>
        <p xml:id="i-5rk7PkgHRT5Szne29bEea7">
          Det reser också frågor om public service-uppdragets struktur.
          Hur garanteras att public service i framtiden står för just oberoendet
          och opartiskheten och att de inte blir en potemkinkuliss?
        </p>
        <p xml:id="i-RQ6CfN28LsoKAFGZQGJj5u">
          Vad avser statsrådet vidta för åtgärder för att säkerställa att
          program som sänds av public service-företagen inte är köpta av
          regeringsmakten?
        </p>
        <p xml:id="i-MEDCj3a47Hqmikq5sTu8rg">
          Vilka åtgärder avser statsrådet vidta för att tillse att regeringen
          och statliga myndigheter inte köper TV-program för att främja
          egna politiska intressen?
        </p>
      </div>
    </body>
  </text>
</TEI>
