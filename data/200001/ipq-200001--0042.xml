<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0042">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0042</head>
        <author who="i-BbWhKN8LYooYPeK77uLHBD">Unckel, Per (m) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>tobaksreklam </topic>
        <docDate when="2000-10-18">den 18 oktober</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO1042</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:42 av Per Unckel (m) till justitieminister
          Thomas Bodström om tobaksreklam
        </IPQ_title>
      </div>
      <div type="IPQuestionBody">
        <p xml:id="i-5URHo9fgoNVncSy8PNPgPi">
          I juli 1998 antog ministerrådet EG-direktivet 98/43/EG, om förbud
          mot direkt och indirekt tobaksreklam. Före direktivets antagande
          framfördes det från flera håll att direktivet stod i direkt strid
          med svensk grundlag, vilket även dåvarande socialminister Margot
          Wallström medgav vid EU-nämndens sammanträde den 28 november 1997.
        </p>
        <p xml:id="i-BEwgrk8N5vM6orYkx3XobU">
          Vid sammanträdet i fråga uppgav Wallström att den ansvarige för
          utredningen om förbud mot tobaksreklam, lagmannen Nils-Olof Berggren,
          numera JO, hade uttalat att antagandet av direktivet skulle innebära
          att det blev nödvändigt med en svensk grundlagsändring. Wallström
          uttalade bl.a. att "När det gäller frågan om en grundlagsändring
          sade Berggren att det behövs en grundlagsändring om vi gör det
          själva, d.v.s. om vi skulle göra det ensidigt. Men här finns en
          möjlighet att göra det via EG-direktivet. På så sätt kan man säga
          att det faktiskt är enklare om man går via EU än att få till stånd
          en ändring av grundlagen."
        </p>
        <p xml:id="i-R3eV7TDGRyNTEB899vsU5v">
          Därefter bidrog Margot Wallström aktivt till att skapa majoritet
          för direktivet och röstade för dess antagande i EU:s ministerråd,
          trots att hon tidigare medgivit att direktivet stod i strid med
          svensk grundlag. Direktivet antogs med mycket liten marginal.
        </p>
        <p xml:id="i-W4W9Wt4t6r6ju5eayRfAyv">
          I våras föreslog regeringen ändringar i tobakslagen (1993:581)
          med anledning av vissa bestämmelser i direktivet. I propositionen
          medgav regeringen att direktivet stod i strid med grundlagen.
          Nu hade även regeringen drabbats av eftertankens kranka blekhet.
          Det direktiv som man själv varit med om att genomdriva för att
          på sätt undvika en nödvändig grundlagsändring nu plötsligt inte
          tillämpas i den mån direktivet kunde anses stå i strid med vissa
          bestämmelser i TF och YGL. Ett sådant handlingssätt är emellertid
          helt emot grundläggande EG-rättsliga principer som stadgar att
          EG-direktiv ska genomföras i sin helhet.
        </p>
        <p xml:id="i-WA7CKdVuZ3EjpFbrRNfGRy">
          EG-domstolen har sedermera upphävt direktivet med anledning av
          att detta stred mot EG-rätten. Här fullbordas regeringens försök
          att driva igenom förbudet mot indirekt tobaksreklam. Tanken visade
          sig inte bara stå i strid med den svenska grundlagen utan också
          med Europeiska unionens regler.
        </p>
        <p xml:id="i-K5ARLgyMmCBi12TGng7HVo">
          Kontentan av det hela är att regeringen två gånger har medgivit
          att det nu upphävda direktivet stod i strid med svensk grundlag,
          dels inför direktivets antagande då man verkade aktivt för dess
          antagande, dels i samband med propositionen i våras. Sammantaget
          visar detta hur ogenomtänkt regeringens handlande i denna fråga
          varit. Respekten för grundlagen har undergrävts.
        </p>
        <p xml:id="i-3fWVsDbj1xz1fzvfNRF2GG">
          Med anledning av vad som anförts ovan vill jag fråga justitieministern
          vilka åtgärder han avser vidta för att förhindra att nya situationer
          uppstår där regeringen handlar i strid med grundlagen eller i
          grundlagens ytterkanter.
        </p>
      </div>
    </body>
  </text>
</TEI>
