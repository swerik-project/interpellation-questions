<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0336">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0336</head>
        <author who="i-KppE1YHfdGUC31EQj8LDUt">Landerholm, Henrik (m) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>fristående skolor</topic>
        <docDate when="2001-03-26">den 26 mars</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GO10336</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:336 av Henrik Landerholm (m) till statsrådet
          Ingegerd Wärnersson om fristående skolor
        </IPQ_title>
      </div>
      <div type="IPQuestionBody">
        <p xml:id="i-4CZXRSaPdX698GnQc8quRK">
          Sverige har det senaste decenniet sett en utveckling av det svenska
          skolväsendet från en kommunal monopolmarknad till dagens blomstrande
          utbud av olika alternativ. Fler friskolor är en utveckling som
          fått sitt stöd av föräldrar och elever som valt dessa skolor.
          Regeringen förefaller ambivalent och tyvärr också stundtals negativ
          till denna utveckling. I högtidstalen heter det att friskolorna
          är bra, men i det praktiska arbetet radar skolministern och Skolverket
          upp små och stora hinder för friskolorna.
        </p>
        <p xml:id="i-V48aBVnHJZJwokNha5EFWD">
          Entreprenader, dvs. genomförande av undervisning genom någon
          annan än skolan själv begränsas av skolentreprenadslagen. Enligt
          lagens 2 § måste en kommun ha regeringens tillstånd för att träffa
          avtal med annan part om att bedriva undervisning inom det offentliga
          skolväsendet för barn och ungdom.
        </p>
        <p xml:id="i-PKCUSMd6cfFVU2pJi3MF8u">
          Enligt samma lag får kommuner och landsting däremot lägga ut
          yrkesinriktade eller estetiska ämnen i gymnasieskolan på entreprenad
          till företag i begränsad skala. Kärnämnen, som t.ex. idrott och
          hälsa, får inte läggas ut på entreprenad.
        </p>
        <p xml:id="i-FPAXmRjm1SvCWJrVsAUTv5">
          Regeringen kan vidare bevilja tillstånd om det föreligger särskilda
          skäl, vilket enligt förarbetena till lagen ska bedömas utifrån
          det enskilda fallet. Lagens förarbeten är vaga när det gäller
          vilka skäl som skulle kunna anses utgöra särskilda skäl och juridiska
          avdelningen anser "att betydande osäkerhet om rättsläget föreligger".
          Hittills har regeringen endast prövat ett ärende enligt § 2 skolentreprenadslagen.
          Regeringen beslutade den 2 december 1999 att avslå Helsingborgs
          stads begäran om medgivande att få driva en grundskola i kommunen
          på entreprenad.
        </p>
        <p xml:id="i-81aYpCsxR4wg1an3pHMo1E">
          Förbudet mot entreprenader gäller uttryckligen det offentliga
          skolväsendet. Det är illa nog men ger ändå, enligt min mening,
          möjlighet för fristående skolor att utnyttja sig av denna möjlighet
          för att främja kvalitet och valfrihet.
        </p>
        <p xml:id="i-QFEYh8c9ysj9EttWtZWmjo">
          På dagens dynamiska utbildningsmarknad finns en mängd aktörer.
          Det gäller såväl utbildningsföretag som studieförbund och enskilda
          lärare och läromedelsutvecklare. En laglig möjlighet för alla
          skolor att pröva entreprenadsformen kan inte annat än utveckla
          skolväsendet som helhet. Nya former öppnar för nya lösningar.
          Kommunernas stundom tröga monopolorganisationer skulle kunna ges
          konkurrens och stimulans inom den offentliga skolans ram. Att
          tillåta alternativ till egenregiverksamhet är en utvecklingsfaktor
          som borde vara lika för offentliga och fristående skolor.
        </p>
        <p xml:id="i-8NPBVVqJ32DfeHzmvXbuDh">
          Fristående skolors rätt att utnyttja entreprenader inom ramen
          för sin verksamhet har hittills inte ifrågasatts. Men i medierna
          har nyligen framgått att två fristående skolor @ Cybergymnasiet
          och Stockholms Fria gymnasium @ på grund av Skolverkets agerande
          i en tillsynsfråga står inför ett potentiellt hot om tvångsnedläggning.
          Detta därför att de lagt ut viss del, undervisningen i idrott
          &amp; hälsa, på entreprenad. Undervisningsrådet Per Andersson vid
          Skolverket menar att detta är olagligt. Skolverket menar sammanfattningsvis
          att detta står i motsatsställning mot gällande bestämmelser och
          att de snarast måste upphöra med den verksamheten.
        </p>
        <p xml:id="i-9DNcDbd3xsUkVsF5gRCRVM">
          I just detta ärende har några av de berörda skolorna sagt upp
          avtalet med entreprenören eftersom de var missnöjda med verksamheten.
          Det är naturligtvis rimligt. Men om de hade varit nöjda? Vilken
          grund finns för Skolverkets beslut att tvinga dem att upphöra
          med undervisning på entreprenad?
        </p>
        <p xml:id="i-6k1k3LesKjMeDw2D8gAWBP">
          Mot bakgrund av ovanstående vill jag ställa följande frågor till
          skolministern:
        </p>
        <p xml:id="i-BpevCx7qePsEh14N1r5Myq">
          Hur avser statsrådet agera för att säkra fristående skolors rätt
          att "träffa avtal med annan part" om bedrivande av undervisning
          i de fristående skolorna?
        </p>
        <p xml:id="i-LNT1pTpU96df159demHyxY">
          När avser statsrådet lägga fram förslag om att inte missgynna
          det offentliga skolväsendet på detta område genom att lägga fram
          förslag om att generellt tillåta skolentreprenader?
        </p>
      </div>
    </body>
  </text>
</TEI>
