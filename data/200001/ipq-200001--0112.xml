<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0112">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0112</head>
        <author who="i-MerwJjA5PYKs4QYtgsoxJE">Wälivaara, Erling (kd) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>åtgärder mot mobbning</topic>
        <docDate when="2000-11-14">den 14 november</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GO10112</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:112 av Erling Wälivaara (kd) till statsrådet
          Ingegerd Wärnersson om åtgärder mot mobbning
        </IPQ_title>
      </div>
      <div type="IPQuestionBody">
        <p xml:id="i-28hPVH7joJiXzWN6E2G28G">
          Tusentals barn går till skolan i dag med en klump av rädsla i
          magen. De går till skolan men önskar inget hellre än att de fick
          slippa. Undersökningar visar att ungefär 100 000 barn mobbas varje
          dag. Utöver det kommer det stora mörkertalet och hur stort det
          är vet ingen. Det stora problemet med mobbning är just att vuxna
          inte vet och att vuxna inte ser eller inte vill se. Trots många
          insatser och goda ord från ansvariga rektorer och politiker minskar
          inte problemet, mobbningen är lika utbredd i dag som för 20 år
          sedan. Detta gör det lätt att känna maktlöshet, att ge upp och
          acceptera situationen. Denna inställning anser jag dock vara oacceptabel.
          Samhällets insatser mot mobbningen får inte avslutas eller trappas
          ned med mindre än att varje enskilt barn känner sig tryggt i skolan.
        </p>
        <p xml:id="i-Qmk4svpdd5o6WbdtVT4Ro4">
          Att få känna sig trygg är en mänsklig rättighet som gäller barn
          minst lika väl som vuxna och även med detta som utgångspunkt blir
          frågan om mobbning central. Skolan är genom skolplikten ett obligatoriskt
          inslag i varje ung människas liv. En skolpliktig pojke eller flicka
          är tvingad att infinna sig i skolan oavsett hur de själva uppfattar
          miljön. Möjligheterna att på formella vägar få beslut eller åtgärder
          omprövade är begränsade. Det faktum att Skolverket endast utreder
          ungefär 25 % av de anmälningar om mobbning som de tar emot förstärker
          ytterligare den mobbades utsatthet. Eleverna är således i hög
          grad utlämnade åt skolledningens och lärarens omdöme. En obligatorisk
          skolgång ställer följaktligen särskilt höga krav på skolans ambition
          att forma ett gott arbetsklimat. De lagar som reglerar medborgarnas
          samvaro i samhället måste gälla även i skolan.
        </p>
        <p xml:id="i-DSyQkKFnc3NNfgcQDkponw">
          I en intervju nyligen sade skolministern att hon hade för avsikt
          att stärka elevernas rättsskydd när det gäller bl.a. mobbning.
        </p>
        <p xml:id="i-Cs63R4ndnjGBczSkR7uPc9">
          Jag vill därför fråga skolministern med vilka konkreta åtgärder
          hon avser att göra detta?
        </p>
        <p xml:id="i-DqMVftRYfrybJs1cxrrtn4">
          Jag vill också fråga skolministern om hon anser att det är tillfredsställande
          att endast 25 % av samtliga mobbningsanmälningar utreds av Skolverket?
          Om inte vad avser hon att göra för att rätta till detta missförhållande?
        </p>
      </div>
    </body>
  </text>
</TEI>
