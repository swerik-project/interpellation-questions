<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0223">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0223</head>
        <author who="i-Ybw8JnrmHGCsqpipBke8a7">Oscarsson, Mikael (kd) </author>
        <recipient who="i-A5R84cTmpky3NHJ7nLKaEt">finansminister Bosse Ringholm </recipient>
        <topic>gåvor till ideella organisationer</topic>
        <docDate when="2001-01-26">den 26 januari</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GO10223</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:223 av Mikael Oscarsson (kd) till finansminister
          Bosse Ringholm om gåvor till ideella organisationer
        </IPQ_title>
      </div>
      <div type="IPQuestionBody">
        <p xml:id="i-SQeB2pcSMN3AwyuhS1VwKj">
          På många håll i världen är det möjligt att göra skatteavdrag
          för kostnaden för gåvor till ideella organisationer. Så inte i
          Sverige. Exempelvis har övriga 14 EU-länder olika typer av system
          för avdragsmöjligheter.
        </p>
        <p xml:id="i-NiF8ymtBtvLKubqREUTApT">
          I Sverige får normalt varken privatpersoner eller företag göra
          avdrag för gåvor och donationer till ideella föreningar. Detta
          gäller oavsett om det är fråga om allmännyttiga eller ej allmännyttiga
          ideella föreningar.
        </p>
        <p xml:id="i-6gk9TiYxz9sWkKAzT7kWVY">
          Vårt grannland Norge är ett exempel där medborgarna har viss
          möjlighet att göra avdrag för gåvor. Där ges möjlighet till skatteavdrag
          för såväl enskilda personer som näringsidkare när det är fråga
          om gåvor till vetenskaplig forskning eller yrkesutbildning som
          kan ha betydelse för dess verksamhet.
        </p>
        <p xml:id="i-U7q8YwepmLRLyacXVX3m8E">
          Vidare gäller att enskilda personer medges en begränsad avdragsrätt
          för gåvor till vissa frivilligorganisationer som har säte i Norge
          och har minst 3 000 medlemmar. Dessa frivilligorganisationer ska
          inte ha näringsverksamhet som ändamål och ska bedriva särskilt
          angivna verksamheter såsom omsorgs- och hälsofrämjande arbete
          för barn och ungdomar, religiös verksamhet, verksamhet till värn
          för människors rättigheter, katastrofhjälp m.m.
        </p>
        <p xml:id="i-QRWQKPWdPGuop7NGE2TyuY">
          I England och Wales finns 180 00 registrerade välgörenhetsorganisationer.
          Dessa står under tillsyn av en statlig myndighet (the Charity
          Commisson). Enskilda kan sägas erhålla skattelättnader/avdrag
          genom gåvor till brittiska välgörenhetsorganisationer på olika
          sätt. Gåvohjälp (Gift Aid), avlöningsgåvosystem (Payroll Giving
          Scheme) som drivs av arbetsgivaren eller genom att ge bort aktier
          eller värdepapper.
        </p>
        <p xml:id="i-GLU6dKJrQm7DnFGDBwobdR">
          Förutom Norge och England finns det alltså en rad andra länder
          som har liknande arrangemang för att ge medborgarna möjlighet
          att göra skatteavdrag för bidrag till olika typer av organisationer.
        </p>
        <p xml:id="i-NxuwuA9hd78c6tPesCYeW4">
          FRII, frivilligbranschens insamlingsråd har uttalat att det borde
          göras möjligt för medborgare att göra avdrag för gåvor till välgörande
          ändamål till organisationer som har s.k. 90-konton. På detta sätt
          skulle oseriösa insamlingar kunna konkurreras ut, menar företrädare
          för FRII.
        </p>
        <p xml:id="i-UAkSyKRmPEDVxwPoJy1DPk">
          I exempelvis Danmark och USA har man ett system som tillåter
          att man gör avdrag även för gåvor till olika typer av ideella
          föreningar och kyrkor. Detta är ett stort stöd för denna typ av
          organisationer, eftersom deras verksamhet till stor del bygger
          just på frivilligt givande från medlemmar.
        </p>
        <p xml:id="i-An2BXPt7QGGCqsniV5Vm3T">
          Mina frågor till statsrådet blir således:
        </p>
        <p xml:id="i-8KsEGhgypiRuinRXinaiZ3">
          Vad avser statsrådet göra för att gåvor till s.k. 90-konton ska
          bli avdragsgilla?
        </p>
        <p xml:id="i-DbwmnJSfMYm6DDzPKM7x6c">
          Vad avser statsrådet göra för att gåvor till andra typer av organisationer,
          exempelvis kyrkor, ska göras avdragsgilla?
        </p>
      </div>
    </body>
  </text>
</TEI>
