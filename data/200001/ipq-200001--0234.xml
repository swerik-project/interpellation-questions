<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0234">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0234</head>
        <author who="i-TZ8SfvMTUwmGX9ydckup6w">Hansson, Roy (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>utlovade arbetstillfällen till Fårösund</topic>
        <docDate when="2001-02-01">den 1 februari</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10234</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:234 av Roy Hansson (m) till näringsminister
          Björn Rosengren om utlovade arbetstillfällen till Fårösund
        </IPQ_title>
      </div>
      <div type="IPQuestionBody">
        <p xml:id="i-GaFT12p9Q4TbJdLmAJgsKZ">
          Under hösten 1999 lovade regeringen i skrivelse 1999/2000:33
          bl.a. följande vad gäller lokalisering av statliga verksamheter
          m.m.:
        </p>
        <p xml:id="i-XcqSfBEVQQLPD5PuRYVSxt">
          Fårösund
        </p>
        <p xml:id="i-TKnTMQ3CURP7VfFXK4BjoH">
          Nu i januari 2001 är KA 3-området i Fårösund snart tomt efter
          det att försvaret upphört med verksamheten. Det finns därför ett
          stort behov av ny verksamhet i Fårösund, och det är naturligtvis
          viktigt att regeringens löften om att förlägga verksamheter där
          verkligen kommer till stånd. Regeringen poängterar i skrivelsen
          (1999/2000:33) att Fårösund och norra Gotland är i stort behov
          av statliga ersättningsarbetstillfällen. Dessa arbetstillfällen
          skulle kunna fungera som en startmotor för att också locka till
          sig andra företag och entreprenörer.
        </p>
        <p xml:id="i-4UvTGPA3jZpeSTv76H7nho">
          För att skapa förutsättningar för etablering av ytterligare ca
          260 privata arbetstillfällen måste företagsklimatet förbättras.
          För Gotland, som är ett län med många mindre företag, är det naturligtvis
          särskilt önskvärt och välkommet om regeringen kan leva upp till
          ambitionen och presentera förslag som gynnar företagsamheten.
        </p>
        <p xml:id="i-3HwRVZj1DQ922tfsYjMhBM">
          Jag vill understryka att det i Fårösund, på det f.d. KA 3-området,
          finns tillgång till stora lokalytor som förvaltas av fastighetsbolaget
          Vasallen. Det finns utomordentligt stora möjligheter att göra
          anpassningar och ombyggnationer för tillkommande verksamheter.
        </p>
        <p xml:id="i-S5ZRa5gftdqD2NZUGv4wg4">
          De frigjorda tidigare övningsområdena vid kusten skulle kunna
          utnyttjas av turistnäringen genom att överlåtelse sker på gynnsamma
          ekonomiska villkor, i linje med det som står i regeringens skrivelse.
        </p>
        <p xml:id="i-PrrqGbFqrhgngZvCNkv1XB">
          Kommunikationer
        </p>
        <p xml:id="i-8yYEgbewfv3awKDzvxGTWJ">
          I skrivelse 1999/2000:33 pekar regeringen vidare på infrastruktursatsningars
          stora betydelse för god utveckling av näringsliv och arbetsmarknad.
          Den utan jämförelse viktigaste infrastrukturåtgärden för det gotländska
          näringslivet är kommunikationer mellan Gotland och fastlandet.
        </p>
        <p xml:id="i-6QAcePKf65RBN5qwvjEtMa">
          Kommunikationsbehovet innehåller ett antal komponenter där alla
          är viktiga och måste finnas med för att det ska kunna anses som
          fullgoda förbindelser. För det första är det frågan om fraktmöjligheter
          för företag som arbetar med insatsprodukter från fastlandet, och
          färdiga produkter för försäljning där kostnad, tillgänglighet
          och tidtabellsäkerhet är de viktigaste.
        </p>
        <p xml:id="i-97PXy7ffLEqZ7WJfWceyBs">
          För det andra gäller det passagerartrafiken, där kostnader, tidtabell,
          tillgänglighet och komfort samt olika destinationer är de viktigaste
          parametrarna. För flyget anses biljettpriset vara det allra viktigaste.
        </p>
        <p xml:id="i-AV4475oe9XE7Zw3ot9ZYsR">
          Jag vill understryka att förbättrade kommunikationer, och lägre
          pris på flyg och frakter, enligt samstämmiga uppgifter från befolkning
          och näringsidkare är de viktigaste åtgärderna för tillväxt och
          nyetableringar av företag.
        </p>
        <p xml:id="i-BkkmKJ8KHrwVvmeeQExVPS">
          Mot bakgrund av ovanstående vill jag ställa följande frågor till
          näringsministern:
        </p>
        <p xml:id="i-HwuduWGuhY9hWSwfuxATqc">
          1. Vilka åtgärder avser statsrådet vidta för att skrivelsens
          utfästelser om att det "... skall särskilt beaktas möjligheten
          att förlägga verksamheter till Fårösund" ska uppfyllas?
        </p>
        <p xml:id="i-NKaK47XwzLemrpvuUn1Q4b">
          2. Vilka åtgärder avser statsrådet vidta för att uppfylla löftet
          angående etableringen av ytterligare 260 privata arbetstillfällen
          på Gotland?
        </p>
        <p xml:id="i-2eJai1mJRev4h6k23Uz73p">
          3. Vilka åtgärder avser statsrådet vidta för att satsningen på
          infrastrukturåtgärder ska genomföras och få den avsedda positiva
          betydelsen för Gotland?
        </p>
      </div>
    </body>
  </text>
</TEI>
