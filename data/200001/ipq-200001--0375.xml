<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0375">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0375</head>
        <author who="i-Ev13DrJjHbo85jEmQ5EPLM">Thalén Finné, Ewa (m) </author>
        <recipient who="i-6qjD2tsSCtsrmXQjy7mtCJ">statsrådet Lars-Erik Lövdén </recipient>
        <topic>bostadsbyggandet</topic>
        <docDate when="2001-04-06">den 6 april</docDate>
        <status when="unknown" byWhom="statsrådet Lars-Erik Lövdén " byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GO10375</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:375 av Ewa Thalén Finné (m) till statsrådet
          Lars-Erik Lövdén om bostadsbyggandet
        </IPQ_title>
      </div>
      <div type="IPQuestionBody">
        <p xml:id="i-8WQAgrrfKwJW5hANyYH7N4">
          Problemen på bostadsmarknaden beskrivs väl i en ny bostadsenkät
          som Länsstyrelsen i Skåne och Boverket arbetar med. Där framgår
          att hälften av Skåne läns kommuner förväntar sig en brist på hyresrätter
          under 2001. I Malmö förväntas 1 100 lägenheter påbörjas under
          2001 samtidigt som kommunen ser en större efterfrågan på bostäder
          än vad som kommer att byggas. Det främsta hindret är enligt enkäten
          de höga produktionskostnaderna, och därefter följer den bristande
          planberedskapen.
        </p>
        <p xml:id="i-Dup82v5NmdNN579FLPCykZ">
          För att möta efterfrågan på hyresrätter planerar regeringen att
          införa investeringsbidrag som man hoppas ska lyfta nybyggandet.
          Problemet är bara att det t.ex. behövs 10 000 nya bostäder bara
          i Stockholm, och regeringens plan kommer i bästa fall att ge 2
          500 lägenheter. Dessutom är investeringsbidragen ett kortsiktigt
          förslag som inte löser problemet. Så fort bidraget tar slut avstannar
          eventuell nyproduktion igen.
        </p>
        <p xml:id="i-Vvh37Piqs8iEFwYQCD3vH1">
          Dessutom påpekar Boverket i sin byggprognos det som nu verkar
          bli alltmer troligt, nämligen att svensk ekonomi går in i en fas
          med lägre tillväxt. Det kan t.o.m. gå så långt som till stagnation.
          Då kommer byggandet att ligga på i stort sett oförändrad nivå
          de närmaste åren till dess tillväxten åter tar fart. Med en sämre
          utveckling av BNP under de närmaste åren ökar byggandet endast
          något fram till år 2004. Detta illustrerar hur viktig BNP-utvecklingen
          är för byggandet.
        </p>
        <p xml:id="i-KK8CmtJJnZ6UJTbSSDZGzy">
          Många av problemen på bostadsmarknaden kommer tyvärr att kvarstå
          även efter regeringens vårbudget, och det beror framför allt på
          att regeringen valt att bortse från flera viktiga faktorer. T.ex.
          borde regeringen ta initiativ till att se över hur bruksvärdessystemet
          och hyresregleringen fungerar. Det finns i dag ett stort problem
          för nybyggnation av hyreslägenheter. Det är möjligheten att efter
          inflyttning i nybyggd lägenhet överklaga hyran till hyresnämnden
          för bruksvärdesprövning. Detta skapar för stor osäkerhet för byggherre
          och långivare. Dessa parter måste kunna finansiera sitt projekt
          för att nyproduktion ska komma i gång.
        </p>
        <p xml:id="i-NudtwrqpWCu1WGi4Vt5YMu">
          En annan orimlighet är att i dag kan en lägenhet i ett ytterområde
          ha högre hyra än en likartad lägenhet i innerstaden. Det borde
          med andra ord finnas incitament för att öka lägesfaktorns betydelse
          inom brukvärdessystemet. Självklart finns det olika åsikter om
          dessa system, men en sak är klar, de nuvarande systemen omöjliggör
          på de flesta orter ett lönsamt byggande av hyresrätter.
        </p>
        <p xml:id="i-EmeRRr25zy1jhxDDwTG1e3">
          Ett annat av de stora problemen på bostadsmarknaden är den höga
          beskattningen på bostadsbyggande. En undersökning som gjorts av
          Fastighetsägarförbundet visar att skatter och avgifter utgör 60
          % av den totala produktionskostnaden och 65 % av hyran. Detta
          beror bl.a. på att fastigheter och boende beskattas både som konsumtion
          och som kapital. Siffrorna talar sitt tydliga språk och borde
          föranleda regeringen att se vad som kan göras för att sänka det
          skattetryck som effektivt motverkar bostadsbyggandet.
        </p>
        <p xml:id="i-GhUXn6P7kHjsGZaTduHQSX">
          Avslutningsvis konstaterar jag att statsrådet trots positiva
          uttalanden inte kommer att lägga fram några förslag om tredimensionell
          fastighetsbildning i vårbudgeten. Tredimensionell fastighetsbildning
          och ägarlägenheter skulle förbättra situationen på bostadsmarknaden,
          och jag hoppas att ministern på den punkten kan gå från ord till
          handling.
        </p>
        <p xml:id="i-8NRUDS3LgXUfdmLKki8uQi">
          Mot bakgrund av ovanstående vill jag ställa följande frågor till
          statsrådet:
        </p>
        <p xml:id="i-RA4F1hrXEKVnSDtDkEgfe5">
          1. Vad tänker statsrådet göra för att minska skatternas del av
          produktionskostnader och hyra?
        </p>
        <p xml:id="i-PFaKPbPb4NM3L5XatAUTzd">
          2. Vad tänker statsrådet göra för att säkra ett långsiktigt stabilt
          bostadsbyggande även när investeringsbidragen upphör?
        </p>
        <p xml:id="i-Eck7qFYwxbo7UqcRcjQyYD">
          3. Vad tänker statsrådet göra för att lägesfaktorn inom bruksvärdessystemet
          ska kunna få en större inverkan på hyressättningen, och inte som
          i dag fungera tvärtom genom att hyran ofta är högre i ytterområden
          än i innerstad?
        </p>
      </div>
    </body>
  </text>
</TEI>
