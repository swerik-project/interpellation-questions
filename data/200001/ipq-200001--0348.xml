<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0348">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0348</head>
        <author who="i-FJ3qAMd2ReYtDiK92hL27W">Feltzing, Barbro (mp) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>ett friår mitt i livet</topic>
        <docDate when="2001-04-02">den 2 april</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10348</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:348 av Barbro Feltzing (mp) till näringsminister
          Björn Rosengren om ett friår mitt i livet
        </IPQ_title>
      </div>
      <div type="IPQuestionBody">
        <p xml:id="i-Re8e1iFvvs4Te8vC8joewg">
          Ett friår mitt i livet skulle ge människor, som stressar och
          sliter på sitt arbete, en chans att få ett uppehåll och att komma
          igen till arbetslivet med förnyade krafter. Kostnader för sjukskrivningarna
          ökar oroväckande och en rapport visar att landstingsanställda
          kan vara sjukskrivna så mycket som en dag i veckan. De försök
          med friår, som bedrivits i Trelleborg och i Danmark under 90-talet
          visar på positiva effekter vilket Statskontorets utredning om
          friåret också visar på.
        </p>
        <p xml:id="i-L1C7eFDpa1zJESoPAyRbEE">
          Det danska försöket pågick under flera år under större delen
          av 90-talet och ca 20 000 personer har deltagit. Trelleborgsförsöket
          pågick under två år och omfattade 350 personer.
        </p>
        <p xml:id="i-UM5ucnqxfJUEErZwDNDUr1">
          Miljöpartiet föreslår att en anställd kan ta ledigt upp till
          ett år och få 85 % av a-kassa medan en arbetslös går in på den
          lediga platsen med lön. Man ska inte vara bunden till att utföra
          något speciellt utan det kan vara en återhämtning vid stress,
          tid till att umgås med familjen eller att utbilda sig.
        </p>
        <p xml:id="i-9qhkUnxMJ5iYmsu1MpknZE">
          Utredningen visar alltså på flera positiva sidor och även negativa,
          men de positiva överväger. För den arbetslöse, som går in på den
          lediga platsen, innebär friåret en ökad självkänsla och motivation,
          underhåll av sina kvalifikationer, ökad arbetslivserfarenhet och
          ökade kontakter på arbetsmarknaden och en chans att få in en fot
          på arbetsmarknaden.
        </p>
        <p xml:id="i-CHfy5mdC97krkLTCvRFH3m">
          För företagen ger det möjligheter till en mer flexibel och anpassad
          personalförsörjning och möjligheter till rotation. Företagen får
          genom friåret ökade möjligheter att överbrygga produktionsnedgångar
          och genom att behålla anställningsförhållandena undvika framtida
          omkostnader för rekrytering.
        </p>
        <p xml:id="i-J2ng31e2pEn2zqPp9Qpq3W">
          Det är nu viktigt att Statskontorets utredning går ut på remiss
          så att det ger en möjlighet för ett genomförande av ett friår
          i Sverige.
        </p>
        <p xml:id="i-XkSQG3dG7VLVSTRp6oxfgh">
          Min fråga till näringsminister Björn Rosengren blir därför om
          näringsministern avser verka för att Statskontorets utredning
          om ett friår kommer att gå ut på remiss.
        </p>
      </div>
    </body>
  </text>
</TEI>
