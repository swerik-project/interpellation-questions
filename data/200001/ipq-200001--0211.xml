<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0211">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0211</head>
        <author who="i-5VucL1TjrAWieXV17zXaW8">Skårman, Carl-Erik (m) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>Sverige och Europeiska unionen</topic>
        <docDate when="2001-01-15">den 15 januari</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GO10211</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:211 av Carl-Erik Skårman (m) till justitieminister
          Thomas Bodström om Sverige och Europeiska unionen
        </IPQ_title>
      </div>
      <div type="IPQuestionBody">
        <p xml:id="i-QBvgbvcjCdafiqQAkmzkZR">
          Sverige har innevarande halvår den viktiga uppgiften att vara
          Europeiska unionens ordförandeland. Mycket uppmärksamhet kommer
          därmed att riktas mot vårt land som helhet, men särskilt mot de
          orter som ska stå som värdar för EU:s olika sammankomster och
          konferenser. Aktiviteter är glädjande nog spridda över stora delar
          av Sverige, men det är Stockholm som kommer att få ta emot stor
          del av den ökade besöksströmmen.
        </p>
        <p xml:id="i-VgTEJKE6TXf7r18FKg8wEJ">
          Detta kommer inte endast att medföra positiva konsekvenser. Resurser
          måste avsättas för skydd och säkerhet beträffande gästande besökare
          samt eskorter för de som reser genom Stockholm. Detta är dock
          sådant som självklart följer med det internationella europeiska
          åtagandet som Sverige gjort.
        </p>
        <p xml:id="i-4ncAE3Vr4wVNjWu4pUVL2G">
          Däremot är det oroande och mindre förutsebart vad ökande oroligheter
          och gatuvåld kan medföra. Erfarenhetsmässigt uppträder sådana
          effekter i spåren efter olika protestorganisationer vid betydelsefulla
          internationella överläggningar. Sådana exempel har det senaste
          året givits bl.a. i Seattle, Prag och Nice. De senare två i direkt
          anslutning till EU-konferenser.
        </p>
        <p xml:id="i-M4FcpDrS1WuZpcP9ykkrbT">
          De organisationer som @ trots deklarerade icke-vålds-avsikter
          @ förelöpt de våldspräglade händelserna, har aviserat ökad aktivitet
          även i Sverige. Därutöver finns en ökad benägenhet för vissa grupper
          i det svenska samhället att ägna sig åt verksamheter som tycks
          utlösa våldsamheter.
        </p>
        <p xml:id="i-FMoubcSiDFUgBwqA7GquWd">
          Ett exempel är Reclaim The Citys s.k. gatufest på Götgatan i
          Stockholm under sommaren, vilken resulterade i egendomsförstörelse
          av för Stockholm ovanligt slag, ett annat är den uppmärksammade
          husockupationen i Linköping varvid även hot mot människor förekom.
          Erfarenheten visar också att det saknas polisresurser sedan fler
          år tillbaka i Stockholm, vilket med kraft påtalats av polisstyrelsens
          ordförande, borgarrådet Kristina Axén Ohlin.
        </p>
        <p xml:id="i-T9j3c5bT2asLNks84ta2W3">
          För Sverige och Stockholm är det angeläget att Sveriges tid som
          ordförandeland lämnar en positiv efterklang inom och utanför våra
          gränser. Därom torde de flesta medborgare vara ense oavsett vilken
          inställning man har till Europeiska unionen. För huvudstadens
          del är det i detta avseende ytterst angeläget att försöka upprätta
          en grundläggande vardaglig ordning och säkerhet för gemene man
          även under innevarande halvår.
        </p>
        <p xml:id="i-rRHc1uuW6angGua2CgmU9">
          Mot denna bakgrund vill jag ställa följande fråga till det ansvariga
          statsrådet:
        </p>
        <p xml:id="i-Rpw6GkTVTbyKyB4bpaAWxJ">
          Vad har statsrådet gjort för att skaffa sig en uppfattning om
          vilka merkostnader polisverksamheten i Stockholmsregionen ordförandeskapet
          i EU kommer att föra med sig?
        </p>
      </div>
    </body>
  </text>
</TEI>
