<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0010">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0010</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-6qjD2tsSCtsrmXQjy7mtCJ">statsrådet Lars-Erik Lövdén </recipient>
        <topic>byggkostnader</topic>
        <docDate when="2000-09-20">den 20 september</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GO1010</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:10 av Ulla-Britt Hagström (kd) till statsrådet
          Lars-Erik Lövdén om byggkostnader
        </IPQ_title>
      </div>
      <div type="IPQuestionBody">
        <p xml:id="i-DiYnVT8wZ2NMccdUBrDHWS">
          Byggkostnadsdelegationens betänkande (SOU 2000:44) har haft som
          uppdrag att bl.a. främja nytänkande inom byggbranschen och initiera
          forskning och utveckling kring ny byggteknik och nya byggprodukter.
          En viktig uppgift har också varit att verka för en långsiktigt
          ökad konkurrens på byggmarknaden och att verka för att ta bort
          tekniska och administrativa hinder som motverkar lägre byggkostnader.
          Byggkostnadsdelegationen föreslår en första målsättning om minskade
          byggkostnader med 10 %, minskade byggtider med 10@20 % samtidigt
          som kvalitetsfelen minskar med 20 %.
        </p>
        <p xml:id="i-vUo2FK5aNoAqV2VenyqAE">
          Konkreta förslag handlar om att kommunerna ska uppmärksammas
          på markpriser och minska dem. Konkurrensbevakningen för byggsektorn
          ska skärpas. Riksrevisionsverket bör ges uppdrag att göra återkommande
          revisioner av särskilt viktiga offentliga upphandlingar. Upphandlingsrutiner
          ska förbättras osv.
        </p>
        <p xml:id="i-JGnbtBjj34b5XV7cuGM5JC">
          Rekommendationer och förslag är givetvis positiva och bristen
          på konkurrens är ett stort hinder för byggnation. Ett mycket stort
          hinder för nybyggnation är dock de höga skatterna och avgifterna.
          Mer än 60 % av kostnaden för nybyggnation är skatter och avgifter.
          I dag är situationen den att barnfamiljer med medelinkomst inte
          kan bygga småhus, fastighetsägare kan inte få lönsamhet att bygga
          hyresrätter osv. Tillväxtområden i landet för en intensiv diskussion
          om vilka åtgärder som är möjliga för att öka nybyggnationen. I
          Gnosjö föreslår man att momsen vid nybyggnation skuldförs till
          staten med en avskrivning om 4 % varje år.
        </p>
        <p xml:id="i-Xz1JavUeFFw1GJCcsYJz8V">
          Ett annat förslag som bör diskuteras är sänkning av momsen till
          12 %. Enligt Riksskatteverket uppgick statens intäkter åren 1998
          och 1999 från mervärdesskatt på byggnationer till 14,2 respektive
          15,2 miljarder kronor. Momsintäkterna från byggverksamhet har
          ökat med 7 % mellan 1998 och 1999. Om denna ökningstakt fortsätter
          under åren 2000 till 2001 kommer skattebasen för byggmoms att
          uppgå till 70 miljarder kronor år 2001. Med en skattebas på 70
          miljarder blir intäkten för byggmoms 17,5 miljarder kronor med
          en skattesats på 25 %. Om skatten sänks till 12 % minskar inkomsten
          för staten till 8,4 miljarder. En sänkning av byggmomsen skulle
          dock leda till större nybyggnation och därmed stimulera tillväxten.
        </p>
        <p xml:id="i-KfNdJT9iK2hafqCMiMgrZP">
          Med hänvisning till det anförda vill jag ställa följande fråga
          till statsrådet Lars-Erik Lövdén:
        </p>
        <p xml:id="i-nd6ifrNzJHzSzHtJNH9hK">
          Vilka åtgärder avser statsrådet vidta för att bereda frågan om
          sänkt byggmoms?
        </p>
      </div>
    </body>
  </text>
</TEI>
