<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0261">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0261</head>
        <author who="i-GsygH5UJM18UkfLBHFkVdD">Härstedt, Kent (s) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>serveringstillstånd för näringsidkare i Öresundsregionen</topic>
        <docDate when="2001-02-16">den 16 februari</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO10261</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:261 av Kent Härstedt (s) till socialminister
          Lars Engqvist om serveringstillstånd för näringsidkare i Öresundsregionen
        </IPQ_title>
      </div>
      <div type="IPQuestionBody">
        <p xml:id="i-VV6jc3tWPBbr8rcT7qyGge">
          Regeringen har i dagarna sänt ut en lagrådsremiss rörande "Vissa
          ändringar i alkohollagen". Bl.a. omfattar lagrådsremissen serveringstider.
          Regeringens utgångspunkt är att den normala tiden för servering
          till allmänheten ska ligga mellan 11.00 och 01.00 om inte kommunen
          beslutar något annat. Serveringen får dock inte pågå längre än
          till 03.00 och serveringsstället ska vara utrymt senast 30 minuter
          efter serveringstidens utgång.
        </p>
        <p xml:id="i-VGmhCPYxuJbjFk9uU1yqku">
          Jag har förståelse för att regeringens utgångspunkt för detta
          initiativ är att värna om folkhälsan, stävja våld och kriminalitet
          och att främja en god alkoholkultur. Jag delar regeringens resonemang
          i dessa avseenden.
        </p>
        <p xml:id="i-NR3wU8hBY63MiJJ3amG7At">
          Det har varit kommunerna som beslutat om hur länge resturangerna
          har fått sälja alkohol. 1993 infördes på försök öppethållande
          med servering av alkohol till klockan 05.00 på morgonen. Detta
          var bl.a. för att få bukt med svartklubbar. I dag finns ett femtiotal
          krogar som har öppet till 05.00 i städerna Helsingborg, Malmö,
          Göteborg och Stockholm.
        </p>
        <p xml:id="i-VqAnA3esJzNdpprVknR1Qn">
          Men med min utgångspunkt som boende i Helsingborg i Öresundsregionen
          är dock närheten till Danmark en viktig faktor att räkna med.
          Flödet av smuggelsprit är stort och den lokala försäljningen av
          densamma är omfattande @ inte sällan till minderåriga.
        </p>
        <p xml:id="i-6k2QB1CJdoKEtbEoRE9zBn">
          För krögare i Helsingborg och Malmö är genomförandet av det nya
          lagförslaget förknippat med stora svårigheter. De riskerar att
          förlora sina gäster som i ställer väljer att ta en 15 minuters
          båtresa över sundet till Helsingör eller från Malmö ta tåget eller
          en taxi till Köpenhamn. Deras oro delas av polisen och sociala
          myndigheter.
        </p>
        <p xml:id="i-X1zbDjjMkSGNHN8sKyqpuv">
          Också för Öresundsintegrationstanken innebär detta ett avsteg,
          där villkoren för krognäringen kommer att skilja sig avsevärt
          på de båda sidorna sundet.
        </p>
        <p xml:id="i-Rwn4kJZuXhY2qcZ1eYExW8">
          Det finns en utbredd oro för att detta kommer att leda till att
          svartklubbarna ökar, att förutsättningarna för försäljningen av
          smuggelsprit befästs och framför allt att människor kommer att
          välja att söka sig till andra sidan sundet och nöjeslivet där.
          Det finns också skäl att befara att man i nästa skede kommer att
          kunna få göra ökade sociala och polisiära insatser.
        </p>
        <p xml:id="i-6FC3AemGLWFzAuhUjf3NBb">
          Jag vill mot bakgrund av detta ställa följande frågor till socialminister
          Lars Engqvist:
        </p>
        <p xml:id="i-8Cwe9iCYAipmQG1c7i1S3D">
          Hur kommer socialministern att agera för att bemöta den problematik
          som det nya lagförslaget medför för krognäringen i Öresundsregionen?
        </p>
        <p xml:id="i-N9YwZ7c8dT3C3j4SCEBrj3">
          Kommer socialministern att agera för att främja konkurrensneutralitet
          mellan krognäringen på de båda sidorna sundet?
        </p>
        <p xml:id="i-J8c5HdRCi4tdErL13jhwNR">
          Ämnar socialministern ta initiativ för att möta de sociala problemen
          som följer på den utbredda förekomsten av smuggelsprit?
        </p>
        <p xml:id="i-PLk2NiPyAqKse7eLG8AaZy">
          Hur tänker socialministern agera för att bemöta signalerna från
          sociala myndigheter i regionen att en ökande skara minderåriga
          konsumerar alkohol?
        </p>
      </div>
    </body>
  </text>
</TEI>
