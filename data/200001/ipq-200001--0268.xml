<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0268">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0268</head>
        <author who="i-Kytbd3WZfQeKTPffXjTEpk">Zetterberg, Eva (v) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>Västsahara</topic>
        <docDate when="2001-02-19">den 19 februari</docDate>
        <status when="2001-04-03" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GO10268</external_id>
        <debate>
          <turn when="2001-04-03 14:47:52" duration="209">ANNA LINDH (Utrikesminister)</turn>
          <turn when="2001-04-03 14:51:18" duration="161">GUNILLA WAHLEN (V)</turn>
          <turn when="2001-04-03 14:53:55" duration="179">K-G BIÖRSMARK (Fp)</turn>
          <turn when="2001-04-03 14:56:51" duration="143">ANNA LINDH (Utrikesminister)</turn>
          <turn when="2001-04-03 14:59:10" duration="208">GUNILLA WAHLEN (V)</turn>
          <turn when="2001-04-03 15:02:36" duration="108">K-G BIÖRSMARK (Fp)</turn>
          <turn when="2001-04-03 15:04:20" duration="78">ANNA LINDH (Utrikesminister)</turn>
          <turn when="2001-04-03 15:05:34" duration="103">GUNILLA WAHLEN (V)</turn>
          <turn when="2001-04-03 15:07:13" duration="68">ANNA LINDH (Utrikesminister)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:268 av andre vice talman Eva Zetterberg
          (v) till utrikesminister Anna Lindh om Västsahara
        </IPQ_title>
      </div>
      <div type="IPQuestionBody">
        <p xml:id="i-7qSbXT3BNi7xj2pasRQL2z">
          I 25 år har Västsaharas folk kämpat för att nå nationell självständighet.
          Efter det att Spanien lämnade Västsahara 1975 har det varit annekterat
          av Marocko. Strax därefter inledde befrielserörelsen Polisario
          sin kamp för självständighet. I 20 år var det frågan om en väpnad
          kamp mot de marockanska ockupanterna.
        </p>
        <p xml:id="i-2RrR6t7hB4U81xH1nhFA8h">
          1991 slöts ett vapenstillestånd och inom FN:s ram inleddes långa
          och svåra diskussioner om Västsaharas framtid. FN antog en fredsplan
          och parterna accepterade att frågan skulle avgöras genom folkomröstning.
          Båda sidor var alltså i princip överens om vilken metod som skulle
          användas för att nå ett avgörande i frågan.
        </p>
        <p xml:id="i-C6ByDYRQErBKnmV5XtarNU">
          Hur det tekniska genomförandet skulle gå till kom parterna överens
          om vid en senare tidpunkt. Den 16 september 1997 lyckades det
          Polisario, Västsaharas befrielseorganisation, och den marockanska
          regeringen, under FN:s och James Bakers ledning, att i Houston
          komma överens om ett folkomröstningsförfarande, som båda sidor
          accepterade.
        </p>
        <p xml:id="i-6RaPXMd9b3RgJcG29hiPy5">
          Enligt överenskommelsen skulle en registreringsprocedur av röstberättigade
          och en folkomröstning genomföras till december 1998. Sedan dess
          har den flera gånger skjutits upp.
        </p>
        <p xml:id="i-5mJfqXHypWsSTAYY9GC533">
          Månaderna före tusenårsskiftet såg det ut som om en folkomröstning
          skulle kunna bli verklighet under sommaren år 2000. Marocko förhalade
          emellertid åter tidpunkten för en folkomröstning genom att hävda
          att registrerings- och överklagningsproceduren när det gällde
          vilka som skulle vara röstberättigade, inte var fullständigt genomförd.
          Sedan dess har hela processen gått i stå.
        </p>
        <p xml:id="i-Nj35TwKFZKJBm6egngKhhH">
          Det har blivit mycket tydligt att Marocko @ trots tidigare överenskommelser
          om att frågan skulle avgöras genom en folkomröstning och efter
          ett decennium av obstruktioner @ fortfarande försöker undvika
          att FN:s resolutioner och beslut om folkomröstning förverkligas.
        </p>
        <p xml:id="i-FyUpcS2xY9nFF7vcFwmv3">
          Folkomröstningen, som beslutats av FN, har varit uppe till behandling
          vid ett flertal tillfällen i FN:s Avkoloniseringskommitté. I dag
          händer ingenting när det gäller den fortsatta hanteringen av registreringen
          och överklagandena när det gäller röstberättigade. Marocko deltar
          i praktiken inte i detta arbete.
        </p>
        <p xml:id="i-5W6ThPQFAZxJ6oBHyvdGQi">
          Efter att under ett decennium accepterat förhandlingar och gått
          med på en uppgörelse om hur en folkomröstning ska gå till nonchalerar
          nu Marocko världssamfundet. Genom sin politik visar den marockanska
          regeringen en allvarlig brist på respekt för såväl Förenta nationerna
          som folkrätten.
        </p>
        <p xml:id="i-SEQwgsgRuXL3djxkrdvbYD">
          Den västsahariska befrielserörelsen Polisario har trots den långvariga
          marockanska obstruktionspolitiken visat stort tålamod under de
          tio år som vapenstilleståndet varat. Trots att Marocko nyligen
          bröt den vapenvila som rått, genom att låta marockanska trupper
          överskrida den överenskomna stilleståndslinjen och bege sig flera
          kilometer in på Polisarios område, har Polisario avstått från
          motangrepp.
        </p>
        <p xml:id="i-9xzbfVNAqeAPE4neQBjTmr">
          I dag är emellertid läget så skärpt att öppna stridshandlingar
          kan inträffa när som helst. Ett nytt krig kan utbryta. Polisario
          har förklarat att man är beredd att återuppta den väpnade kampen.
          Det finns dock, så länge inga strider blossar upp, en strimma
          av hopp om en fredlig uppgörelse @ en mycket tunn marginal, som
          nu krymper för var dag.
        </p>
        <p xml:id="i-YVa6Cko9HX1dGcbjTZBuH6">
          I denna marginal kan Sverige och EU manövrera för att skapa fred,
          genom att EU med kraft ställer sig bakom en folkomröstning om
          Västsaharas framtid.
        </p>
        <p xml:id="i-6Pd4i9wRiUQnU9C2QMGFS2">
          Det finns bara en väg till fred och det är att återvända till
          Houstonöverenskommelsen och genomföra en folkomröstning, som innebär
          att Västsaharas folk självt får bestämma sin framtid.
        </p>
        <p xml:id="i-4ouio9wGyhFXtBE6LbgdqC">
          Nya sammanstötningar och krig mellan Marocko och Polisario skulle
          följas av en serie negativa effekter även för Marockos folk. Förutom
          att unga marockaners liv skulle förspillas skulle ett krig även
          innebära ett allvarligt ekonomiskt avbräck för landet. En betydligt
          större del än de 20 % av nationalbudgeten @ som den nuvarande
          ockupationen av Västsahara kostar Marocko och som är nog så betungande
          för landet @ skulle slösas bort på ett förödande krig.
        </p>
        <p xml:id="i-NYmC2wkb7oNv8fnCx5RJzc">
          I dag lever en stor del av Västsaharas befolkning i landsflykt
          i Algeriet. Deras framtid är osäker och skulle förvärras om strider
          skulle utbryta mellan Polisario och Marocko. En del företrädare
          för Marocko har förklarat att de inte betraktar de områden där
          de västsahariska flyktingarna lever som algeriska utan som marockanska.
          Det är alltså också tydligt att den västsahariska frågan påverkar
          stabiliteten i hela regionen.
        </p>
        <p xml:id="i-MQ2HJhpxBusBe5q2iNn837">
          Utrikesministern förklarade i riksdagens utrikesdebatt den 7
          februari att "När det gäller Västsahara stöder Sverige självklart
          Västsaharas rätt till självbestämmande. Vi stödjer också FN:s
          ansträngningar att hitta en lösning." Några initiativ från utrikesministerns
          sida angavs dock inte. Det finns vidare anledning att fråga sig
          vad utrikesministern avsåg med uttrycket "lösning".
        </p>
        <p xml:id="i-WRvYT6VCDaM64yevEFqRSg">
          Sverige har i sin hållning när det gäller Västsahara främst inriktat
          sig på humanitärt stöd till flyktingarna i Algeriet. Detta är
          självfallet bra, men torde i dag vara otillräckligt. Det finns
          i dag en möjlighet att rädda FN:s anseende, freden i västra Nordafrika
          och förverkliga västsahariernas strävan efter nationell självbestämmanderätt.
        </p>
        <p xml:id="i-M9B5evTbtjKHoxF6h11r23">
          Det finns i dag fortfarande en marginal där Sverige och EU kan
          manövrera för att skapa fred. Den består i att Sverige håller
          fast vid folkrätten och FN:s beslut om en folkomröstning i Västsahara
          och genom att med kraft verka för detta i sin egenskap av ordförande
          i EU.
        </p>
        <p xml:id="i-5zhP89aoeYKhnCB5yTipCT">
          Kärnfrågan är alltså vad Sverige ska göra nu, inom en snar framtid,
          och hur Sverige kommer att agera som ordförandeland i Europeiska
          unionen, när det gäller Västsaharafrågan.
        </p>
        <p xml:id="i-S8hA84kNXvdHuui9iiFvq9">
          Jag vill fråga utrikesministern:
        </p>
        <p xml:id="i-4GrDnA2cH1qvu9DoTkv14f">
          Vilka initiativ avser utrikesministern ta i sin egenskap av ordförande
          i EU:s ministerråd för att förmå EU att understödja FN:s beslut
          om en folkomröstning i Västsahara?
        </p>
        <p xml:id="i-LLpswyP8go8kZc6GmNepiH">
          Vilka initiativ avser utrikesministern att ta för att förmå EU
          att värna om FN:s prestige och anseende i frågan en om folkomröstning
          i Västsahara?
        </p>
        <p xml:id="i-NLNtbTsAvzx8K5EM9z1sgW">
          Vilka initiativ avser utrikesministern ta för att förmå EU att
          förhindra en fördjupad konflikt i västra Nordafrika?
        </p>
        <p xml:id="i-CxBzdxqvmEd2nNgffN1Y6Y">
          Vilka initiativ avser utrikesministern att ta för att förmå EU
          att ge de västsahariska flyktingarna ett starkare stöd och ökat
          bistånd?
        </p>
      </div>
    </body>
  </text>
</TEI>
