<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0195">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0195</head>
        <author who="i-9bfQSfVCLTvHZiJQpxNMkR">Fridén, Lennart (m) </author>
        <recipient who="i-JchxQfU1zc3XVbvadFgBSn">kulturminister Marita Ulvskog </recipient>
        <topic>internationell TV-verksamhet</topic>
        <docDate when="2000-12-18">den 18 december</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GO10195</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:195 av Lennart Fridén (m) till kulturminister
          Marita Ulvskog om internationell TV-verksamhet
        </IPQ_title>
      </div>
      <div type="IPQuestionBody">
        <p xml:id="i-PyX2bhQhMpBz7VpPPQ4pLo">
          Det är viktigt att TV-utbudet över hela världen kan verka utan
          att någon totalitär regim kan utöva sin censur. I de internationella
          regler som finns förbjuds t.ex. störsändningar eller att sändningar
          sker så att störning av annan radio- eller TV-station kan uppstå.
          Vi vet från tidigare i historien hur t.ex. Sovjetunionen hade
          störsändare som inte bara hindrade de egna invånarnas möjligheter
          att lyssna på Radio Luxemburg, Voice of America utan ibland t.o.m.
          den svenska utlandsradion. Nu synes den tiden vara förbi i Europa.
          Men i världen finns flera totalitära regimer som finner vissa
          stationer vara förhatliga och därför gör sitt yttersta för att
          försvåra för dem.
        </p>
        <p xml:id="i-75WAJ9aBPAp1EXK197skMS">
          I offentliga uttalanden har ledare i Iran @ både inom prästerskapet
          och bland dem som står presidenten nära @ förkastat satellitprogram
          som når landet och hotat att förhindra deras mottagning. Man har
          också förbjudit parabolantenner. En av exilorganisationerna med
          sin programproduktion under namnet Simay-e Azadi som sänder via
          satellit över stora delar av världen där exiliranier bor, liksom
          man når in över Irans gränser har utsatts för vad som måste kallas
          teknisk censur. Först har störsändare i närheten av Teheran (fastställt
          genom bl.a. oberoende brittiska undersökningar) effektivt stört
          sändningarna och sedan har satellitbolaget Eutelsat (med svenskt
          delägande) för att undvika fortsatta störningar utestängt det
          iranska exilbolaget från sändningar. Det innebär att över fyra
          miljoner iranier bosatta utanför Iran @ däribland i Sverige @
          har förhindrats att få ta del av dessa program. Man kan med fog
          påstå att mullornas censur nu även verkar i vårt land. Så får
          det inte vara! Detta ger också fel signaler till den iranska regimen
          eftersom det säger den att man kan få sin vilja igenom genom att
          bryta mot gällande regler och strunta i ITU. Från massmedierepresentanter
          och politiker i många länder har det också framförts protester
          mot det skedda.
        </p>
        <p xml:id="i-9kQP3Xkc2gvPSTBpREMQHn">
          Vilka åtgärder avser svenska regeringen ensam eller i samverkan
          med andra vidta för att gällande regler för internationell TV-verksamhet
          följs så att de inskränkta och inskränkande teokraterna i Iran
          inte kan förhindra sina landsmän och andra fri tillgång till information,
          kulturprogram m.m.?
        </p>
      </div>
    </body>
  </text>
</TEI>
