<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0267">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0267</head>
        <author who="i-3keJ4YLp7mio52y4ibMPhZ">Carlson, Leif (m) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>landstingen</topic>
        <docDate when="2001-02-19">den 19 februari</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO10267</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:267 av Leif Carlson (m) till socialminister
          Lars Engqvist om landstingen
        </IPQ_title>
      </div>
      <div type="IPQuestionBody">
        <p xml:id="i-ErtY7iRL5VTu5C7kq1PvH4">
          Den svenska vården har stora och snabbt växande problem. För
          att möta dessa presenterade regeringen en nationell handlingsplan
          för utveckling av hälso- och sjukvården.
        </p>
        <p xml:id="i-F4kbiUezjHP8nKvNnHdgQZ">
          Planen omfattade visserligen, trots den pretentiösa benämningen,
          endast vissa åtgärder inom äldreomsorg, primärvård och psykiatri.
          Huvudnumret i planen var att det anvisades 9 miljarder kronor
          mer till landsting och kommun för åtgärder inom dessa områden.
          Större delen av dessa medel utgjordes av de s.k. "kanonpengarna".
        </p>
        <p xml:id="i-RQmtADGDNJT8wGcTzJWLh6">
          Trots påpekanden om det orimliga i att reservationslöst tillskjuta
          ytterligare pengar till en vårdapparat som inte ens klarar av
          att effektivt använda de resurser den redan har valde regeringen
          denna väg i stället för att vidta sådana åtgärder som stimulerat
          och gett incitament till ett effektivt resursutnyttjande.
        </p>
        <p xml:id="i-LoYtkgaTWMYzPC6DzMqNmG">
          Detta var anmärkningsvärt då ett sådant handlande enligt all
          erfarenhet inte kan beräknas medföra någon varaktig förbättring
          i vården utan i stället minskar intresset och motivationen för
          förändringar. Det är också väl känt att det primära i dag inte
          är brist på resurser, utan på väl använda resurser. Först när
          dagens resurser används väl kan, enligt min mening, behovet av
          mer resurser bedömas och väl avvägda, meningsfulla tillskott göras.
        </p>
        <p xml:id="i-Ljtq5CNXSXvMbAqZ9QEAU">
          Regeringens handlingsplan kritiserades för att den i praktiken
          inte skulle leda till bättre vård, bara "mer av samma som förut
          misslyckats @ fast dyrare".
        </p>
        <p xml:id="i-Rt9scw1eyJdj4KdyBxHZtR">
          Ytterligare anmärkningsvärt var att regeringen ville anslå pengarna
          utan att på något sätt säkert förvissa sig om att de kom till
          användning inom de områden, äldreomsorg, primärvård och psykiatri
          där särskilda behov med rätta ansågs föreligga.
        </p>
        <p xml:id="i-3pqUbc4pDfMX13nvc6EcSL">
          Endast lösa till intet förpliktigande uttalanden från landstingens
          sida fanns att stödja sig på. Med erfarenhet av hur landstingen
          axlat sitt ansvar för vården tidigare hade det varit rimligt om
          regeringen bättre förvissat sig om att resurserna skulle brukas
          till det de avsetts för. Detta påpekades också.
        </p>
        <p xml:id="i-GakH9DaVcu9fheFHhEk9Wr">
          Bara erfarenheterna av hur landstingen förvärrade bristen av
          primärvårdsläkare genom att de under en stor del av 90-talet inte
          tog sitt ansvar för ST-utbildningen av nya allmänläkare borde
          varnat. Likaså borde det tveksamma användandet av tidigare kommunbidrag
          till s.k. prioriterade områden utgjort ett "mene tekel".
        </p>
        <p xml:id="i-K16UyDmbobc5cXfMdfamFb">
          Även om sättet att lättvindigt anslå pengar i stället för att
          först vidta nödvändiga förändringsåtgärder, kan starkt kritiseras
          så måste det ändock vara ett minimikrav att de anslagna pengarna
          använts som avsetts för att åtminstone få någon effekt.
        </p>
        <p xml:id="i-KpmyauEfeJ6eya1qh25e4G">
          Vi kan nu se att det finns landsting som inte lägger ett öre
          av de avsedda pengarna till att förstärka primärvården, ja t.o.m.
          sänker anslagen. Enligt uppgifter struntar nästan vart tredje
          landsting i riksdagens beslut. I stället går pengarna till att
          täppa till allehanda "svarta hål" i budgetarna, tvärs emot intentionerna.
        </p>
        <p xml:id="i-Ry9Py1CBtgqgfd1MYaG8u6">
          Från moderat sida gick vi emot planen då den var otillräcklig,
          saknade konkretion men lättvindigt lovade att mera pengar löser
          problemen i stället för att genom att ge incitament till förändringsarbete,
          bidra till att lösa vårdens problem. Vi förespådde att de tillförda
          resurserna skulle leda till resursslöseri och nya projekt av allehanda
          slag som enbart skulle höja kostnadsnivåerna utan att lösa något
          av sjukvårdens grundläggande problem.
        </p>
        <p xml:id="i-KPdZZaf841ajgKAvv5HTbT">
          Eftersom utvecklingen tycks besanna att vår oro för att pengar
          utdelade på så lättfärdigt sätt går till allt annat än att åtgärda
          de problem de var avsedda för och på intet sätt leder till ett
          bättre resursutnyttjande eller stimulerar till nödvändigt förändringsarbete
          vill jag fråga socialministern:
        </p>
        <p xml:id="i-FwZJv8k2JZeEBJxzQcZ4RF">
          Vilka åtgärder ämnar socialministern vidta så att landstingen
          använder pengarna till de åtgärder de är ämnade för inom de mest
          problemfyllda områdena?
        </p>
        <p xml:id="i-LbagPA85MnsEZDuQP5BaQr">
          Vilka åtgärder ämnar socialministern vidta så att någon utveckling
          inom de angivna områdena sker?
        </p>
      </div>
    </body>
  </text>
</TEI>
