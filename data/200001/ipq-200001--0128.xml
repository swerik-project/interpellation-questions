<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0128">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0128</head>
        <author who="i-KtELEJ9HytY7HFgQExEzLq">Bergström, Sven (c) </author>
        <recipient who="i-L7Ay5GaFaMutWEX7utMv62">statsrådet Ulrica Messing </recipient>
        <topic>idrotten, folkhälsan och samhällets stöd</topic>
        <docDate when="2000-11-20">den 20 november</docDate>
        <status when="unknown" byWhom="statsrådet Ulrica Messing " byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GO10128</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:128 av Sven Bergström (c) till statsrådet
          Ulrica Messing om idrotten, folkhälsan och samhällets stöd
        </IPQ_title>
      </div>
      <div type="IPQuestionBody">
        <p xml:id="i-66FHt8avwEt6aXUDxjk8XE">
          Framgångarna för de svenska deltagarna i först de ordinarie olympiska
          spelen i Sydney och därefter i de paralympiska spelen har gett
          berättigad uppmärksamhet. För idrottsrörelsen betyder det att
          ett växande antal barn och ungdomar söker sig till idrottsarenorna
          för att vara med i den verksamhet som här erbjuds. Därmed växer
          också den redan i dag största folkrörelsen ytterligare. I dag
          finns ca 3 miljoner medlemmar i idrottsrörelsen.
        </p>
        <p xml:id="i-6LQLrjL5L1x5Q5MZk9fBjS">
          Detta är mycket glädjande och innebär att det borde finnas möjligheter
          att bryta den trend av ökat stillasittande, ohälsosam viktökning
          och allt sämre kondition som har kunnat märkas hos både ungdomar
          och äldre under senare tid. En sådan utveckling leder annars till
          ökade ohälsotal och ett sämre välbefinnande i största allmänhet
          bland befolkningen.
        </p>
        <p xml:id="i-UXBab8fFC91EsWVXeGMhUC">
          Men hur går det för alla de barn och ungdomar som inte spontant
          söker sig till den organiserade idrotten i klubbar och idrottsföreningar
          landet runt? I förra veckan kom ett nödrop från sjukgymnaster,
          skolläkare och idrottslärare i skolan. Här konstateras att ungdomars
          hälsa blivit allt sämre de senaste åren i takt med att utrymmet
          för fysisk aktivitet i skolan minskat. Problem med rygg och nacke,
          övervikt och dålig kondition är bara några av de symtom som ökat.
          Man har de senaste åren sett en markant ökning av de här problemen
          och de sätts i direkt relation till att ungdomarna rör sig för
          lite.
        </p>
        <p xml:id="i-G17JwHu93hnfdZHRuex2TS">
          I brevet med drygt 3 000 underskrifter kräver gruppen att ämnet
          idrott och hälsa utökas till minst tre tillfällen per vecka, men
          helst ser de att eleverna får 60 minuters fysisk aktivitet varje
          dag. Och man behöver inte dra in på något annat ämne eftersom
          deras förslag är att skoldagen utökas för att hinna med den fysiska
          aktiviteten.
        </p>
        <p xml:id="i-Ke4uDLZmcPiZWNw3tcvBAp">
          Redan i dag vet vi att ohälsan kostar samhället omkring 300 miljarder
          om året, vilket föranlett Folkhälsokommittén att lägga fram förslag
          till 20 nationella mål för hälsoutvecklingen. Vad Folkhälsokommittén
          delvis synes ha förbisett är den stora betydelse som idrottsrörelsen
          och skolidrott och gymnastik kan spela för att främja folkhälsan.
        </p>
        <p xml:id="i-F1QHZjyVXp3vNHsryqbSGE">
          Från regeringens sida har under senare tid signalerats ett visst
          ökande intresse för idrotten. Den fest för OS-deltagarna som ordnades
          i Rosenbad var välmotiverad och uppenbart uppskattad.
        </p>
        <p xml:id="i-Ni1YdPQ1tGY4vbUoJ9VgVx">
          Samtidigt kan dock konstateras att idrottsfrågorna i andra sammanhang
          behandlas styvmoderligt. Några exempel:
        </p>
        <p xml:id="i-Q7EVnCnVTEFZkJMo35oMyu">
          Mot bakgrund av vad som anförts ovan vill jag fråga statsrådet
          Messing:
        </p>
        <p xml:id="i-N64fwYesGxDyruoDfaSB79">
          Vilka konkreta åtgärder är statsrådet beredd att vidta för att
          stärka idrottsrörelsens ställning och skapa bättre förutsättningar
          för en fortsatt positiv utveckling för både bredd- och toppidrott
          och därmed en förstärkt folkhälsa?
        </p>
      </div>
    </body>
  </text>
</TEI>
