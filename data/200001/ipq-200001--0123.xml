<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0123">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0123</head>
        <author who="i-Gcjbk3nJyjWXPaa2dm3MFR">Jonsson, Elver (fp) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>kostnaderna för körkort</topic>
        <docDate when="2000-11-16">den 16 november</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10123</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:123 av Elver Jonsson (fp) till näringsminister
          Björn Rosengren om kostnaderna för körkort Det kostar att ta körkort
          @ och att vara utan
        </IPQ_title>
      </div>
      <div type="IPQuestionBody">
        <p xml:id="i-2zddhZhh5R2f2BkiWYDA3E">
          Det kostar att ta körkort @ och att vara utan
        </p>
        <p xml:id="i-NXWt9ppRxTEVi7BvcSa8Fo">
          För de som söker jobb @ särskilt unga @ gäller ofta: Kan du sköta
          datorn, behärskar du engelska språket och har du körkort?
        </p>
        <p xml:id="i-3H8qPvewpRE2Q67UchSQrv">
          Språket och datorn har man i regel fått obligatorisk undervisning
          i i grund- och gymnasieskola medan möjligheten att ta körkort
          i praktiken är helt överlämnad till den enskilde. Inte sällan
          faller en arbetssökande igenom för att det var just körkortet
          som saknades.
        </p>
        <p xml:id="i-JetbFEuKjm9FsgmECp3KjF">
          Under ett tiotal år har antalet ungdomar som tagit körkort kraftigt
          fallit. 1997 var bottenåret för körkortstagandet enligt siffror
          från Vägverket. Då hade bara ¼ av artonåringarna (26 %) och hälften
          av nittonåringarna (50,6 %) körkort vid årets slut. Dessa siffror
          kan jämföras med antalet nya körkortstagare i slutet av 80-talet
          då hälften av artonåringarna (49,3 %) och ¾ av nittonåringarna
          (73,5 %) hade erhållit körkort.
        </p>
        <p xml:id="i-RqWryJ4HbeDD3vg3quDZVd">
          Det minskade körkortstagandet kan säkerligen hänföras till flera
          orsaker. På det senaste decenniet har antalet heltidsarbetande
          ungdomar kraftigt minskat medan antalet studerande och arbetslösa
          kraftigt ökat. Vidare påstås @ med viss rätt @ att körkort och
          bil inte längre har den statustyngd som det förmodligen hade tidigare.
          Men det är framför allt den kraftiga kostnadsökningen som torde
          vara den höga tröskel som många väljer att inte passera.
        </p>
        <p xml:id="i-A1zhA51Pxj1WWKkHttMaEU">
          Den genomsnittliga kostnaden för körkort varierar, inte sällan
          med storleken på den ort man tar körkort. På små orter är kostnaden
          7 000 till 9 000 kr. I storstäderna är det uppemot det dubbla.
          15 000 kr för ett körkort är inte ovanligt i våra största städer,
          delvis beroende på att körövning i storstad kräver ofta fler lektioner
          för att klara en uppkörning därför att trafikmiljön är mer komplicerad.
        </p>
        <p xml:id="i-CtS4MgGB67PYAs4schBUCR">
          När momsen om 25 % infördes 1997 blev körkorten motsvarande 20@25
          % dyrare. Det innebar ofta ett par tusen kronor mer för en vanlig
          körkortstagare. Regeringen valde @ trots kraftiga protester från
          såväl branschen som oppositionen här i riksdagen @ att genomdriva
          den höga momsen om 25 %. Om man i stället hade nöjt sej med den
          lägre om 6 % som t.ex. ridskolor och cirkusföreställningar belastats
          med hade kostnadsökningen stannat på några hundralappar. En annan
          variant hade ju varit att betrakta körkortstagandet som reguljär
          undervisning och därmed varit helt momsbefriad.
        </p>
        <p xml:id="i-6Av2tA43Un7fyie41Eo77U">
          Det finns anledning att se över kostnadsbilden för körkortstagning.
          Man kan självfallet tänka sej den teoretiska och praktiska hanterad
          på olika sätt. Landets trafikskolor gör en god insats och har
          höga pedagogiska ambitioner att utveckla undervisningen. På en
          del håll har man haft såväl teoretisk som praktisk utbildning
          inom gymnasieskolans ram. Så har skett t.ex. i Västerbotten. Detta
          ändrar knappast kostnadsbilden då man t.ex. vid en skola i Vännäs
          där man först kör i inhägnad körgård, sen i den trafikskola som
          skolan själv driver, i sammanlagt 20 timmar på skolans, dvs. skattebetalarnas
          bekostnad. Teoridelen har också varit väsentligt längre än genomsnittligt
          i vanliga trafikskolor. Kostnaden ligger oftast inklusive moms
          på dryga 8 000 kr med inkluderande av ett trettiotal körlektioner.
        </p>
        <p xml:id="i-E68opjQRCXC9jEmWL1xgda">
          Oavsett i vilken form körkortsutbildningen ges är det ett besvärande
          faktum att så många unga avstår att få full kompetens att framföra
          motorfordon. Utöver behörigheten som inte sällan är inkörsporten
          till ett nytt jobb är det av allmänt trafiksäkerhetsintresse att
          flertalet medborgare behärskar trafikanternas villkor och samhällets
          krav. Därför har körkortsundervisning i teori och praktik ett
          stort allmänvärde från medborgarnas och trafiksäkerhetens utgångspunkt.
          Det finns därför anledning för statsmakten att snabbt bearbeta
          och förändra de villkor som hör samman med körkortsutbildningen
          när det gäller framför allt kostnaden för körkortstagarna.
        </p>
        <p xml:id="i-UyYi7FA8uCmVHFyEcSiE8A">
          Jag vill med anledning av det anförda ställa följande frågor
          till näringsministern:
        </p>
        <p xml:id="i-7PTJkcCZjVgs285QKmhJcf">
          1. Avser regeringen att vidta åtgärder som skulle underlätta
          för blivande körkortstagare att erhålla körkort och att stimulera
          till en ökad andel behöriga fordonsförare?
        </p>
        <p xml:id="i-8XCXz7N5wtYQbvP3wL4CfK">
          2. Avser regeringen att ompröva den höga skattebeläggningen på
          körkortsundervisning i avsikt att ge fler ekonomiska möjligheter
          att erhålla behörighet?
        </p>
      </div>
    </body>
  </text>
</TEI>
