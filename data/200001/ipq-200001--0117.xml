<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0117">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0117</head>
        <author who="i-49NsrGrr1mktuYaMtH4YAk">Artin, Murad (v) </author>
        <recipient who="i-SySN6qMqpcrxHXHJgwvJdT">vice statsminister Lena Hjelm-Wallén </recipient>
        <topic>den islamistiska reaktionen i Iran</topic>
        <docDate when="2000-11-14">den 14 november</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GO10117</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:117 av Murad Artin (v) till vice statsminister
          Lena Hjelm-Wallén om den islamistiska reaktionen i Iran
        </IPQ_title>
      </div>
      <div type="IPQuestionBody">
        <p xml:id="i-2PQ4jxYgPvK76AGeHzqLQr">
          För 21 år sedan inträffade en folklig resning mot shahen Resa
          Palhevis diktatur. Denna explosiva folkliga resning kom att implodera
          i en islamistisk regim av politiskt kaos, krig och ekonomisk inkompetens.
          Denna regim med kvinnoförtryck, massavrättningar av politiska
          motståndare och religiöst oliktänkande och ett genomkorrumperat
          rättssystem har varit förhärskande fram till i dag. Författare
          och intellektuella kritiska till regimen samt fackligt aktiva
          har mördats eller "försvunnit".
        </p>
        <p xml:id="i-CWVpvpDJSYK4ZtKCG9DNPa">
          En ljusning tycktes inträda för två och ett halvt år sedan då
          ayatollah Khatami valdes till president. Det var inget demokratiskt
          val. Alla kandidater som av det islamistiska Väktarrådet inte
          betraktades som rättrogna muslimer hade rensats ut. Likafullt
          ansågs Khatami vara mer progressiv än sin företrädare, Rafsanjani,
          och landets s.k. andlige ledare Khamenei.
        </p>
        <p xml:id="i-F5eZs2CC2vWouzFa8G4kGm">
          Under de två år som sedan följde tog folket sig självt allt större
          friheter. En mängd tidningar och tidskrifter med ett i förhållande
          till regimen kritiskt innehåll började komma ut och spridas i
          stor omfattning. Kritiska journalister avslöjade alltmer om regimen
          och dess förbrytelser. Detta förstärktes ytterligare efter valen
          till lokala församlingar och än mer i samband med valen till det
          iranska parlamentet i början av detta år, då de reformvänliga
          krafterna fick majoritet i parlamentet. Det bör dock klargöras
          att de reformvänliga inte är någon sammanhållen och enhetlig grupp.
          Den innehåller flera riktningar och fraktioner.
        </p>
        <p xml:id="i-UrhZYBorUsk8uFK6iaJbpa">
          Det bör också poängteras att trots dessa förändringar när det
          gäller yttrandefriheten och pressfriheten som skedde under den
          tid som Khatemi innehaft presidentmakten har situationen i övrigt
          när det gäller mänskliga rättigheter inte förändrats. Stening
          av kvinnor för äktenskapsbrott har fortsatt liksom den flitiga
          tillämpningen av dödsstraff för såväl grova brott som lindriga
          förseelser. Förändringarna när det gäller yttrande- och pressfriheten
          var dock mer än tillräckligt för att de bakåtsträvande krafterna
          inom regimen, som deltagit och planerat avrättningar och mord,
          såväl i Iran som utomlands, kände att marken började gunga under
          deras fötter.
        </p>
        <p xml:id="i-8f5YUxZCshS3RUgwD5zRWi">
          Samtidigt som den folkligt förankrade kritiken mot regimen växte
          pågick @ och pågår @ en maktkamp inom regimen mellan presidentens
          och hans anhängare å den ena och den andlige ledaren och dennes
          anhängare å den andra sidan. Det bör särskilt understrykas att
          detta var en maktkamp inom systemet som pågick samtidigt som radikaliseringen
          av folket ägde rum vid sidan av denna inre maktkamp. Det var två
          självständiga processer, vilka dock ömsesidigt påverkade varandra.
        </p>
        <p xml:id="i-QscPF6es8put2RqHsKv5kF">
          Bakåtsträvarnas motangrepp
        </p>
        <p xml:id="i-MnkNvHmWcSs2NL3cemKzxs">
          Medan de reformvänliga krafterna hade en del av tidningspressen
          i sin hand har de bakåtsträvande krafterna hela tiden haft makten
          över polis, militär och "rättsväsende". De har haft våldet på
          sin sida. I två ås tid förmådde bakåtsträvarna att inte göra bruk
          av sina våldsmedel för att bevara eller stärka sina politiska
          positioner. I dag har de emellertid slagit tillbaka med stor brutalitet
          och hänsynslöshet. Man har försökt mörda regimkritikerna Said
          Hadjarian och Massoud Benod. Under våren slog man till mot ett
          tjugotal tidningar och tvingade dem att stänga. Ett stort antal
          chefredaktörer och journalister fängslades och utsattes för tortyr
          och misshandel. Till dem hör den framstående journalisten Akbar
          Gandji.
        </p>
        <p xml:id="i-EmbfcrLJrGfcgf5VYgFgL7">
          Flera av studentrörelsens välkända gestalter såsom Ahmad Batebi,
          Hamid Alizadeh, Akbar Muhammadi, Manouchehr Mohammadi, Saeed Kashiloo,
          Behie Gilani, Hassan Zare-Zade, Akbar Mohammadi, Koorosh Sehati,
          Mohammad Yekta, Mehran Abdolbaghi, Ali Deldari, Yaghoob Salimi
          och Mohammad-Reza Kasrani hålls också fängslade.
        </p>
        <p xml:id="i-DJiXydoKWD5RJuuRHP619X">
          Andra som fängslats är de tongivande journalisterna Muhammed
          Ghochani och Amed Zidabadi, den politiske kommentatorn Massoud
          Benod och den berömde kåsören Ibrahim Nabvani.
        </p>
        <p xml:id="i-Sv7b8ddFXoCWTaQ99zQ6PM">
          Samtliga som deltog i den stora konferens som i våras arrangerades
          om utvecklingen i Iran av Heinrich Böll-stiftelsen i Berlin har
          arresterats och släpats inför rätta. Till dem hör den reformvänliga
          mullan Hassan Yousefi- Eshkevari, vilken anklagas för att vara
          "mot Gud" och mot den islamistiska regimen. Anklagelser som, om
          de anses bevisade, innebär dödsstraff. Tolkarna vid konferensen
          i Berlin, Said Sadr och Khalile Rostamkhani, hotas av dödsstraff.
          Det finns all anledning att oroa sig för deras liv.
        </p>
        <p xml:id="i-2cezafNaFT21LQ6fNzHRxh">
          Till de anklagade hör Merangiz Kar, som är en av Irans främsta
          feministiska forskare som i Italien fått pris som årets kvinna.
          Hon har som svårt sjuk och nyopererad för cancer tvingats till
          domstolen för att "rannsakas" bakom lykta dörrar.
        </p>
        <p xml:id="i-3JZzby3GjCEFuVHYavfr8K">
          Till dem som släpats inför rätta hör också Shirin Ebadi, som
          i sin egenskap av advokat tagit emot och på video spelat in en
          redogörelse och bekännelse av en ledare inom Pasdaran om morden
          på flera iranska kritiska intellektuella. Hon hade även offentliggjort
          detta vittnesmål. Med andra ord: Den som avslöjar förbrytelser
          blir alltså ställd inför rätta för att av brottslingarna dömas
          som förbrytare. Några av dem som ska ställas inför rätta är utvandrade
          iranier med tyskt medborgarskap, bl.a. Saod Sadr, som deltog i
          Berlinkonferensen, men som befinner sig i Iran.
        </p>
        <p xml:id="i-EL3WgC15GDaLpsHuAabF29">
          Det är uppenbart att de bakåtsträvande krafterna i Iran, som
          är motståndare till demokratiska fri- och rättigheter och notoriska
          förbrytare mot de mänskliga rättigheterna, gått till ett nytt
          våldsamt angrepp mot kritiska röster och oliktänkande. Genom att
          statuera ett stort antal exempel avser man att tysta kritik och
          opposition. Regimens bakåtsträvare avser genom sina senaste åtgärder
          att kväsa folket och behålla makt och privilegier för egen del,
          samtidigt som den sociala och ekonomiska situationen för människorna
          i samhället förvärras och för många blivit katastrofal. Arbetslösheten
          ökar, löneutbetalningarna till de arbetande släpar efter månadsvis
          samtidigt som prostitution och drogmissbruk breder ut sig och
          antar katastrofala proportioner.
        </p>
        <p xml:id="i-BErcxEzCcn9pg9cqKDxBnB">
          Den massmediala uppmärksamheten kring vad som skett och sker
          i Iran har på senare tid varit ringa, trots att den i hög grad
          berör västvärlden och Europa, där man trots sommarens och höstens
          politiska utveckling tycks leva i föreställningen att den relativa
          friheten från Khatemis första tid fortfarande består.
        </p>
        <p xml:id="i-MPGF5iqMicR18aonb3kkxH">
          I samband med Mykonosrättegången i Tyskland, då rätten kunde
          konstatera att den andlige ledaren, Khamenei och dåvarande presidenten
          Rafsanjani, var direkt inblandade i mordet på Kurdiska Demokratiska
          Partiets ledare Sharafkandi, vidtog EU-länderna åtgärden att man
          kallade hem sina ambassadörer i Iran.
        </p>
        <p xml:id="i-VnRBAqfo2rxFxYnNrT4ssu">
          Nu har terrorn åter skärpts. Nu skrämmer och hotar man igen.
          Det finns all anledning att befara att man också snart åter kommer
          att mörda.
        </p>
        <p xml:id="i-NT3KzQGMDqj7kKUKpHLRsJ">
          På senare tid har det talats mycket om att brott mot mänskliga
          rättigheter inte kan betraktas som staters inre angelägenheter.
          Detta har framförts i sammanhang där situationen varit mindre
          klar än när det gäller Iran. Därför vore ett ingripande mot brotten
          mot mänskliga rättigheter från Sveriges, EU:s och FN:s sida i
          dag angelägna och berättigade. Det torde inte i dagens läge räcka
          med att enbart hänvisa till den pågående s.k. kritiska dialogen,
          eftersom situationen är både ytterst angelägen och akut.
        </p>
        <p xml:id="i-Tkj3PsxbPksQgDvRsaNKev">
          Jag vill fråga ministern:
        </p>
        <p xml:id="i-HcSYHkAHUoCgVqboCpK4m6">
          1. Vad avser regeringen göra för egen del och som medlem av EU
          för att stoppa nu aktuella rättegångar mot journalister, forskare,
          advokater och andra oliktänkande intellektuella i Iran?
        </p>
        <p xml:id="i-UYWmT21irPpMvzNz9kXuqH">
          2. Vad avser regeringen göra i sin egenskap av ordförandeland
          inom EU under det kommande halvåret för att förbättra situationen
          när det gäller mänskliga rättigheter i Iran?
        </p>
        <p xml:id="i-FidRqWw4VYV5hQCQzXhbLY">
          3. Vad avser regeringen göra för att den försämrade situationen
          när det gäller mänskliga rättigheter tas upp i Förenta nationerna?
        </p>
        <p xml:id="i-TYkzJH6n2N7ESXKk7zdohf">
          4. Vad avser ministern vidta för åtgärder för att klargöra den
          försämrade situationen för vårt lands myndigheter när det gäller
          flyktingmottagande från Iran?
        </p>
      </div>
    </body>
  </text>
</TEI>
