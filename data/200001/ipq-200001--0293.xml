<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0293">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0293</head>
        <author who="i-KtELEJ9HytY7HFgQExEzLq">Bergström, Sven (c) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>centralisering av tingsrätter</topic>
        <docDate when="2001-03-01">den 1 mars</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GO10293</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:293 av Sven Bergström (c) till justitieminister
          Thomas Bodström om centralisering av tingsrätter
        </IPQ_title>
      </div>
      <div type="IPQuestionBody">
        <p xml:id="i-YEN2oMW12i9t26bRLciFF5">
          För att alla delar av landet ska kunna leva och utvecklas är
          det av största vikt att också rättsväsendet fungerar heltäckande.
          Den neddragning och centralisering som skett och sker av viktiga
          delar inom rättsväsendet är oroande. När viktiga kuggar i samhällsorganisationen
          försvinner som polis, åklagare och tingsrätter undermineras också
          förutsättningarna för en fullgod grundläggande samhällsservice.
          Därför är det mycket illavarslande och oroande att Domstolsverket,
          bara en kort tid efter avvecklingen av Ljusdals tingsrätt nu aviserar
          nya utredningar som syftar till att lägga ned och slå samman ytterligare
          tingsrätter i bl.a. Hälsingland.
        </p>
        <p xml:id="i-TpKFEinFAzMQ4jESWh6vXo">
          Oron bland befolkningen är befogad då man under en lång följd
          av år drabbats av den centraliseringsvåg som svept fram över stora
          delar av den offentliga verksamheten. Polis, åklagare, skatte-
          och kronofogdemyndighet, lantmäteriet, sjukvården är olika exempel
          på viktig grundservice i samhället som varit föremål för en stark
          centralisering och motsvarande neddragning av verksamhet ute i
          regionerna.
        </p>
        <p xml:id="i-YNbR3Ygt5vusqBjcMsKN7s">
          Hälsingland är ett landskap som liksom många andra drabbats hårt
          av denna centraliseringsiver. Servicen blir sämre för människor,
          befolkningsminskningen fortgår och påskyndas av neddragningarna
          och en ond spiral uppstår som innebär arbetslöshet, tomma lägenheter,
          urholkat skatteunderlag, urholkad lokal marknad för företagen
          etc. Det är naturligt att människor undrar om det rentav finns
          en politisk strävan efter att utarma och ödelägga landsorten.
        </p>
        <p xml:id="i-VtLAu9HfzLARmpWnpn2Scj">
          I berörda delar av landet finns diskussioner och oro över hur
          det ska gå om ytterligare ett antal av de mindre tingsrätterna
          försvinner. Denna oro finns nu i hela Hälsingland när det nu aviserats
          nya utredningar med syfte att avveckla en eller rentav båda kvarvarande
          tingsrätterna i Hudiksvall och Bollnäs. Ändå tycks det inte finnas
          några konsekvensanalyser som styrker tesen att stora centraliserade
          tingsrätter skulle fungera bättre och effektivare. Inte heller
          förefaller det finnas dokumenterat att större tingsrätter skulle
          vara någon samhällsekonomisk vinst.
        </p>
        <p xml:id="i-GfuhfLM12qrGKrChe7hFvy">
          Ett konstruktivt alternativ till nedläggning av tingsrätter är
          att i stället inrikta förändringsarbetet på att öka samverkan
          mellan befintliga tingsrätter, möjligen också att göra domkretsarna
          större. Då kan verksamhet bedrivas i flera domstolar med en gemensam
          domkrets. En sådan konstruktion gör det möjligt att samla specialmål
          till vissa av enheterna, förstärka vid sjukdom och semestrar men
          också utjämna arbetsbördan vid toppar samtidigt som det stora
          flertalet mål av mer normalt slag även fortsättningsvis handläggs
          vid den domstol som ligger närmast för parterna i målet.
        </p>
        <p xml:id="i-Cuo9YxJCvv4m4SL6BN1zPf">
          Kunskap om personer och områdeskännedom som är viktiga delar
          i domstolarnas arbete kan därmed bevaras. Detta tillsammans med
          medborgarnas berättigade krav på att snabb och väl fungerande
          domstolsverksamhet torde kunna förenas i ett alternativ med ökad
          samverkan och utökade domkretsar i stället för nedläggning. Genom
          den moderna IT-tekniken och de snabba förbindelser som den medger
          underlättas också en sådan modell.
        </p>
        <p xml:id="i-X2XQdtazScfqCRViUV4zJT">
          Mot bakgrund av vad som anförts ovan vill jag fråga statsrådet
          Bodström:
        </p>
        <p xml:id="i-aiL7MQiAJ9MDQFaAYD857">
          Vilka konkreta åtgärder är statsrådet beredd att vidta för att
          motverka en fortsatt avveckling och centralisering av tingsrätterna
          i landet?
        </p>
      </div>
    </body>
  </text>
</TEI>
