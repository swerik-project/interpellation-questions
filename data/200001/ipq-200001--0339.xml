<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0339">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0339</head>
        <author who="i-M6F85qijn9rB9XrUARJYDS">Åbjörnsson, Rolf (kd) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>tingsrättsnedläggningar i Värmlands och Örebro län</topic>
        <docDate when="2001-03-28">den 28 mars</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GO10339</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:339 av Rolf Åbjörnsson (kd) till justitieminister
          Thomas Bodström om tingsrättsnedläggningar i Värmlands och Örebro
          län
        </IPQ_title>
      </div>
      <div type="IPQuestionBody">
        <p xml:id="i-3TLLD7pds1HJ9GhqnanRZe">
          En övergripande målsättning för rättsväsendet borde vara att
          tillskapa ett livaktigt, kompetent och lokalt förankrat rättsliv.
          I en färsk promemoria av hovrättslagmannen Göran Ewerlöf som utarbetats
          på Domstolsverkets uppdrag och som publicerades i mars 2001 föreslås
          dock drastiska nedskärningar av domstolsorganisationen lokalt
          i Värmlands och Örebro län. Inte mindre än fem tingsrätter @ Karlskoga,
          Lindesberg, Arvika, Sunne och Kristinehamn @ föreslås få stänga
          sina portar den 1 juli 2002.
        </p>
        <p xml:id="i-6WL5362MRhqteMsCDSeP4L">
          Kvar blir då således bara en tingsrätt i varje län, Örebro tingsrätt
          i Örebro län och Karlstads tingsrätt i Värmlands län. Detta liknar
          det förslag som regeringen tidigare lagt om en tingsrätt i varje
          län och som man efter hård kritik fått backa ifrån.
        </p>
        <p xml:id="i-Y4LhpZVfMnarEvDsm1Kyx">
          Frågan som måste ställas är om någon egentlig analys gjorts av
          behovet av en sådan här nedläggningsvåg över de mindre tingsrätterna.
          Vare sig allmänheten, domarkåren eller rättslivets aktörer i övrigt
          har efterlyst en förändring i denna riktning. Det finns heller
          ingen dokumentation som styrker att de mindre tingsrätternas domar
          skulle hålla lägre klass än de störres.
        </p>
        <p xml:id="i-9zoCEs6KWR7JLDS7pUVtT2">
          För att motivera denna centralism återstår således blott ekonomiska
          motiv från centralmaktens sida.
        </p>
        <p xml:id="i-UaDyjPjy1tDcpadUUx87bd">
          Det är i viss utsträckning förståeligt att de lokalt förankrade
          tingsrätterna måste ha en tillräcklig måltillströmning för att
          sysselsätta förslagsvis tre@fem ordinarie domare. För att möjliggöra
          denna målsättning kan domkretsindelningen förändras, fördelningen
          av mål mellan förvaltningsdomstolarna och de allmänna domstolarna
          kan också ändras.
        </p>
        <p xml:id="i-SWHTV2vz6cgkN7uozpRrdv">
          Samtidigt konstateras att förvaltningsdomstolarnas verksamhet
          präglas av oerhört långa handläggningstider samt en i många avseenden
          ojämn kvalitet.
        </p>
        <p xml:id="i-YYCkcqMQX5493JWBVnbGMC">
          För att effektivisera och bibehålla den lokala förankringen förefaller
          det således vara en god idé att slå samman allmänna domstolar
          och förvaltningsdomstolar. En enda domstolsorganisation medför
          administrativa rationaliseringar och en tydligare rättstillämpning.
          Självfallet måste, inom ramen för en enhetlig domstolsorganisation,
          viss specialisering äga rum och detta uppnås dels genom lottning
          av målen på visst sätt, dels genom cirkulation av domarna.
        </p>
        <p xml:id="i-Jh5PYuRGXZ5vNeBvu4JCeG">
          Ytterligare vinster skulle kunna uppkomma genom att t.ex. körkortsmål
          handläggs samtidigt som underliggande trafikbrottmål avgörs. Detsamma
          gäller ekobrottmål som skulle vinna mycket på att avgöras i samband
          med skattemålen. Härtill kommer att det förhållandet att de allmänna
          domstolarna är vana vid att handlägga mål och ärenden i nära relation
          med de människor som berörs gör att handläggningen har en större
          intensitet.
        </p>
        <p xml:id="i-kSVgUtnc95HUCykA4Kyca">
          En sammanslagning av förvaltningsdomstolarna och de allmänna
          domstolarna skulle alltså kunna leda till effektivitets- och kvalitetsförbättringar,
          samtidigt som den lokala förankringen bibehålls. Nedläggningarna
          av landets mindre tingsrätter skulle med denna reform kunna stoppas.
        </p>
        <p xml:id="i-NkpAXQXuzNF4wnah6orF9p">
          Med anledning av detta vill jag ställa följande frågor till justitieminister
          Thomas Bodström:
        </p>
        <p xml:id="i-Kov1UPnpCPg9yvJj9Q2z97">
          Är justitieministern beredd att ändra domkretsindelning och flytta
          över mål från förvaltningsdomstolarna för att bevara de mindre
          tingsrätterna?
        </p>
        <p xml:id="i-9ZFBHvBLWWPYimd3da9t5k">
          Är justitieministern beredd att slå samman förvaltningsdomstolarna
          med de allmänna domstolarna för att effektivisera domstolsväsendet
          och bevara de mindre tingsrätterna?
        </p>
      </div>
    </body>
  </text>
</TEI>
