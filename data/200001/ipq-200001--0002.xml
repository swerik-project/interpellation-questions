<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0002">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0002</head>
        <author who="i-EANGVQ7bBDvQLJRQXHptPX">Johansson, Kenneth (c) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>hörselvård</topic>
        <docDate when="2000-09-19">den 19 september</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO102</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:002 av Kenneth Johansson (c) till socialminister
          Lars Engqvist om hörselvård
        </IPQ_title>
      </div>
      <div type="IPQuestionBody">
        <p xml:id="i-MXSadsZ3Cq9RUn2CbUCtyH">
          Tillgången till bra hjälpmedel anpassade efter individens behov
          och utprovade och erhållna inom rimlig tid är många gånger avgörande
          för den enskildes möjligheter till ett bra liv.
        </p>
        <p xml:id="i-U2wYwPf6BHEUU9cBGTbHxd">
          Uppenbarligen finns det i dag stora brister. Inte minst för människor
          med hörselnedsättningar är det i dag stora problem att få tillgång
          till bra hjälpmedel inom en rimlig tid. I tidskriften Auris (nr
          5 år 2000) redovisas en situation, med växande köer vid landets
          hörcentraler, som förskräcker. Den beskriver en situation med
          i många fall akut brist på personal, akut brist på pengar. Slutsatsen
          dras att det "råder fortsatt kris inom svensk hörselvård, ibland
          med över två års kötid". Detta är ju en helt orimlig situation
          och utveckling som, enligt min uppfattning, kräver åtgärder.
        </p>
        <p xml:id="i-WSXFtS9Cn4sVs4A7NqCwRk">
          Utöver ekonomiska resurser är en ökad tillgång på audionomer
          en förutsättning för att klara hörselvården. I framför allt norra
          Sverige verkar det vara problem att fylla vakanser. För att klara
          situationen krävs att det finns en nationell överblick över behovet
          nu och framöver och att utbildningsdimensioneringen stämmer med
          efterfrågan.
        </p>
        <p xml:id="i-FAMzSSSBqCfYW6Q78oHoYe">
          Utöver att redovisningen visar att de allra flesta landsting/regioner
          har växande köer till sina hörcentraler kan man utläsa att det
          är vanligt att pensionärer återfinns i denna oprioriterade grupp.
          Detta kräver sin förklaring. Varför är pensionärer lågprioriterade?
          Varför är pensionärernas sociala liv mindre viktigt än andra gruppers?
          Hur stämmer det med intentionerna i riksdagsbeslutet från 1997
          om prioriteringar i hälso- och sjukvården?
        </p>
        <p xml:id="i-Xq7dR1SJHLDjWSEBi9RzjH">
          Jag vill fråga socialministern:
        </p>
        <p xml:id="i-GyBGxWTTNpXPRySEvPGACJ">
          Vilka åtgärder avser regeringen vidta för en fungerande hörselvård,
          komma till rätta med växande köer vid landets hörcentraler och
          för att förbättra situationen för de som är i behov av hjälpmedel?
        </p>
        <p xml:id="i-URfdpzx4tYm1T3To91FPax">
          Hur avser regeringen att säkra det framtida behovet av audionomer?
        </p>
      </div>
    </body>
  </text>
</TEI>
