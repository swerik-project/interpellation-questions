<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0387">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0387</head>
        <author who="i-Ybw8JnrmHGCsqpipBke8a7">Oscarsson, Mikael (kd) </author>
        <recipient who="i-5CGPntyQKYyZVCsCYHPNrm">statsrådet Ingela Thalén </recipient>
        <topic>valfrihet för föräldrar</topic>
        <docDate when="2001-04-19">den 19 april</docDate>
        <status when="unknown" byWhom="statsrådet Ingela Thalén " byWhomId="i-5CGPntyQKYyZVCsCYHPNrm" status="answered">besvarad</status>
        <external_id source="rdwebb">GO10387</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:387 av Mikael Oscarsson (kd) till statsrådet
          Ingela Thalén om valfrihet för föräldrar
        </IPQ_title>
      </div>
      <div type="IPQuestionBody">
        <p xml:id="i-7rcEBjfjXfvMWg8UBQE85V">
          Socialdemokraterna har av tradition sällan förknippats med begrepp
          som valfrihet och mångfald. På senare år har regeringspartiet
          dessbättre visat tecken på en attitydförändring, åtminstone i
          retoriken.
        </p>
        <p xml:id="i-MprwhNu2CsJRbPDahXzxs3">
          I det socialdemokratiska förslaget till nytt partiprogram finns
          en del formuleringar att glädjas åt, såsom att "valfrihet och
          olika alternativ inom välfärdstjänster som vård, skola och omsorg"
          är en förutsättning att fördela möjligheter och skapa mångfald.
        </p>
        <p xml:id="i-QhjbdAPNbZjgVn32z13QK6">
          Men när det kommer till praktisk familjepolitik tycks regeringspartiet
          inte rubba planhushållningen som man kunde önska. Här vet fortfarande
          politiker bättre än medborgare vad som är bäst för medborgarna.
        </p>
        <p xml:id="i-2UfLZv6GuAxjQAGSuvRDBQ">
          Sifo har tillsammans med Aftonbladet Kvinna gjort en omfattande
          attitydundersökning när det gäller föräldrars inställning till
          att vara hemma med sina små barn. Det visar sig att 79 % av de
          svenska kvinnorna mellan 18 och 40 år önskade att vara hemma med
          sina barn i fyra år. Det är siffror som regeringen måste förhålla
          sig till. Det går inte bara att vifta bort detta.
        </p>
        <p xml:id="i-L6SQ7Y8DR9pkwbzbDrTf2s">
          Förskola och dagis har givetvis sina förtjänster när det gäller
          pedagogisk verksamhet. Men när det gäller ettåringar, tvååringar
          och treåringar har mamma och pappa betydligt mer att ge än en
          väl så utbildad barnpedagog. Detta är inte att nedvärdera förskollärare.
          Men det är alldeles uppenbart att ett barn i de här åldrarna behöver
          sin mamma och sin pappa mer än dagispersonalen.
        </p>
        <p xml:id="i-W3De2jKBWUcn4aVrmLC3rG">
          Trots detta uppenbara faktum vägrar regeringen hårdnackat att
          låta de föräldrar som vill vara hemma med sina barn de första
          åren få del av de barnomsorgsmedel. Alla föräldrar betalar skatt
          för barnomsorgen. Men bara de som lyder regeringens vilja får
          del av pengarna. De rika kan köpa sig privat barnomsorg, och därmed
          betala för barnomsorgen två gånger. Men de som inte har det lika
          gott ställt tvingas att dansa efter regeringens pipa. De har inget
          val. Den ekonomiska styrningen är benhård.
        </p>
        <p xml:id="i-Ny5eZCxGBPWTmbvv3LL25e">
          Socialdemokrater tycker att stat och kommun är bäst på att ta
          hand om barn. Men det finns andra som tycker annorlunda. I en
          demokrati där man visar hänsyn till brukarnas önskemål måste man
          låta olika familjer lösa sin barnomsorg på olika sätt. Alla familjer
          vill inte samma sak. Den socialdemokratiska familjepolitiken likriktar.
          Den tar effektivt udden av familjers önskemål att själva lösa
          barnomsorgen.
        </p>
        <p xml:id="i-3EizLm7gthiNc5iY8agSHj">
          Mina frågor till statsrådet är:
        </p>
        <p xml:id="i-Ue5Ztb2uFFfjkYWn1MxiF3">
          Vad avser statsrådet göra för att de föräldrar som vill vara
          hemma med sina 1@3-åringar ska ges ekonomiskt stöd för detta?
        </p>
        <p xml:id="i-GwGxh9X3R1ucwbLeiDQqDk">
          Vad avser statsrådet göra för att minska den likriktning av barnomsorgen
          maxtaxan leder till?
        </p>
      </div>
    </body>
  </text>
</TEI>
