<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0308">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0308</head>
        <author who="i-EqYVu3WY4kd1C46kjEy47v">Söderdahl, Willy (v) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>kraftledningars placering</topic>
        <docDate when="2001-03-08">den 8 mars</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10308</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:308 av Willy Söderdahl (v) till näringsminister
          Björn Rosengren om kraftledningars placering
        </IPQ_title>
      </div>
      <div type="IPQuestionBody">
        <p xml:id="i-WDd1CtK6GZurpF4gEnMfjL">
          Det har länge funnits misstankar om att långvarig exponering
          av elektromagnetisk strålning ger upphov till cancer. Det har
          forskats länge inom detta område och det föreligger nu ett stort
          antal epidemiologiska studier av eventuella samband mellan exponering
          av magnetfält och cancer. Vissa av dessa studier visar, att det
          finns fler fall av leukemi och cancer i hjärnan bland människor
          som utsatts för långvarig exponering av elektromagnetisk strålning
          än bland människor som utsatts för betydligt mindre exponering.
          Det finns också studier som visar att det inte finns någon ökad
          risk. Det finns alltså motsägelsefulla resultat, oklarheter och
          frågetecken. Forskningen fortsätter och eftersom det verkar som
          att flera faktorer samverkar, kan det dröja flera år innan vi
          har säkra svar.
        </p>
        <p xml:id="i-4mUupZ9n9WuxvCRR9nzgpr">
          Eftersom ett samband mellan exponering av elektromagnetisk strålning
          och cancer inte kan uteslutas har svenska myndigheter enats om
          att försiktighetsprincipen ska gälla. Denna innebär att "Om åtgärder,
          som generellt minskar exponeringen, kan vidtas till rimliga kostnader
          och konsekvenser i övrigt bör man sträva efter att reducera fält
          som avviker starkt från vad som kan anses normalt i den aktuella
          miljön. När det gäller nya elanläggningar och byggnader bör man
          redan vid planeringen sträva efter att utforma och placera dessa
          så att exponeringen begränsas."
        </p>
        <p xml:id="i-Nf9UGXVLRuH5tG8AZyhMPk">
          På många platser i Sverige har kommuner tillåtit byggnation intill
          kraftledningar, i synnerhet under expansionen på 1970-talet. Resultatet
          är att det i dag bor flera familjer @ och att det finns skolor
          och daghem @ i omedelbar närhet av kraftledningar.
        </p>
        <p xml:id="i-BXYxxy8jiG9yN8AwLsehMq">
          För att undvika att samma misstag upprepas är det nödvändigt
          med en skärpning av reglerna för nya kraftledningars placering.
        </p>
        <p xml:id="i-3LAURDc8YwbCeXFSSKzHHP">
          Faran är inte mindre med redan befintliga kraftledningar. Om
          försiktighetsprincipen bör gälla för nyanläggningar, måste den
          logiska följden av detta vara att den också bör gälla för redan
          befintliga anläggningar.
        </p>
        <p xml:id="i-Vd21iWiRTt9aQwMm3FyoYd">
          Att flytta eller gräva ned en befintlig ledning blir en extra
          kostnad för nätinnehavaren. I vissa fall är det också rimligt
          att kommunerna står för en del av ersättningen. Nätinnehavaren
          har fått koncession för en viss tid, i regel 30 år. Med det måste
          också menas att man då gör en grundlig omprövning av ärendet och
          att försiktighetsprincipen då ska vara vägledande. Nätföretaget
          har ju då haft 30 år på sig att betala och kanske göra vinst på
          sin investering.
        </p>
        <p xml:id="i-QXWAzuNzG3UBuFvWgYB3eB">
          I dag är praxis sådan att om nätföretaget lämnar in en preliminär
          ansökan, utan t.ex. en miljökonsekvensbeskrivning, så sent som
          en vecka innan koncessionens utgång, får det fortsätta använda
          kraftledningen. Det finns alltså inget krav på att alla handlingar
          ska vara inlämnade i så god tid att Energimyndigheten har en rimlig
          chans att fatta beslut före den gamla koncessionens utgång. På
          detta sätt kan en koncession, beviljad på t.ex. 30 år, i praktiken
          bli flera år längre. Rimligt är att begära att ett nätföretag,
          som i 30 år vetat om att det ska ha ett nytt tillstånd, bör lämna
          in sin ansökan i så god tid att ett nytt beslut kan fattas innan
          det gamla tillståndet går ut.
        </p>
        <p xml:id="i-PJdEWSLqH5C8jgMhMcrroA">
          Jag vill fråga statsrådet:
        </p>
        <p xml:id="i-UxhoM7S7TkYX9EVE46rGD2">
          1. Avser regeringen vidta några åtgärder för att få till stånd
          en skärpning av reglerna och gränsvärdena vad gäller befintliga
          kraftledningar?
        </p>
        <p xml:id="i-XWmahbcRVGy5qNyjdXUKdY">
          2. Avser regeringen vidta några åtgärder så att förlängning av
          koncession likställs med nyetablering?
        </p>
        <p xml:id="i-5uhnkC7gsjrNpUSirMYtHz">
          3. Avser regeringen vidta några åtgärder för att säkerställa
          att nya tillstånd hinner beviljas innan den gamla koncessionen
          går ut?
        </p>
      </div>
    </body>
  </text>
</TEI>
