<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0407">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0407</head>
        <author who="i-8Nio1rUw3hSjL6pvCGw22Y">Hägg, Carina (s) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>djur i krig</topic>
        <docDate when="2001-04-25">den 25 april</docDate>
        <status when="unknown" byWhom="jordbruksminister Margareta Winberg " byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GO10407</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:407 av Carina Hägg (s) till jordbruksminister
          Margareta Winberg om djur i krig
        </IPQ_title>
      </div>
      <div type="IPQuestionBody">
        <p xml:id="i-DV9tp96ZPh4g8gdSzzVP7t">
          Krig och dess effekter är så gott som alltid negativa för de
          människor som befinner sig där krig uppstår. Det är naturligt
          för oss att kraftigt ta avstånd från krig då det för med sig så
          mycket fasansfullt för många människor. Vad vi inte alltid funderar
          över är att krig även har negativa effekter för djur. Under Vietnamkriget
          besprutades regnskogarna med växtgifter och syftet var att beröva
          vietnameserna deras gömställen. Förutom att detta innebar stort
          lidande för människorna så innebar det även att många djurarter
          drabbades hårt i de skövlade skogarna.
        </p>
        <p xml:id="i-6Pds82CkCj5aPavc876MWy">
          Minor är ett annat exempel som drabbar både människor och djur
          på ett fasansfullt sätt. I Kambodja har man drabbats av skövling
          av skogen till följd av minering. Jordbrukarna röjer ny mark att
          odla då den redan upppodlade är minerad och därigenom får djuren
          allt mindre områden att röra sig på.
        </p>
        <p xml:id="i-X12XjtQ5Gx95YsM3A9Z3Fh">
          Djur drabbas både direkt och indirekt av krig. Tamboskap dödas
          eller dör av undernäring då de lämnas kvar när människor flyr.
          Vilda djur får mindre områden att röra sig på och blir jagade
          som föda. Det handlar om rent djurplågeri i många fall. Dessutom
          kan utrotningshotade arter fara mycket illa i dylika situationer.
        </p>
        <p xml:id="i-FHF1JUKWjAe4rfYkbCXqPG">
          I dagens samhälle får djurs rättigheter allt större plats i den
          offentliga diskussionen. I vårt land kommer vi att inrätta en
          särskild myndighet för djurens välfärd, sannolikt från år 2002.
          Detta är välkommet och nödvändigt.
        </p>
        <p xml:id="i-KhQ3qeSbvSoteKkp1BNAPz">
          Det är angeläget för oss i Sverige att vi även ser över vår egen
          horisont och tar initiativ till en dialog om hur krigs effekter
          på djurlivet kan belysas. Det är angeläget att även djurens situation
          blir en del av fredsarbetet.
        </p>
        <p xml:id="i-UBLA9wbduBQCFLPGJ1btNJ">
          Jag vill därför fråga jordbruksminister Margareta Winberg om
          ministern är beredd att vidta åtgärder för att en dialog om krigs
          effekter på djur ska komma till stånd.
        </p>
      </div>
    </body>
  </text>
</TEI>
