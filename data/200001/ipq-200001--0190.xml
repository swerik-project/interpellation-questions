<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0190">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0190</head>
        <author who="i-Gcjbk3nJyjWXPaa2dm3MFR">Jonsson, Elver (fp) </author>
        <recipient who="i-6Yv6bDMEdGpsmCZBFnnZk4">försvarsminister Björn von Sydow </recipient>
        <topic>räddningsverksamheten vid översvämningar</topic>
        <docDate when="2000-12-14">den 14 december</docDate>
        <status when="unknown" byWhom="försvarsminister Björn von Sydow " byWhomId="i-6Yv6bDMEdGpsmCZBFnnZk4" status="answered">besvarad</status>
        <external_id source="rdwebb">GO10190</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:190 av Elver Jonsson (fp) till försvarsminister
          Björn von Sydow om räddningsverksamheten vid översvämningar
        </IPQ_title>
      </div>
      <div type="IPQuestionBody">
        <p xml:id="i-YWGWubnWmqiLMHyA7uz6LM">
          De stora vattenmassor från översvämningskatastrofen i Värmland
          och Dalsland har nu fyllt Vänern till nya rekordnivåer, och flera
          städer kring Värnen kan komma att hotas av nya översvämningar.
          Vattnet formligen dränkte västra Värmland och norra Dalsland.
          Samma påfrestningar skedde tidigare i år i bl.a. Voxnadalen i
          Hälsingland och Ljungans dalgång i Västernorrlands län.
        </p>
        <p xml:id="i-PdfBcoLLExQdZdf6nqz9ba">
          Genom Vänerns utflöde i Göta älv passerar nu stora vattenmängder
          ut i havet och ännu mer vatten är att vänta de närmaste veckorna.
          Bekymret ligger inte bara i att stora områden svämmas över. Minst
          lika allvarligt är det när vattenmassorna drar sig tillbaka med
          rasrisk som följd och då särskilt i Göta älv-dalen.
        </p>
        <p xml:id="i-8e7ipivRYaXkqNsAXNkZbc">
          Det som gör Göta älvdals-området särskilt känsligt är den mängd
          "farligt gods"-transporter på vattenleden. Därtill hör Göta älvs-strandområden
          till Sveriges industritätaste områden med flera verksamheter som
          är högriskklassade och potentiella miljörisker. Det är för övrigt
          bekymmersamt att landets andra stad med invånartät omgivning har
          Göta älv som främsta (och enda) vattentäkt.
        </p>
        <p xml:id="i-6aCNS9Ks8nxthBcThQLjH4">
          Göta älv-dalen och markförhållandena där är tidigare känd för
          stora skredrisker. Katastrofer som de i Surte och Göta. På många
          andra platser utefter älven och dess närhet har skred förekommit
          genom åren.
        </p>
        <p xml:id="i-F1ifmeY5t58WAG6hWAiSCj">
          Tuvekatastrofen som skedde någon kilometer från Göta älv är det
          senaste stora exemplet på osäkra markförhållanden som finns i
          detta område i Västsverige. Som känt är innehåller marken här
          lera som mycket lätt blir instabil och förorsakar skredrisk när
          vattenstånden blir höga eller när stor nederbörd kommit under
          lång tid, som vid Tuvekatastrofen.
        </p>
        <p xml:id="i-4zyuWHtL98DWzKFrMcQRXD">
          De senaste rapporterna uppger nu att rekord-mängder av vatten
          (1 000@1 200 kubikmeter per sekund) släpps genom Trollhättan varje
          dygn och detta kommer att ske under lång tid. Trots detta har
          Vänern stigit långt in i december. Därtill kommer problem då det
          vissa dagar ger ett bromast utflöde i havet då västvinden ligger
          på.
        </p>
        <p xml:id="i-AwGJcWmVSk34DmvFao5Ruj">
          Oro finns nu över vad ett högt vattenstånd i Göta älv kan innebära
          för risker för instabilitet i marken efter älvens stränder.
        </p>
        <p xml:id="i-2qqbPymUEwxnpajdGfRxmU">
          Det är förvånande att varje gång en översvämningskatastrof inträffar
          så tas alla inblandade på sängen. Det synes gälla de flesta såsom
          vattenföretagen, kommuner eller andra. Detta tyder på att beredskapen
          för översvämningskatastrofer bör höjas. Vattendomar, beredskapsplaner
          osv. bör ses över.
        </p>
        <p xml:id="i-Hp1gJ4KwkNQVErzM3KAgmR">
          En oroande och besvärande fråga inställer sig hos de flesta:
          Vilken beredskap finns för konsekvenserna av stora vattenmängder
          genom Göta älv och Vänerlandskapen? Bedömningar av konsekvenserna
          av stora vattenmängder är inte tillräckligt invägda i räddningstjänstens
          beredskap.
        </p>
        <p xml:id="i-DRoBpzZQBPTQpqsCK6kMsf">
          Det tycks råda oklarheter om hur operativt räddningsarbete ska
          ske över länsgränser. Det har påtalats behovet av mer gränsöverskridande
          övningar länen emellan.
        </p>
        <p xml:id="i-4NDFAhRgfq9DU4GzkYxsEx">
          Med hänvisning till det anförda skulle jag vilja ställa följande
          frågor till försvarsministern:
        </p>
        <p xml:id="i-Lpnwx7xVeU2ujwTxzoxL2B">
          1. Avser regeringen att vidta åtgärder som underlättar offensiv
          räddningstjänst över länsgränserna?
        </p>
        <p xml:id="i-Xta6m3VFa3LbYyMHsvyabq">
          2. Är myndighetskontrollen tydligt påbjuden genom att bl.a. följa
          upp gällande vattendomar?
        </p>
        <p xml:id="i-bBnAi7hQhh7c8gNgocz4b">
          3. Är regeringen beredd att vidta förebyggande insatser som höjer
          säkerheten vid höga vattenflöden som nu råder i Värmland, Dalsland
          och Göta älv-dalen?
        </p>
      </div>
    </body>
  </text>
</TEI>
