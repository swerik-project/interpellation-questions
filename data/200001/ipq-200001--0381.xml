<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0381">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0381</head>
        <author who="i-NgCTKqp2fs7ZtdGdg2MLiL">Biörsmark, Karl-Göran (fp) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>palestinaflyktingar</topic>
        <docDate when="2001-04-10">den 10 april</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GO10381</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:381 av Karl-Göran Biörsmark (fp) till
          statsrådet Maj-Inger Klingvall om palestinaflyktingar
        </IPQ_title>
      </div>
      <div type="IPQuestionBody">
        <p xml:id="i-14wbB6Uu3eygGrsLPgF1Ct">
          Konflikten mellan Israel och Palestina förvärras dag för dag.
          Våldet ökar och hatet mellan människor växer. En snar fredslösning
          befinner sig utom synhåll, vilket givetvis är oerhört beklagligt.
          Det är angeläget att förhandlingar kommer i gång och att fredsprocessen
          återupptas. Det internationella samfundet med EU och USA i spetsen
          har en viktig uppgift i att sätta press på de båda parterna så
          att de omgående kan återgå till förhandlingsbordet. Det svenska
          ordförandeskapet i EU kan här spela en viktig roll.
        </p>
        <p xml:id="i-WetRbB4Fv472nC2PdG7fn4">
          En fredslösning av Mellanösternkonflikten måste basera sig både
          på staten Israels rätt till existens inom säkra gränser och det
          palestinska folkets rätt till självbestämmande vid sidan av Israel.
          Denna inställning är den enda riktiga. Det är också den tanke
          som ligger till grund för den fredsprocess som startade med de
          fredssamtal som ledde fram till Osloavtalet 1993.
        </p>
        <p xml:id="i-K79DxnCyH7jh7oD75gHSgx">
          En allvarlig fråga i sammanhanget är situationen för de drygt
          3 miljoner palestinaflyktingar som befinner sig i området, varav
          ca 1,2 miljoner lever i flyktingläger. Att möjliggöra ett eventuellt
          återvändande för alla dessa flyktingar torde vara den kanske största
          utmaningen för Israel och Palestina framöver.
        </p>
        <p xml:id="i-BiTjzpKaxEC6RfUuUD9b3K">
          Flyktingarna har det mycket svårt där de bor. Tillgången till
          mat och vatten är begränsad. Sjukvården är undermålig. Skolundervisningen
          är bristfällig. Den stora frustrationen bland flyktingarna är
          som en tickande bomb och kan när som helst leda till en katastrof
          om problemen inte tas i tu med på allvar.
        </p>
        <p xml:id="i-TrbQZatfZW1szcdCRofMmV">
          UNRWA, FN:s hjälporganisation för palestinaflyktingar, har till
          uppgift att hjälpa och bistå de flyktingar som flydde sina hem
          i samband med den arabisk-israeliska konflikten 1948 liksom 1967
          års krig mellan Israel och grannländerna. Målet för UNRWA:s verksamhet
          är att trygga de omedelbara humanitära behoven hos de palestinska
          flyktingarna i Jordanien, Libanon, Syrien, Västbanken och Gaza.
        </p>
        <p xml:id="i-YSHZ1nRKVFZd2ErXfYj5EK">
          UNRWA brottas med svåra ekonomiska problem. Underskottet i budgeten
          var förra året på hela 27 miljoner dollar. Det finns inte tillräckligt
          med resurser för att tillgodose de behov som finns bl.a. i flyktinglägren.
          Samtidigt förefaller det som om de resurser som finns tillgängliga
          ej utnyttjas tillräckligt effektivt.
        </p>
        <p xml:id="i-B9WVRi4JHoEExRQg3bdh4h">
          Till skillnad från FN som helhet har UNRWA inget system med fastställda
          bidrag. Verksamheten finansieras nästan uteslutande genom frivilliga
          bidrag. Dessa utgör 95 % av organisationens inkomster. USA, EU,
          Sverige och Norge är de viktigaste bidragsgivarna.
        </p>
        <p xml:id="i-Qy2A52jLBjhkRUfafWBEG1">
          FN:s förlikningskommission för Palestina (UNCCP), är ytterligare
          en organisation som arbetar med palestinaflyktingarna. Under framför
          allt 1950- och 1960-talen hade organisationen en central ställning
          när det gäller att försöka nå en övergripande lösning av Palestinafrågan.
          Sedan dess har UNCCP haft en mer undanskymd roll. Det är således
          svårt att ha inblick i kommissionens verksamhet i dag.
        </p>
        <p xml:id="i-2VzAMKXLcF4NLPJ2nGAh9J">
          Kommissionens arbete har dock aktualiserats åter då frågorna
          om palestinaflyktingarnas återvändande och kompensation för förlorad
          mark och egendom förts upp i debatten. Under 1950- och 1960-talen
          genomfördes ett omfattande arbete inom UNCCP för att identifiera,
          värdera och registrera de egendomar palestinaflyktingarna lämnat
          efter sig. Detta arbete genomfördes som en förberedelse för ett
          eventuellt kompensationsprogram för palestinierna. De omfattande
          register som arbetet resulterade i har bevarats i FN:s arkiv och
          bör kunna komma till användning när nu frågan ånyo hamnat i ljuset.
        </p>
        <p xml:id="i-XgudQmELVhVZKUMkAXgwh4">
          Med anledning av det ovan anförda vill jag ställa följande frågor
          till statsrådet Klingvall:
        </p>
        <p xml:id="i-2qicJgxHQbtcpHCsUMNTkV">
          1. Vilka initiativ är statsrådet beredd att vidta för att förbättra
          UNRWA:s finansiella situation?
        </p>
        <p xml:id="i-XYxud5XUN9SscKguSRv4xQ">
          2. Vilka initiativ är statsrådet beredd att vidta för att förbättra
          effektiviteten i UNRWA:s verksamhet?
        </p>
        <p xml:id="i-13f9z26TvzUe1LBnynXmD4">
          3. Vilka initiativ är statsrådet beredd att vidta för att UNCCP
          ska kunna fullfölja sin viktiga uppgift?
        </p>
      </div>
    </body>
  </text>
</TEI>
