<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0095">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0095</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>IT och jämställdhet</topic>
        <docDate when="2000-11-08">den 8 november</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO1095</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:95 av Ulla-Britt Hagström (kd) till näringsminister
          Björn Rosengren om IT och jämställdhet
        </IPQ_title>
      </div>
      <div type="IPQuestionBody">
        <p xml:id="i-3WFHDvRzBe1fs3LA6nqSrA">
          Informationstekniken, IT, eller snarare informations- och kommunikationstekniken,
          ICT, ökar mycket snabbt. Denna snabba utveckling skapar en akut
          brist på kunskap och kompetens. Teknologin är en omfattande och
          starkt diversifierad kunskapsmassa. Intelligenta lösningar är
          beroende av såväl kvinnor som män.
        </p>
        <p xml:id="i-4sqcKinFW2CLpwQMpkZfrz">
          Industriförbundet summerar i "Den nya ekonomin @ Nya förutsättningar
          för alla" den nya ekonomins kännetecken baserad på fem huvudben:
        </p>
        <p xml:id="i-Vh7J7E6tb6vnZ99Cmnzwgh">
          Samtidigt konstateras att en rad gränser luckras upp mellan nationerna,
          mellan branscherna, mellan företagen, inom företagen, mellan varor
          och tjänster, mellan fysiskt kapital och humankapital, mellan
          arbetstid och fritid samt mellan olika anställningsformer.
        </p>
        <p xml:id="i-4ZHj7a7t6EVifDNs2F7iFt">
          Riksdagen fastställde 1996 ett antal mål på IT-området. En mansdominerad
          IT-utveckling skulle aktivt motverkas och i stället skulle IT
          göras till en angelägenhet för alla. Regeringen konstaterade i
          propositionen att målet inte nåtts. Endast en femtedel av de examinerade
          på högre IT-utbildningar är kvinnor. Kvinnors användning av IT-tjänster
          på arbetet ligger också lägre än för män.
        </p>
        <p xml:id="i-Tb9MVjxh7QLPcquLiBHect">
          Jämit (Jämställdhetsrådet för transporter och IT) föreslår i
          delbetänkande SOU 2000:58 att myndigheter måste ges i uppdrag
          att utveckla statistik i frågor som rör IT utifrån ett jämställdhetsperspektiv.
          Samtliga myndigheter ska i sin årsredovisning dokumentera och
          redovisa konsekvenser för jämställdheten till följd av en ökad
          IT-användning. Denna redovisning ska beskriva effekterna såväl
          inom myndigheten som inom det samhällsområde myndigheten verkar
          i. Regeringen har därmed underlag för samlade analyser och åtgärder.
        </p>
        <p xml:id="i-PLbUcCp9Hkb1X1BkSdPD7q">
          I september 1999 presenterade DN en undersökning över hur jämställdheten
          såg ut i de nya IT-företagen. Det visade sig att dessa är ännu
          mer mansdominerade än de gamla börsbolagen och inget av de 22
          granskade företagen hade upprättat någon jämställdhetsplan.
        </p>
        <p xml:id="i-VVtckzBzfTWqftghy55Ksx">
          Historien visar alltså att lagstiftning inte är en särskilt effektiv
          metod för att få många delaktiga i ett aktivt jämställdhetsarbete.
          Risken är uppenbar att en ytterligare skärpning vad gäller upprättande
          av planer, inte kommer att leda till mer jämställda arbetsplatser
          eller lika löner för likvärdigt arbete. Det är viktigt att regeringen
          verkar för att en jämn könsfördelning faktiskt uppnås. Den nya
          FoU-myndigheten för forskning och utveckling måste få i uppdrag
          att ta fram ett särskilt programområde som berör genus och teknik.
          En bättre uppföljning av jämställdhetsplaner i branschen måste
          initieras.
        </p>
        <p xml:id="i-8sJ6sU5MrrqA1NWi9rKZ9c">
          Fokus måste vara den enskilda människans välbefinnande och inte
          tekniken i sig. Alla oavsett kön, bakgrund och ålder måste ha
          tillgång till Internet på lika villkor. Det finns i dag ett för
          svagt utbildningsutbud för dem som ska tillämpa mainstreaming
          för utvecklande av jämställdhetsarbetet. Utbildning för riktade
          insatser är också viktig. En jämställdhetsakademi med uppgift
          att bedriva utbildningar i praktisk tillämpning av jämställdhetslagen
          bör därför inrättas inom EU. Denna bör förberedas under Sveriges
          ordförandeskap första halvåret 2001.
        </p>
        <p xml:id="i-SQ1GJEeTciB4Tq2sFjzfnn">
          Med hänvisning till det anförda vill jag ställa följande fråga
          till näringsminister Björn Rosengren:
        </p>
        <p xml:id="i-TBGso7sp2YhP5rE5NakR7s">
          Vilka åtgärder avser statsrådet vidta för att säkerställa att
          jämställdhetslagen efterlevs inom IT-sektorn?
        </p>
      </div>
    </body>
  </text>
</TEI>
