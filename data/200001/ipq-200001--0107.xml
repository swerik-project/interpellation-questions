<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0107">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0107</head>
        <author who="i-7XJQkFtojnsGkBWJ4ArrFx">Bjälkebring, Charlotta L (v) </author>
        <recipient who="i-JchxQfU1zc3XVbvadFgBSn">kulturminister Marita Ulvskog </recipient>
        <topic>utvärdering av kasinoverksamhet</topic>
        <docDate when="2000-11-13">den 13 november</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GO10107</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:107 av Charlotta L Bjälkebring (v) till
          kulturminister Marita Ulvskog om utvärdering av kasinoverksamhet
        </IPQ_title>
      </div>
      <div type="IPQuestionBody">
        <p xml:id="i-YKA6ZZmivBEkgjEEGiUD1F">
          Riksdagen har beslutat om införande av internationella kasinon
          i Sverige. De orter som först kommer att komma i fråga för kasinoverksamhet
          är Sundsvall, Stockholm, Göteborg och Malmö. Efter en inledande
          period ska man sedan ta ställning till hur många kasinon som bör
          finnas på längre sikt. Det maximala antalet är enligt riksdagsbeslutet
          sex, alltså ytterligare två kasinon. Propositionens skrivningar
          torde innebära att en utvärdering av verksamheten vid de fyra
          första orterna ska ske efter en viss period. Det finns dock ingen
          uppgift om hur lång denna prövoperiod ska vara.
        </p>
        <p xml:id="i-2BHZehfpmJxDZ179wH162W">
          Jag har tidigare ställt en fråga till justitieministern om på
          vilket vis man tänker tillgodose behovet av data och statistik
          för att möjliggöra en utvärdering av kasinoverksamhetens inverkan
          på kriminaliteten på respektive ort. Svaret kom från finansministern
          och innebar att den officiella statistik som upprättas av Brottsförebyggande
          rådet (BRÅ) har små eller inga möjligheter att föra in nya brottskoder
          i sitt system och att det krävs specialinriktade undersökningar
          för att utvärdera eventuella effekter av kasinoverksamheten på
          brottsligheten. Finansministern säger också att det enligt hans
          mening är naturligt att Lotteriinspektionen får i uppdrag att
          ansvara för utvärderingar av kasinoverksamheten.
        </p>
        <p xml:id="i-Bggjtrv7W79MydgdrSKWiC">
          Som jag ser det kvarstår då frågan mot vilken bakgrund Lotteriinspektionen
          ska kunna utvärdera effekterna av kasinoverksamheten.
        </p>
        <p xml:id="i-9hibFdTt4NUZpYkfUnD5E8">
          Den spelforskning som hittills kommit till stånd handlar huvudsakligen
          om spelberoende i ett socialt perspektiv. Forskarna i Sten Rönnbergs
          forskarlag, som utrett frågan på uppdrag av Socialdepartementet,
          uppskattar att mellan 0,4 och 0,8 % av hela befolkningen är s.k.
          patologiska spelare medan mellan 2,3 och 3,1 % varit problemspelare
          någon gång i sitt liv. Dvs. mellan 150 000 och 200 000 personer
          av landets hela befolkning mellan 15 och 74 år.
        </p>
        <p xml:id="i-AMaQhCkkidVNrWGvmoQ4dH">
          Spelbolagen lägger i dag ned ca 1,5 miljoner kronor per dag på
          att marknadsföra sina produkter och företag. Så länge som spelbolagen
          kan fortsätta med en sådan marknadsföring och så länge som ständigt
          nya och även farligare spelformer introduceras, där möjliga vinster
          och förluster mångdubblas, så länge måste vi också räkna med att
          spelberoendet ökar med allt vad det innebär av personliga tragedier
          för spelaren och hans eller hennes närmaste omgivning. Alltfler
          riskerar att bli först "problemspelare" för att sedan övergå till
          att i stället bli "patologiska spelare".
        </p>
        <p xml:id="i-V62R9nWr2ywGXMjzjtf1rT">
          Problemet med spelberoende har också en klassmässig aspekt: Enligt
          Sten Rönnbergs studie är problemspelaren genomsnittligt mer lågutbildad
          än den spelare som saknar problem.
        </p>
        <p xml:id="i-LVoNeGenA3gcxEcB37kzCk">
          Med ett ökat spelberoende följer en ökad kriminalitet, eftersom
          den som går in i ett spelberoende tenderar att på alla tänkbara
          @ lagliga och olagliga @ sätt känna sig tvingad att skaffa fram
          pengar för att betala skulder och för att kunna fortsätta att
          spela. Därtill kommer de problem med penningtvätt och illegala
          spelformer, exempelvis vadslagning, som enligt spelforskare tenderar
          att följa med kasinoverksamheten.
        </p>
        <p xml:id="i-F2T7gMzMyHdWb7fxoqmVwX">
          Vid kontakter med Högskolan i Gotland framkommer att de resurser
          som högskolan hittills tilldelats, 1 miljon kronor på tre år,
          är intecknade för mer allmänna informationsändamål och därmed
          inte räcker till att göra undersökningar av den typ som vi efterfrågat,
          nämligen att ta fram statistiskt underlag för en senare jämförelse
          mellan brottsligheten före och efter etablerandet av kasinon.
        </p>
        <p xml:id="i-NaCH5WKQz2Na7bvXUpQ1tg">
          Eftersom Loitteriinspektionen enligt finansministern är den instans
          som torde få i uppdrag att utvärdera kasinoverksamheten, ställer
          jag mina frågor till kulturministern:
        </p>
        <p xml:id="i-5joCRaEVuS5cBBrXxLKcsy">
          1. Vad avser regeringen att göra för att följa utvecklingen på
          kasinoorterna med specialinriktade insatser av den typ finansministern
          tidigare nämnde, så att en verklig utvärdering av kasinoverksamhetens
          inverkan på brottslighet kan göras?
        </p>
        <p xml:id="i-TaPZ97srABySYBqdRVDYfi">
          2. När och på vilket sätt beräknas en sådan utvärdering bli genomförd?
        </p>
        <p xml:id="i-YGA1G88oSrySCM2orDgAhg">
          3. På vilket vis avser regeringen att möjliggöra att personer
          med förhållandevis lindrig spelproblematik fångas upp och får
          möjligheter till rehabilitering innan de hamnar i brottslighet?
        </p>
      </div>
    </body>
  </text>
</TEI>
