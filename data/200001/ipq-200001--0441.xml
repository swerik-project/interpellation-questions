<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0441">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0441</head>
        <author who="i-Q6XV7cn1KAM2Vuyuo8Ah3r">Högström, Tomas (m) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>den industriella forskningen</topic>
        <docDate when="2001-04-26">den 27 april</docDate>
        <status when="2001-05-11" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GO10441</external_id>
        <debate>
          <turn when="2001-05-11 10:57:57" duration="184">THOMAS ÖSTROS (Utbildningsminister)</turn>
          <turn when="2001-05-11 11:00:36" duration="275">TOMAS HÖGSTRÖM (M)</turn>
          <turn when="2001-05-11 11:04:47" duration="275">THOMAS ÖSTROS (Utbildningsminister)</turn>
          <turn when="2001-05-11 11:08:58" duration="166">TOMAS HÖGSTRÖM (M)</turn>
          <turn when="2001-05-11 11:11:19" duration="249">THOMAS ÖSTROS (Utbildningsminister)</turn>
          <turn when="2001-05-11 11:15:03" duration="116">TOMAS HÖGSTRÖM (M)</turn>
          <turn when="2001-05-11 11:16:34" duration="148">THOMAS ÖSTROS (Utbildningsminister)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:441 av Tomas Högström (m) till utbildningsminister
          Thomas Östros om den industriella forskningen
        </IPQ_title>
      </div>
      <div type="IPQuestionBody">
        <p xml:id="i-CWvN2eCfezpbbjG8EXPRUR">
          I en tidigare fråga (nr 871) har Karin Falkmer tagit upp den
          industrirelaterade forskningens ställning i Sverige. Anledningen
          till frågan var att regering och riksdag tidigare uttalat att
          de delar av NUTEK som omfattar forskningsaktiviteter skulle få
          oförändrade medelsanslag vid övergången till Vinnova. Vinnovas
          budget ansågs i stället ha bantats och att stora delar av den
          tillämpade forskningen vid institut, högskolor och universitet
          nu kommer att sakna finansiering.
        </p>
        <p xml:id="i-7pKyMFpV4eHBd2N1Vs8659">
          Den tidigare frågan utmynnar i följande frågeställning: "Vilka
          åtgärder avser statsrådet vidta för att se till att den industrirelaterade
          forskningen får det långsiktiga stöd som behövs för att svenskt
          näringsliv även i framtiden ska kunna utveckla kompetens och vara
          internationellt konkurrenskraftigt?"
        </p>
        <p xml:id="i-BUr4ZuYw9GwKjmBtrqXNnE">
          I sitt svar skriver utbildningsminister Thomas Östros den 21
          mars 2001 bl.a. följande: "Låt mig först konstatera att inga neddragningar
          har skett på de medel som Verket för innovationssystem, Vinnova,
          har till sitt förfogande för forskning och utveckling. De påståenden
          som förekommer saknar grund. Myndigheten har drygt 1 miljard kronor
          varav 10 procent i förvaltningsmedel, att satsa på forskning och
          utveckling under innevarande år. Några minskningar vad beträffar
          den industrirelaterade forskningen är inte aktuella."
        </p>
        <p xml:id="i-UanqzwYs6dNDE1g7vg6CaY">
          Något senare skriver utbildningsministern i sitt svar: "När det
          specifikt gäller industriforskningsinstitutet har ledningen för
          Vinnova förklarat att den avser att hålla insatserna på ungefär
          samma nivå som tidigare år. Jag kommer självfallet att mycket
          noga följa detta. Jag avser även att föreslå regeringen åtgärder
          om detta inte skulle genomföras."
        </p>
        <p xml:id="i-6SXC371NmT7xwsb9pQJaFR">
          Så långt kan nog alla känna sig mycket nöjda med utbildningsministerns
          svar. Detta eftersom det är av stor betydelse att långsiktigt
          säkra den behovsmotiverade forskningen, liksom all annan forskning
          i Sverige. Det är därför jag med stor oro tar del av uppgifter
          från bl.a. Stiftelsen för strategisk forskning att Vinnova har
          mindre pengar nu, samtidigt som stiftelsen drar ned på sina satsningar
          med 20 %.
        </p>
        <p xml:id="i-9krqpZAL94DkZWXzoianv1">
          Ännu mer bekymrad blir jag när såväl branschföreträdare, representanter
          från stiftelser och forskare hör av sig och bekräftar den situation
          som utbildningsministern i sitt svar förnekar. Med tanke på ärendets
          betydelse är det av största vikt med snabba och tydliga besked.
        </p>
        <p xml:id="i-L7A6iJMjjL4nqYTPza7U1J">
          Mot bakgrund av ovanstående vill jag ställa följande fråga till
          utbildningsministern:
        </p>
        <p xml:id="i-CZN1jxHQmySQY2MebXCyaa">
          Vilka åtgärder ämnar statsrådet vidta för att klara ut den nuvarande
          situationen och säkra den långsiktiga finansieringen av den industriella
          forskningen?
        </p>
      </div>
    </body>
  </text>
</TEI>
