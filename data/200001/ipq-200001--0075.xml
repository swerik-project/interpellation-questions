<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0075">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0075</head>
        <author who="i-JKZyQwnfkbK1njmH7h7T4h">Karlsson, Ola (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>statliga företag och ägarkompetens</topic>
        <docDate when="2000-10-27">den 27 oktober</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO1075</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:75 av Ola Karlsson (m) till näringsminister
          Björn Rosengren om statliga företag och ägarkompetens
        </IPQ_title>
      </div>
      <div type="IPQuestionBody">
        <p xml:id="i-6F8EjuH7aRHNXv345fwPYd">
          Flera av de bolag till vilka svenska staten helt eller delvis
          är ägare befinner sig nu i ett omvälvande skede. Bl.a. gäller
          detta Vattenfall, OM-gruppen och Nordic Baltic Holding, tidigare
          Nordbanken.
        </p>
        <p xml:id="i-QBNqMgZ4LvdS9kBay9KSHY">
          Vattenfall, till 100 % ägt av staten, expanderar nu snabbt utomlands,
          för att bli en europeisk storspelare. För att uppnå detta har
          stora utlandsförvärv gjorts, bl.a. i Tyskland, Polen, Tjeckien
          och Finland. När de nu aktuella förvärven är klara kommer två
          tredjedelar av Vattenfalls anställda att arbeta utanför Sveriges
          gränser.
        </p>
        <p xml:id="i-YMp4v2wKqFxdzJEobeVgVh">
          OM-gruppen, där staten nyligen har ökat sitt ägande från 7,7
          till 9,5 %, försöker, i en tämligen offensiv aktion, köpa Londonbörsen.
        </p>
        <p xml:id="i-QTRXy7LVjYXRkMsxcQxMwW">
          Svenska staten äger 25,9 % av Nordic Baltic Holding (NBH), som
          är ett ägarbolag i Nordens och Östersjöområdets finansiella koncern
          och som tillhandahåller finansiella produkter och tjänster. I
          koncernen ingår Nordbanken, Merita Bank, Unibank, Tryg-Baltica,
          Vesta, Merita Life, Livia och Kreditkassen. Nyligen köptes Kreditkassen
          av Merita Nordbanken.
        </p>
        <p xml:id="i-qdXJy1iEbEiMj1NHSJ8Yf">
          Ägande ställer krav och det statliga ägandet innebär krav på
          den statliga ägarfunktionen. För att vara en bra ägare måste man
          ha en strategi för sitt ägande och för bolagets verksamhet och
          framtid. När det helstatliga Vattenfall äger stora delar av Hamburgs
          och Berlins elförsörjning ställer det krav på Näringsdepartementet
          att dels tillsätta styrelse med rätt kompetens, dels själv ha
          en strategi för utvecklingen.
        </p>
        <p xml:id="i-A3CBu95edypQM683iBLBsq">
          Bolag behöver kompetenta och intresserade ägare som kan tillsätta
          skickliga styrelser, ställa rimliga avkastningskrav och formulera
          rätt strategier för framtiden. Bolag med ointresserade eller inkompetenta
          ägare får svårare att klara förändringar och utmaningar, vilket
          inte minst visades i Nordbanken under bankkrisen.
        </p>
        <p xml:id="i-8q1DEKM61VYT6rP3foZyV8">
          Regeringen står därför vid ett vägskäl. Man måste bygga upp sin
          ägarkompetens eller avveckla sitt ägande. Jag anser att man ska
          avveckla det statliga ägandet, då erfarenheterna visar att staten
          inte är speciellt bra på att vare sig äga eller driva företag.
          Det är heller inte rimligt och önskvärt att svenska staten ska
          bygga upp ägarpolicy för exempelvis krafthantering i Berlin.
        </p>
        <p xml:id="i-EHboe1xw5AxuXbmXJJf27i">
          Regeringen verkar själv tycka annorlunda. I regeringens skrivelse
          1999/2000:120 Företag med statligt ägande menar regeringen att
          företag med statligt ägande står inför stora utmaningar som innebär
          både hot och möjligheter vilket "understryker ytterligare vikten
          av ett aktivt ägande". Jag tycker regeringen drar en märklig slutsats,
          eftersom de utmaningar som dagens näringsliv ställs inför inte
          löses genom statlig ägarinblandning i näringslivet.
        </p>
        <p xml:id="i-6WrF5nnDfDBkqqDsXmhwrs">
          Med anledning av det ovan nämnda vill jag fråga:
        </p>
        <p xml:id="i-G3rukNWv48YNJW3jT5hAH">
          Vad avser näringsministern göra för att bolag som hel- eller
          delägs av staten ska få ett bättre och mer kompetent ägande?
        </p>
      </div>
    </body>
  </text>
</TEI>
