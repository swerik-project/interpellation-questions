<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0186">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0186</head>
        <author who="i-F8qdE2eedz12PwFanq3ahv">Ekendahl, Maud (m) </author>
        <recipient who="i-3kVCtR7mCK6mW2F6oaBMR5">statsminister Göran persson </recipient>
        <topic>narkotikageneral</topic>
        <docDate when="2000-12-14">den 14 december</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO10186</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:186 av Maud Ekendahl (m) till statsminister
          Göran Persson om narkotikageneral
        </IPQ_title>
      </div>
      <div type="IPQuestionBody">
        <p xml:id="i-6ManDSCQABi1u9bhkbzJ6E">
          I maj 1998 tillsatte regeringen en kommission för översyn och
          förstärkning av narkotikapolitiken. Kommissionen skulle särskilt
          ha till uppgift att:
        </p>
        <p xml:id="i-U3EXsZx11thK64f1p34Def">
          1. föreslå förbättringar av metoder och system för att öka kunskapen
          om och analysen av narkotikautvecklingen, samt föreslå hur det
          samlade resultatet av samhällets insatser i förhållande till målet
          om ett narkotikafritt samhälle ska kunna mätas,
        </p>
        <p xml:id="i-5Moh6sy4EPxQvk5MPpiwT4">
          2. utvärdera och föreslå åtgärder för att förstärka och effektivisera
          det drogförebyggande arbetet,
        </p>
        <p xml:id="i-SSFvNAg86KKyg9pe7yNkPu">
          3. analysera utvecklingen av missbrukarvårdens och kriminalvårdens
          behandlingsprogram, värdera dess resultat och effekter i förhållande
          till insatta resurser samt föreslå åtgärder för att stärka rehabiliteringen
          av missbrukare, bl.a. genom förbättrad samverkan mellan olika
          huvudmän och aktörer,
        </p>
        <p xml:id="i-69x4KKLA1vGMtsETENhVuM">
          4. utvärdera och lägga fram förslag till åtgärder vad gäller
          omfattning och inriktning av statens stöd till utveckling av missbrukarvården
          och brottsförebyggande insatser som gäller narkotikarelaterad
          brottslighet,
        </p>
        <p xml:id="i-LmFH5o9su8FPaHe5aZBKU2">
          5. analysera behovet av förändringar och rättsväsendets arbetsmetoder
          samt av straffrättslig och straffprocessuell lagstiftning samt
          lägga fram förslag till sådana ändringar,
        </p>
        <p xml:id="i-21xs52b8rER5e2kgWSop27">
          6. utifrån en översyn och sammanställning av den forskning som
          bedrivs inom narkotikaområdet föreslå hur forskningen kan stimuleras,
          förstärkas och organiseras samt peka ut särskilt angelägna men
          hittills eftersatta forskningsområden, samt
        </p>
        <p xml:id="i-BwX87mSCvQpMegM5jGytR3">
          7. utforma strategier för särskilt riktade informationsinsatser
          och för opinionsbildning samt lämna förslag till samhällets stöd
          för detta.
        </p>
        <p xml:id="i-35vFQ1WD6HB4cr7SjevUXW">
          Narkotikakommissionen är nu inne i slutfasen i sitt arbete. Det
          innebär att regeringen nu kommer att få ta del av en rad olika
          uppgifter och förslag rörande dessa olika delområden.
        </p>
        <p xml:id="i-Bin2StXEQZsjrDXNdwTxxf">
          I dag vilar narkotikafrågan ansvarsmässigt på Socialdepartementet,
          men verksamhetsmässigt berör frågan även andra departement och
          myndigheter.
        </p>
        <p xml:id="i-EuZ2E63UjWEh5XbQA8J932">
          I samband med att Narkotikakommissionen nu avslutar sitt arbete
          är det ett utsökt läge att flytta fram positionerna i kampen mot
          narkotika. Även det faktum att Sverige nu är ordförandeland i
          EU, kunde ge ett tillfälle att lyfta frågan för att även påverka
          andra medlemsländer. Nu har regeringen valt att inte lyfta fram
          narkotikafrågan under ordförandeskapsåret, men det hindrar inte
          att vi tar ett nationellt krafttag och samlar oss kring dessa
          frågor.
        </p>
        <p xml:id="i-PYdm3oYz5h6f3YkivyvPL8">
          För att visa på den vikt regeringen lägger vid narkotikafrågan
          borde det tillsättas en "narkotikageneral" inom Regeringskansliet,
          med en stab av människor som har det övergripande ansvaret för
          narkotikabekämpningen. Detta bör ske innan de olika delförslagen
          som kommissionen lägger fram börjar bearbetas. Om inte detta sker
          är jag orolig för att det fortsatta arbetet med narkotikabekämpning
          inte blir tillräckligt kraftfullt.
        </p>
        <p xml:id="i-AnhdWUuRbFtTaSEwwthC6X">
          Efter det att Narkotikakommissionen lagt sitt betänkande ska
          förhoppningsvis ett nytt avstamp göras kring narkotikapolitiken.
        </p>
        <p xml:id="i-WLwwMYfTS1AyqCaYFjiT6p">
          Ämnar då statsministern ta initiativ till en sammanhållen narkotikaorganisation
          som kan leda detta arbete?
        </p>
      </div>
    </body>
  </text>
</TEI>
