<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0303">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0303</head>
        <author who="i-EANGVQ7bBDvQLJRQXHptPX">Johansson, Kenneth (c) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>bristen på personliga assistenter</topic>
        <docDate when="2001-03-08">den 8 mars</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO10303</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:303 av Kenneth Johansson (c) till socialminister
          Lars Engqvist om bristen på personliga assistenter
        </IPQ_title>
      </div>
      <div type="IPQuestionBody">
        <p xml:id="i-DsQJnnrP177WiJunfoZJNQ">
          Reformen om personlig assistans infördes med Centerpartiet i
          regeringsställning. Reformen innebär stöd och service till vissa
          funktionshindrade. Reformen har inneburit en ökad frihet och en
          större möjlighet till ett självständigt, tryggare liv för en funktionshindrad
          @ hon eller han har fått makt över sitt liv. Stödet kan anpassas
          till den enskildes behov. Livskvaliteten har därmed ökat på ett
          mycket positivt sätt. Assistansreformen har även inneburit ökad
          trygghet och avlastning för de anhöriga.
        </p>
        <p xml:id="i-Gt2ZcjGzSAc7RZ9x9HUysF">
          Efter mycket diskussion och utredande har äntligen lagstiftningen
          ändrats så att personer får behålla sin assistans även efter 65-årsdagen.
          Även om det dröjt alldeles för länge så är det bra att beslutet
          äntligen fattats. Vi har från Centerpartiet varit pådrivande för
          detta och har också redovisat andra förslag och idéer om hur en
          bra och viktig assistansreform kan göras ännu bättre.
        </p>
        <p xml:id="i-PqEFH3ysEMjm57624CjdkW">
          Regeringen har gett Riksförsäkringsverket (RFV) i uppdrag att
          analysera orsakerna till de ökade utgifterna för den statliga
          assistansersättningen och analysera orsaken till ökningen av antalet
          assistansberättigade och beviljade assistanstimmar. RFV har också
          nyligen lämnat sin rapport till regeringen om detta. De framhåller
          att det är en naturlig utveckling att fler får del av reformen
          och att fler timmar beviljas mot bakgrund av reformens intentioner.
          Det är naturligtvis ett bra och nödvändigt arbete för att kunna
          bedöma det framtida behovet och förslag till utveckling. Jag förutsätter
          självfallet att regeringen beaktar detta i sin vårbudget.
        </p>
        <p xml:id="i-94h7d8NT1uknRFodbAcFeY">
          RFV framhåller även i sin rapport problemen med att rekrytera
          och klara behovet av personliga assistenter. Man framhåller, med
          rätta, att bristen på personliga assistenter är ett hot mot assistansreformen.
          De viktigaste orsakerna till bristen är arbetsmarknadsläget, anställningsvillkoren
          och ett ökat behov. RFV har också lämnat konkreta förslag till
          åtgärder.
        </p>
        <p xml:id="i-UNNcoz24ipvD2HMgyHoWpt">
          Vid kontakter med funktionshindrade och representanter för handikapporganisationer
          har framkommit en, vad jag kan förstå, berättigad oro över hur
          rekryteringsbehovet av personliga assistenter ska klaras framöver.
        </p>
        <p xml:id="i-DSUxYHRBgy6ya9uWsLZMTx">
          Jag vill ställa följande frågor till socialministern:
        </p>
        <p xml:id="i-8QBykaXYhB6WSR2FnEzjUC">
          Hur avser socialministern att ytterligare utveckla assistansreformen?
        </p>
        <p xml:id="i-GfMBe1M96k1LpEV3mFRnLd">
          Kommer socialministern att presentera några förslag redan i samband
          med vårbudgeten?
        </p>
        <p xml:id="i-C2zyFPyKcZbHePpa9F6HUf">
          Vilka åtgärder avser socialministern att vidta för att klara
          rekryteringsbehovet av personliga assistenter?
        </p>
      </div>
    </body>
  </text>
</TEI>
