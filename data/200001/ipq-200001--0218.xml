<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0218">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0218</head>
        <author who="i-BprbpWQgeNpqWTF9sztgqA">Lindblad, Lars (m) </author>
        <recipient who="i-JchxQfU1zc3XVbvadFgBSn">kulturminister Marita Ulvskog </recipient>
        <topic>politiskt fri radio</topic>
        <docDate when="2001-01-19">den 19 januari</docDate>
        <status when="unknown" byWhom="kulturminister Marita Ulvskog " byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GO10218</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:218 av Lars Lindblad (m) till kulturminister
          Marita Ulvskog om politiskt fri radio
        </IPQ_title>
      </div>
      <div type="IPQuestionBody">
        <p xml:id="i-CTX6wQcq4DBDyLdmDw1F9w">
          Sedan 1993 när den privata lokalradion tillkom har 85 lokalradiostationer
          startats och berikar nu etern. De sänder allt från klassisk musik
          till de senaste hitlåtarna.
        </p>
        <p xml:id="i-KYFXEbQPoJm8Q5Vu34s6hm">
          Över 2 200 000 människor lyssnar dagligen på privat lokalradio.
          På vissa orter är lokalradiolyssnandet större än lyssnandet på
          P1, P2, P3 respektive P4. Siffrorna visar att den privata lokalradion
          lyckats erbjuda koncept som tilltalar lyssnarna.
        </p>
        <p xml:id="i-NPMEzaSVJeJ7AZEVzUE7Pr">
          Branschen har sedan starten fram till i dag investerat ca 900
          miljoner kronor. Den omsätter i dag ungefär 600 miljoner kronor
          och sysselsätter ca 2 000 personer direkt eller indirekt. Dessutom
          har lokalradion blivit ett värdefullt reklammedium för små och
          medelstora företag.
        </p>
        <p xml:id="i-HfvM6NqytTmZiuYkBpGpTk">
          Lyssnarna kan nu välja ur ett betydligt större utbud än under
          den socialdemokratiska monopoltiden.
        </p>
        <p xml:id="i-LLt5w6ZoD1Kd5ZfS66JLNN">
          Regeringen presenterade hösten 1999 ett förslag som innebär att
          den privata radion ska styras av staten via starka politiska regleringar.
        </p>
        <p xml:id="i-NUa53fwLkVWe5fkgBr4465">
          Justitiekanslern ansåg att förslaget om bundenhet vid mängden
          eget material, och särskilt kravet på tillstånd vid minskning
          av andelen eget material, sannolikt är oförenligt med yttrandefrihetsgrundlagens
          förbud mot censur.
        </p>
        <p xml:id="i-Xs1SpbDTETw1Js161T7c3i">
          Den genomsnittliga koncessionen är på 1,4 miljoner kronor. Sedan
          starten 1994 har staten fått in 680 miljoner kronor i koncessionsavgifter.
          Regeringen föreslog att de som får nya tillstånd ska betala en
          avgift om 40 000 kr per år medan de befintliga kanalerna som får
          fortsätta sina sändningar på sin frekvens ska fortsätta betala
          samma avgift som de gjort tidigare. Detta innebär i genomsnitt
          avgiftsskillnader på 35 gånger inom samma sändningsområde, dvs.
          i genomsnitt 3 500 % dyrare för en äldre kanal än för än ny som
          vunnit skönhetstävling i stället för att lägga bud på en frekvens.
        </p>
        <p xml:id="i-P62jt9KVeDRGCeqpNVgX78">
          Regeringen föreslog kraftigt förkortade tillståndsperioder, från
          åtta till fyra år. Det som premieras blir kortsiktiga, säkra programkoncept
          med begränsat investeringsbehov.
        </p>
        <p xml:id="i-M2hAn7HuNGpQ6fniEiVH9h">
          En vilandeförklaring av förslaget (prop. 1999/2000:55) drevs
          igenom på initiativ av moderaterna och propositionen kommer därmed
          att behandlas i riksdagen tidigast i april 2001.
        </p>
        <p xml:id="i-3jR1K151AWtocHc4fEwCiQ">
          1. Ämnar kulturministern dra tillbaka propositionen?
        </p>
        <p xml:id="i-N8s4WZEzWDHcHmiPsKsaPs">
          2. Avser kulturministern att använda skönhetstävlingsmodellen
          för tilldelningen av frekvenser?
        </p>
        <p xml:id="i-2o7noEptTnJrfXWHbeYC6y">
          3. Vad avser kulturministern att vidta för åtgärder för att konkurrensneutralitet
          ska råda mellan gamla och nya stationer?
        </p>
        <p xml:id="i-9JrrbfYA1eaHRC6BvLng6x">
          4. Vad avser kulturministern göra med alla de möjliga licenserna
          på AM- och FM-banden?
        </p>
      </div>
    </body>
  </text>
</TEI>
