<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0355">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0355</head>
        <author who="i-4HwVdTBbapZ5KwNJtKs6Ux">Andersson, Marianne (c) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>israel och bosättningarna</topic>
        <docDate when="2001-04-03">den 3 april</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GO10355</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:355 av Marianne Andersson (c) till utrikesminister
          Anna Lindh om israel och bosättningarna
        </IPQ_title>
      </div>
      <div type="IPQuestionBody">
        <p xml:id="i-9e26AcEgN9xcvELZ4UpMpe">
          Situationen i Mellanöstern är svårare än någonsin. Våldet trappas
          upp på båda sidor. Skillnaden är att vedergällningarna från övermakten
          Israels sida är mycket starkare än från palestiniernas. Den kollektiva
          bestraffning som palestinierna nu utsätts för skapar förtvivlan,
          vanmakt och frustration som leder till våldshandlingar. Inte så
          märkligt med tanke på den långa och svåra väntan sedan 1948 på
          att få en lösning på palestiniernas situation. Varje våldshandling
          möts med allt större våld. Denna upptrappning främjar bara fundamentalister
          på båda sidor och hotar säkerheten i hela regionen. För första
          gången på fyra år har USA genom sitt veto i FN:s säkerhetsråd
          hindrat en resolution. Det var ett västeuropeiskt förslag som
          handlade om att sända FN-observatörer till Mellanöstern, kritiserade
          bosättningarna och om att Kofi Annan skulle initiera samtal med
          båda parter i konflikten om en metod att skydda civilbefolkningen.
        </p>
        <p xml:id="i-JE2vV81CTqmPXRn8K2vhzS">
          Det är viktigt att EU tar större del i arbetet med att återigen
          få i gång fredsprocessen i Mellanöstern. Sverige bör vara pådrivande
          för att åstadkomma det.
        </p>
        <p xml:id="i-8oe7mWcXu1Vw9WrBerFfnK">
          Samtidigt som kravet på stopp på våldet ställs måste också kravet
          ställas på Israel att upphöra med kränkningarna av de mänskliga
          rättigheterna. En av de största kränkningarna är bosättningspolitiken
          i Västbanken, östra Jerusalem och Gaza. Bosättningarna har skett
          i ökande omfattning under hela tiden fredsprocessen pågått. Ofta
          har detta föregåtts av förstörelse av palestinska bostäder. Bostäder
          som byggts utan bygglov därför att det inte funnits något sätt
          att få bygglov och för att människorna måste ha bostäder för sina
          familjer. Under perioden 1987@1999 har minst 2 650 hus förstörts
          på Västbanken och i östra Jerusalem, nära 17 000 personer inklusive
          mer än 7 000 barn har förlorat sina hem. Detta har ofta skett
          utan förvarning, soldater och grävskopor kommer och familjen får
          kanske bara 15 minuter på sig att plocka ut sina tillhörigheter
          innan huset jämnas med marken. Den som protesterar blir slagen
          eller skadad eller dödad av gummiklädda kulor. Vägarna till bosättningarna
          medför ofta skövling av jordbruksmark och förstörda olivlundar.
          Vägar som palestinierna inte får åka på. T.o.m. i den lilla Gazaremsan
          med sina 1,2 miljoner invånare finns 5 000 israeliska bosättare
          @ den kanske största provokationen eftersom det leder till så
          mycket vapen, gränskontroller och våld i området.
        </p>
        <p xml:id="i-XdvM57u7ZeL57NEesJg1t4">
          Den delegation med flera riksdagsledamöter som nyligen besökte
          Israel kunde tydligt se bosättningarna som breder ut sig på bergen
          och vars beväpnade invånare bevakar områdena nedanför. För den
          som fått mark och bostad skövlad är detta givetvis en stor provokation.
          På Västbanken finns bosättningarna i ett nät över hela området
          vilket gör att palestinierna på alla områden omges av israeler
          som tvingat sig fram. Israel måste för det första fås att stoppa
          vidare bosättningar och att inleda processen med att lämna bosättningar
          så att trovärdiga förutsättningar finns så att en verklig fredsprocess
          kan inledas. Israel har inte uppfyllt de resultat som uppnåtts
          vid tidigare förhandlingar vilket skapat än större misstro hos
          palestinierna.
        </p>
        <p xml:id="i-CZ1k6VfQee3LhY9H3sR3rM">
          Jag vill därför ställa följande fråga till utrikesministern:
        </p>
        <p xml:id="i-FaSbqNGmzfUtujjNbeGXJu">
          Vilka initiativ är utrikesministern beredd att ta för att öka
          EU:s ansvarstagande för att stoppa bosättningarna och få i gång
          fredsprocessen i Mellanöstern?
        </p>
      </div>
    </body>
  </text>
</TEI>
