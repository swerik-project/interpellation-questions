<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0097">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0097</head>
        <author who="i-Ev13DrJjHbo85jEmQ5EPLM">Thalén Finné, Ewa (m) </author>
        <recipient who="i-JchxQfU1zc3XVbvadFgBSn">kulturminister Marita Ulvskog </recipient>
        <topic>verksamheten vid Lunds universitets historiska museum</topic>
        <docDate when="2000-11-08">den 8 november</docDate>
        <status when="unknown" byWhom="kulturminister Marita Ulvskog " byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GO1097</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:97 av Ewa Thalén Finné (m) till kulturminister
          Marita Ulvskog om verksamheten vid Lunds universitets historiska
          museum
        </IPQ_title>
      </div>
      <div type="IPQuestionBody">
        <p xml:id="i-SoetdM1yKWLuZtc31S5b2z">
          Kulturministern har vid upprepade tillfällen under det senaste
          året besvarat olika frågor om verksamheten vid Lunds universitets
          historiska museum, senast i samband med en skriftlig fråga från
          mig den 1 november. Trots dessa svar kvarstår en stor osäkerhet
          vad gäller den framtida verksamheten vid Lunds universitets historiska
          museum.
        </p>
        <p xml:id="i-RvZN2KM3bmwkfBsRLEiayX">
          Händelseutvecklingen på senare tid förstärker denna osäkerhet.
          T.ex. säger ställföreträdande prefekt vid Arkeologiska institutionen,
          professor Lars Larsson, om situationen för museet: "Detta är vår
          ödesstund".
        </p>
        <p xml:id="i-2mM54BkfKzxTNSkotYgfgu">
          Det som riskerar att ske är att museet förlorar alla nya fornfynd,
          och alla gamla som inte fyndfördelats, till Stockholm och Statens
          historiska museum. Lastbilslass med historiska skånska fynd ska
          alltså skeppas till Stockholm, trots tidigare riksdagsbeslut att
          arkeologiska fynd ska förvaras nära fyndplatsen och inte centraliserat
          samlas i Stockholm. På lastbilsflaken kommer bl.a. takstolen till
          Kävlinge gamla kyrka och Tycho Brahes vattenhjul från Ven att
          ligga.
        </p>
        <p xml:id="i-GEKgHgksvDqeGMXpnPQAXu">
          Detta är alltså vad som väntar om den hårdbantade organisationen
          i Lund inte fyller Riksantikvarieämbetets krav. En faktor som
          ytterligare komplicerar denna fråga, och som otydliggör det politiska
          ansvaret, är att Lunds universitets historiska museum ytterst
          lyder under Utbildningsdepartementet medan Statens historiska
          museum faller under Kulturdepartementet. Det kostar naturligtvis
          pengar för Statens historiska museum i Stockholm att överta ansvaret
          för de skånska fynden, med största sannolikhet kostar det t.o.m.
          mer än vad som fattas för Historiska museet i Lund. Att stillatigande
          se på när verksamheten läggs ned vid Lunds universitets historiska
          museum med hänvisning till att det är två olika kassor är inte
          att ta politiskt ansvar.
        </p>
        <p xml:id="i-K3ENwkoTxvVE87mxWnGNbM">
          Museiverksamhet ingår inte i universitetens kärnverksamhet, men
          trots detta planerar universitetsledningen i Lund att tillsätta
          en övergripande utredning om framtiden för samtliga museer i universitetets
          regi. En sådan utredning kommer att ta tid och under tiden kommer
          historiska museet troligen att nedrustas och avfolkas. För att
          verksamheten inte sakta men säkert ska tyna bort behövs alltså
          konkreta handlingar. En sådan lösning skulle kunna vara att, som
          i fallet med Bildmuseet i Umeå, skapa en samfinansiering mellan
          departementen.
        </p>
        <p xml:id="i-JtQjSrEJmNLfaVp8q8uvmJ">
          Med anledning av ovanstående vill jag fråga kulturministern följande:
        </p>
        <p xml:id="i-SP3wwNanFTMMCsJsxxkuD">
          1. Är kulturministern beredd att medverka till att Kulturdepartementet
          tillsammans med Utbildningsdepartementet och Lunds universitet
          utreder huvudmannaskapet för Lunds universitets historiska museum
          i syfte att bibehålla museiverksamheten, med bevarad fyndfördelning,
          i Skåne?
        </p>
        <p xml:id="i-WRrZGNsd7seHxPPv6JBLXt">
          2. Är kulturministern beredd att under tiden denna utredning
          arbetar skapa en samfinansiering mellan Lunds universitet, Kulturdepartementet
          och Utbildningsdepartementet för att upprätthålla verksamheten
          vid Lunds universitets historiska museum?
        </p>
      </div>
    </body>
  </text>
</TEI>
