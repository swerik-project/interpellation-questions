<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0056">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0056</head>
        <author who="i-DMGKRcZKJjLDnd1Mozdje8">Sköld Jansson, Camilla (v) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>kvalitén i aktivitetsgarantin</topic>
        <docDate when="2000-10-23">den 23 oktober</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO1056</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:56 av Camilla Sköld Jansson (v) till näringsminister
          Björn Rosengren om kvalitén i aktivitetsgarantin
        </IPQ_title>
      </div>
      <div type="IPQuestionBody">
        <p xml:id="i-2p9Q6kmZ9asZyPNj8p3Pyi">
          Från den 1 augusti 2000 gäller en aktivitetsgaranti för långtidsarbetslösa.
          Människor som under lång tid varit arbetslösa ska ges ett bättre
          stöd för att åter komma in på arbetsmarknaden och få ett arbete.
          Även de som uppbär socialbidrag, på grund av arbetslöshet, omfattas
          av garantin.
        </p>
        <p xml:id="i-CweDo3xFaSreeLfQPhpQed">
          Under krisåren på 1990-talet prioriterades volym i arbetsmarknadspolitiken.
          Under denna tid handlade det till stor del om försörjningsstöd
          och uppehållande åtgärder. Många insatser syftade till att återkvalificera
          den arbetssökande till ny ersättningsperiod i a-kassan och inte
          till att fylla ett utbildningsbehov. Många av de långtidsinskrivna
          har tidigare genomgått olika åtgärder som inte lett framåt. Därför
          finns det i dag en stor skepsis mot nya åtgärder.
        </p>
        <p xml:id="i-D5tswnaywjXb1dYo3kLSR1">
          Stödet till långtidsarbetslösa ska nu bli mer långsiktigt och
          målinriktat. För många kan deltagandet i aktivitetsgarantin bli
          förhållandevis långvarigt och enda sättet att lämna garantin är
          i princip via reguljärt arbete eller utbildning.
        </p>
        <p xml:id="i-9zDfiPaEwRx4xz2u45YDZe">
          Mot denna bakgrund är det av särskild vikt att verksamheten inom
          ramen för aktivitetsgarantin är av mycket hög kvalité. En viktig
          förutsättning för att syftet med aktivitetsgarantin ska uppfyllas
          är att förmedlingar tillsammans med de arbetslösa gemensamt utformar
          handlingsplaner av hög kvalité med ett innehåll som leder till
          utveckling. Detta gäller alla även för de som uppbär socialbidrag.
        </p>
        <p xml:id="i-F6eSigJ6G2vJoexEuKRh9E">
          Under den korta tid som garantin verkat har blandade erfarenheter
          erhållits. På vissa orter har en mycket bra verksamhet startats
          medan det på andra håll finns exempel på verksamheter med mycket
          torftigt innehåll. Det finns dessutom, enligt uppgift, kommuner
          som villkorar rätten till socialbidrag med deltagande i aktivitetsgarantin.
        </p>
        <p xml:id="i-6u6Y4Xd1ejSvZinMAmzWTZ">
          I de fall där kvalitén brister är det inte enbart den lokala
          förmedlingen som får kritik utan hela systemet med aktivitetsgarantin
          förfelas och riskerar få dåligt rykte. Det är av synnerligen hög
          vikt att kvalitén i arbetet för de arbetslösa inom ramen för aktivitetsgarantin
          är hög över hela landet.
        </p>
        <p xml:id="i-JsRU1deUsYFqxsHnH9JmRC">
          Med anledning av ovanstående vill jag fråga statsrådet:
        </p>
        <p xml:id="i-KK4rxRWd49Kj1UQLgEM2CG">
          Vilka åtgärder ämnar statsrådet vidtaga så att kvalitén i aktivitetsgarantin
          blir hög över hela landet?
        </p>
        <p xml:id="i-G1THfX8ywypkynRW6PPKeK">
          Vilka åtgärder ämnar statsrådet vidtaga så att även socialbidragstagare
          garanteras en verksamhet präglad av ömsesidighet i planering och
          utformning?
        </p>
      </div>
    </body>
  </text>
</TEI>
