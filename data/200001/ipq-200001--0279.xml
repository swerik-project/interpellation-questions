<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0279">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0279</head>
        <author who="i-Evjo9hsKrPvb3KMyegAipb">Magnusson, Cecilia (m) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>vårdnadsfrågan vid föräldramord</topic>
        <docDate when="2001-02-22">den 22 februari</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GO10279</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:279 av Cecilia Magnusson (m) till justitieminister
          Thomas Bodström om vårdnadsfrågan vid föräldramord
        </IPQ_title>
      </div>
      <div type="IPQuestionBody">
        <p xml:id="i-7F16V3hHecrRShwMVEovzW">
          De senaste veckorna har återigen diskussioner om vårdnadsfrågor
          aktualiserats. En pappa har dömts till livstids fängelse för mord
          på sin f.d. fru men ändå fått behålla vårdnaden om deras gemensamma
          barn. Tidningar som GT, DN och Aftonbladet, har i långa reportageserier
          belyst situationen.
        </p>
        <p xml:id="i-6jsBRBpzRLXqcFfWm9r76S">
          Det tragiska som inträffat är tyvärr inte en enstaka händelse.
          Enligt uppgifter blir minst tio barn, i åldern upp till 15 år,
          varje år moderlösa på grund av våld från fadern. Hur vårdnadsfrågan
          i dessa fall löses är helt upp till sociala myndigheters bedömningar,
          då gällande lagstiftning inte ger tillräckligt klara anvisningar
          för hur dessa situationer ska hanteras.
        </p>
        <p xml:id="i-3ha1A4M8hasVWbAKSxYxMp">
          Regeringen har, enligt skrivelsen 1999/2000:137, "uppfattningen
          att det är viktigt att även familjepolitiken genomsyras av ett
          tydligt och uttalat barnperspektiv." Ska barnets bästa vara ledstjärnan
          måste lagstiftningen ge uttryck för detta. Så är inte fallet i
          dag utan vuxenperspektivet dominerar. Barnet är i dessa fall i
          högsta grad ett offer för brottet som begåtts. De blir i ett slag
          av med hela det liv de känner till. Då är det deras behov som
          ska stå i centrum, inte förövarens.
        </p>
        <p xml:id="i-H9ab7ZFidiybVndc6A45Mv">
          Vårdnadsfrågor vid familjevåld har tidigare varit uppe för debatt
          i riksdagen. Frågan som då diskuterades var om man automatiskt
          ska mista vårdnaden om man mördat sin medförälder. Jag anser att
          man måste bedöma varje vårdnadsfråga individuellt och ställer
          mig inte bakom detta krav. Däremot anser jag att en obligatorisk
          prövning av vårdnadsfrågan är nödvändig. Det är otillständigt
          att det är upp till sociala myndigheters bedömning om vårdnadsfrågan
          ska prövas.
        </p>
        <p xml:id="i-3knhTLU4JctkdKLXtTktve">
          Med bakgrund av ovanstående vill jag fråga statsrådet följande:
        </p>
        <p xml:id="i-8XqqvsVxdAkEKNZbp59gzr">
          1. Avser statsrådet att lägga fram förslag att förändra föräldrabalken
          som innebär att vårdnadsfrågan automatiskt tas upp till prövning
          i fall av grovt familjevåld?
        </p>
        <p xml:id="i-6Yd65AgafKrWdNNf8JGhDK">
          2. Avser statsrådet föreslå förändringar i brottsbalken som framhåller
          att barnen i en familjevåldssituation också är brottsoffer?
        </p>
      </div>
    </body>
  </text>
</TEI>
