<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0171">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0171</head>
        <author who="i-C3fSSzQDuoh3kKasHW4AKa">Fransson, Sonja (s) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>funktionshindrade i öststatsländerna </topic>
        <docDate when="2000-12-06">den 6 december</docDate>
        <status when="2001-04-03" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GO10171</external_id>
        <debate>
          <turn when="2001-04-03 14:21:39" duration="286">ANNA LINDH (Utrikesminister)</turn>
          <turn when="2001-04-03 14:26:21" duration="276">SONJA FRANSSON (S)</turn>
          <turn when="2001-04-03 14:30:53" duration="191">M. POURBAIX-LUNDIN (M)</turn>
          <turn when="2001-04-03 14:34:00" duration="185">ANNA LINDH (Utrikesminister)</turn>
          <turn when="2001-04-03 14:37:02" duration="271">SONJA FRANSSON (S)</turn>
          <turn when="2001-04-03 14:41:30" duration="87">M. POURBAIX-LUNDIN (M)</turn>
          <turn when="2001-04-03 14:42:53" duration="118">ANNA LINDH (Utrikesminister)</turn>
          <turn when="2001-04-03 14:44:47" duration="142">SONJA FRANSSON (S)</turn>
          <turn when="2001-04-03 14:47:06" duration="50">ANNA LINDH (Utrikesminister)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:171 av Sonja Fransson (s) till socialminister
          Lars Engqvist om funktionshindrade i öststatsländerna
        </IPQ_title>
      </div>
      <div type="IPQuestionBody">
        <p xml:id="i-ArFmAufdXL9GgpMwi8T3XT">
          I Ryssland och övriga Östeuropa omhändertar staten barn med funktionshinder.
          Även barn som är utvecklingsstörda omhändertas och skickas till
          institutioner där det stora flertalet därefter stannar livet ut.
        </p>
        <p xml:id="i-ArxMPWSE6v1cRkfS333Uaf">
          I många fall är situationen katastrofal. Byggnaderna är gamla
          och slitna eftersom det saknas ekonomiska resurser för underhåll
          och reparationer. Institutionerna har mångdubbelt fler intagna
          än de är byggda för från början. På en institution bor det t.ex.
          80 funktionshindrade med 3 anställda i ett hus som är avsett för
          12 personer. Det finns inga fönsterrutor i fönstren och inget
          rinnande vatten. De sanitära förhållandena är således vedervärdiga
          och personalen inriktar sitt arbete på enbart "förvaring".
        </p>
        <p xml:id="i-RthwyQ98iL5eM5hQ6XpaLa">
          Förhållandena vid dessa gamla institutioner strider således mot
          alla överenskommelser om grundläggande mänskliga rättigheter.
        </p>
        <p xml:id="i-VZTym8gVrH2XxoDXqP3ULo">
          Många av de länder, där dessa förhållanden råder, ansöker nu
          om inträde i EU. I detta sammanhang har EU möjlighet att uppmärksamma
          de funktionshindrades situation och därmed skapa bättre förhållanden
          för två miljoner funktionshindrade i öststatsländerna.
        </p>
        <p xml:id="i-KnPr7wWrRjLu9mF8jGDQtt">
          Sverige har en unik möjlighet att som ordförandeland föreslå
          att EU i de kommande förhandlingarna kräver att dessa förhållanden
          ändras.
        </p>
        <p xml:id="i-8ehuSitB8krvxSWGES1ukR">
          "EU bör således kräva respekt för de mänskliga rättigheterna
          av alla de länder som söker inträde och därmed se till att situationen
          vid institutionerna för funktionshindrade granskas i de kommande
          förhandlingarna".
        </p>
        <p xml:id="i-CnUBKK53q2Vr5AX74QRAa4">
          Fattigdomen i dessa länder gör naturligtvis att EU-länderna också
          måste vara beredda att bistå med ekonomiskt stöd och kunskap.
          Precis som med programmet för kärnsäkerheten skulle EU kunna genomföra
          ett motsvarande program inom handikappområdet.
        </p>
        <p xml:id="i-23Qro4UJKNAewb7AaPo66H">
          Sverige har just i år avvecklat de sista platserna vid institutioner
          för utvecklingsstörda. Detta har skett efter 30 års framgångsrikt
          reformarbete. Sverige har unika erfarenheter på detta område och
          bör därför dela med sig av sina erfarenheter i samband med de
          förändringar som måste komma i Östeuropa.
        </p>
        <p xml:id="i-ENwUq2CVyHsexU8UvNWhju">
          Med detta som bakgrund vill jag fråga ministern:
        </p>
        <p xml:id="i-VVf12W3BGhNdsQuiq9epo4">
          Vilka åtgärder tänker ministern vidta för att mänskliga rättigheter
          respekteras för funktionshindrade i öststatsländerna?
        </p>
        <p xml:id="i-CZZp7gPDYkQCgMqGRHGgkr">
          Ämnar ministern verka för att ett liknande program som gäller
          för kärnsäkerheten i EU också skapas inom handikappområdet?
        </p>
      </div>
    </body>
  </text>
</TEI>
