<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0432">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0432</head>
        <author who="i-8Nio1rUw3hSjL6pvCGw22Y">Hägg, Carina (s) </author>
        <recipient who="i-JchxQfU1zc3XVbvadFgBSn">kulturminister Marita Ulvskog </recipient>
        <topic>forskning om Kirunasvenskarna</topic>
        <docDate when="2001-04-27">den 27 april</docDate>
        <status when="unknown" byWhom="kulturminister Marita Ulvskog " byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GO10432</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:432 av Carina Hägg (s) till kulturminister
          Marita Ulvskog om forskning om Kirunasvenskarna
        </IPQ_title>
      </div>
      <div type="IPQuestionBody">
        <p xml:id="i-W7eQiNLXHdXu1hLGwePFh1">
          Journalisten Kaa Eneberg har i sin bok Tvingade till tystnad
          gett en skakande skildring av Kirunasvenskarnas öde i Stalins
          Sovjetunionen. Det var ett par hundra personer som utvandrade
          från Malmfälten till Sovjetunionen på 1930-talet. De drömde om
          ett bättre liv i det kommunistiska paradiset. Men det var inget
          paradis de mötte utan en mycket brutal verklighet. Många återvände
          hem men en del stannade. En del av dem föll offer för Stalins
          utrensningar i slutet av 1930-talet.
        </p>
        <p xml:id="i-CQjvFRV9rpXkm9usmrMEwP">
          Kaa Eneberg har lagt ned ett beundransvärt arbete för att sprida
          ljus kring denna otillräckligt kända del av vår moderna historia.
          Men det finns fortfarande mycket som behöver klarläggas. Ända
          fram i vår tid har återvändande och släktingar i Sverige känt
          sig, precis som Kaa Eneberg skriver, tvingade till tystnad.
        </p>
        <p xml:id="i-Jk4oTYFj4gABqtv583Gg3u">
          Det behövs ytterligare forskning om Kirunasvenskarna. Vi har
          en moralisk skyldighet att se till att så mycket som möjligt av
          sanningen kommer fram.
        </p>
        <p xml:id="i-PnJCdNaC3boGfZcpswMugC">
          Exempel på frågor som behöver belysas ytterligare är: Hur gick
          värvningarna till och var hamnade värvningspengarna? Vad hände
          de människor som reste till Sovjetunionen? Hur kom det sig att
          det så länge har varit tyst om Kirunasvenskarnas öden? Vilken
          roll spelade det svenska kommunistpartiet vid värvningarna och
          vilket ansvar har partiet för att det sedan blev så tyst?
        </p>
        <p xml:id="i-RJGrkBCUQzrQRDDaTXTbkW">
          Detta är exempel på frågor men det är självklart den oberoende
          forskningen som ska skapa klarhet om Kirunasvenskarna. Hittills
          har intresset varit svalt. Det har dock nu framkommit att Svenska
          Emigrantinstitutet är intresserat av uppgiften. Men det hela stupar
          på att institutet saknar pengar för projektet. Jag anser att det
          är angeläget att institutet genom statligt stöd ges ekonomiska
          förutsättningar att påbörja forskning om Kirunasvenskarna. Jag
          vill också framhålla att det bör finns möjligheter att samarbeta
          med finska forskare eftersom det i Finland pågår ett arbete att
          dokumentera motsvarande utvandring till Sovjetunionen.
        </p>
        <p xml:id="i-V29EiQBi6Cyngp9xY4uLEn">
          Vi har som sagt en moralisk skyldighet att söka sanningen om
          Kirunasvenskarnas öden. Det har alltför länge varit tyst. Ett
          annat sätt att uppmärksamma dem och hedra deras minne skulle vara
          att på lämplig plats uppföra ett minnesmärke.
        </p>
        <p xml:id="i-Fa5zML6BH72gK7suBfC1C2">
          Jag vill fråga kulturministern om hon är beredd att ge ekonomiskt
          stöd till Svenska Emigrantinstitutet för forskning om Kirunasvenskarna
          eller om hon på annat sätt är beredd att stödja insatser för att
          skapa ökad klarhet om Kirunasvenskarna.
        </p>
      </div>
    </body>
  </text>
</TEI>
