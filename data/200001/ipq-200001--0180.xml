<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0180">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0180</head>
        <author who="i-BHVsLDz5YDDkjyE1f5Gzz3">Kollmats, Lennart (fp) </author>
        <recipient who="i-JchxQfU1zc3XVbvadFgBSn">kulturminister Marita Ulvskog </recipient>
        <topic>filmgranskningsärenden i kammarrätten</topic>
        <docDate when="2000-12-11">den 11 december</docDate>
        <status when="unknown" byWhom="kulturminister Marita Ulvskog " byWhomId="i-JchxQfU1zc3XVbvadFgBSn" status="answered">besvarad</status>
        <external_id source="rdwebb">GO10180</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:180 av Lennart Kollmats (fp) till kulturminister
          Marita Ulvskog om filmgranskningsärenden i kammarrätten
        </IPQ_title>
      </div>
      <div type="IPQuestionBody">
        <p xml:id="i-37aeBjp8vYeVxVusZR1S6d">
          Biografbyråns beslut i filmgranskningsärenden kan överklagas
          till kammarrätten. Ärenden, som överklagas, gäller i dag framför
          allt frågan om åldersgränser. Distributören av filmen önskar en
          lägre åldersgräns än den som Biografbyrån beslutat om. Men frågan
          är om kammarrätten besitter rätt kompetens för den här typen av
          frågor.
        </p>
        <p xml:id="i-E3N1H5EEVts6Trtz4KQ6uL">
          Biografbyrån, den första instansen, måste, när framställning
          önskas även för barn, låta ärendet prövas av två censorer, varav
          minst en ska ha en kvalificerad utbildning och erfarenhet inom
          barnpsykologi, sociologi, pedagogik eller barnpsykiatri. I kammarrätten,
          den högre instansen, har juristerna inte krav på sig att veta
          något om vare sig film eller barn. Det ska, förutom jurister,
          finnas särskilda ledamöter, av vilka hälften ska ha särskilda
          kunskaper om film och hälften ha särskilda kunskaper i beteendevetenskapliga
          ämnen. Det är dock inte säkert att dessa kommer att ha någon inverkan
          på fallet. Det kan mycket väl bli så att kammarrätten fattar ett
          majoritetsbeslut där de tre juristerna vinner över de två särskilda
          ledamöterna. Dessutom har kammarrätten vid ett flertal tillfällen
          på sistone haft fel sammansättning av de två särskilda ledamöterna.
          Vid några tillfällen har båda två tillhört filmkategorin.
        </p>
        <p xml:id="i-44NNKBxkhuvDQcjcqVT8mv">
          Låt mig ta exemplet Scary Movie, en film som säger sig parodiera
          andra skräckfilmer. Det hindrar inte att den innehåller mycket
          grovt våld, som t.ex. att en kvinnas bröst huggs av och att ett
          stort antal mord förövas. Parodin i det hela kan vara mycket svår
          att lägga märke till för en elvaåring. Därför beslutade Biografbyrån
          att sätta en åldersgräns på 15 år. Ärendet överklagades till kammarrätten
          och där lyssnade inte juristerna och filmvetaren på barnexpertens
          invändningar utan beslutade att tillåta filmen redan från elva
          år.
        </p>
        <p xml:id="i-ACepobn63XW21HTmjSx7FN">
          Självklart ska det finnas en möjlighet att överklaga Biografbyråns
          beslut men det måste vara så att överklagningsinstansen har högre
          kompetens inom det aktuella sakområdet än underinstansen. Det
          borde vara en självklarhet men så är det inte i frågor som rör
          filmer som kan vara skrämmande för barn.
        </p>
        <p xml:id="i-BvnaGNUbkpz8cqkADETPku">
          Med anledning av detta vill jag fråga ministern om hon avser
          att vidta några åtgärder för att se till att kompetensen stärks
          i filmgranskningsärenden som rör en eventuell barnpublik.
        </p>
      </div>
    </body>
  </text>
</TEI>
