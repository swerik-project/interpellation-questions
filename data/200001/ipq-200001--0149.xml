<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0149">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0149</head>
        <author who="i-KktUCXax2JFL3tqFqQN9oq">Sellén, Birgitta (c) </author>
        <recipient who="i-sS6VZTVNkCN6AHvZNaaYb">statsrådet Britta Lejon </recipient>
        <topic>ungdomars möjligheter i demokratiska verksamheter</topic>
        <docDate when="2000-11-24">den 24 november</docDate>
        <status when="unknown" byWhom="statsrådet Britta Lejon " byWhomId="i-sS6VZTVNkCN6AHvZNaaYb" status="answered">besvarad</status>
        <external_id source="rdwebb">GO10149</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:149 av Birgitta Sellén (c) till statsrådet
          Britta Lejon om ungdomars möjligheter i demokratiska verksamheter
        </IPQ_title>
      </div>
      <div type="IPQuestionBody">
        <p xml:id="i-4UX62fhjSk3X64TrQ2KvVV">
          Människor måste få lära sig redan som barn att de har en röst,
          att den är något värd, att den spelar roll.
        </p>
        <p xml:id="i-XFSyjhjfuCennXtSKB115V">
          Många människor uppfattar helt enkelt inte att de kan vara med
          och tycka något själva. Samhället ger åsikter, men tar inte emot
          några. Skolan har där en viktig uppgift. Man måste börja ge eleverna
          makt på ett tidigt stadium. Det går inte att förvänta sig att
          unga ska gå ut och göra sin röst hörd om de har suttit i tolv
          år i skolan och bara tagit emot.
        </p>
        <p xml:id="i-K4PL8JiVhLvsyXLdSLRapT">
          Regeringen skriver i sin budgetproposition för 2001, samt i propositionen
          På ungdomars villkor, att ungdomars demokratiska engagemang på
          olika sätt bör uppmuntras av skolan. Så långt är allt gott och
          väl, men när man kommer ut till skolor och frågar om eleverna
          uppmuntras att vara delaktiga i exempelvis elevråd eller lokala
          skolstyrelser, då visar det sig att de flesta ungdomarna anser
          att de inte har möjlighet att delta i dessa demokratiska verksamheter.
          Anledningen till detta är att de då missar lektioner och får frånvaro
          i betyget. Detta missgynnar ungdomars engagemang och delaktighet
          i demokratifrågor.
        </p>
        <p xml:id="i-8jH5cT2Xr49J3keBwYxJM2">
          Enligt riksdagens mål för ungdomspolitiken ska ungdomar i Sverige
          kunna leva ett självständigt liv, de ska ha verkligt inflytande
          och deras resurser ska tas till vara.
        </p>
        <p xml:id="i-AXW6Z1iZ2ZViALB2YaJdNc">
          Ungdomsstyrelsen har fått i uppdrag att verka för att riksdagens
          mål uppnås. Den ska bl.a. följa utvecklingen, utreda och föreslå
          åtgärder för att förbättra ungdomars levnadsvillkor. Den ska även
          informera om och samordna statliga och kommunala insatser för
          ungdomar. I budgetpropositionen 2001 har regeringen avsatt 4 miljoner
          kronor (tidigare 5 miljoner) till detta. Anslaget heter Bidrag
          till allmänna samlingslokaler. Det anslaget används till att rusta
          upp samlingslokaler runt om i landet. Att koppla det till ett
          uppdrag för informationsinsatser och utredningsarbete kan inte
          vara en riktig placering av resurserna.
        </p>
        <p xml:id="i-ELYJdu75TeUueY9iGA24EC">
          Det verkar styvmoderligt behandlat att först ge Ungdomsstyrelsen
          ett stort och viktigt uppdrag för att fördela medel till att utreda
          och informera om ungdomspolitiken, men resurserna till detta placeras
          under ett utgiftsområde som redan tidigare är alltför lågt i förhållande
          till de behov som finns runt om i landet.
        </p>
        <p xml:id="i-Y2TaE9zh7EumEC8vbA1tom">
          Mot bakgrund av vad som anförts ovan vill jag fråga ungdomsminister
          Lejon.
        </p>
      </div>
    </body>
  </text>
</TEI>
