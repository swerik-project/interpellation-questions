<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0165">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0165</head>
        <author who="i-9Rr7JqtzHpZv84evqPH4D8">Enström, Karin (m) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>handläggningstider för asylärenden</topic>
        <docDate when="2000-11-27">den 4 december</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GO10165</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:165 av Karin Enström (m) till statsrådet
          Maj-Inger Klingvall om handläggningstiderna för asylärenden
        </IPQ_title>
      </div>
      <div type="IPQuestionBody">
        <p xml:id="i-QCyJts3LF71dVpfQmhFj98">
          Många människor kommer till Sverige med förhoppningar om att
          kunna skapa sig en bättre framtid eller så flyr de av rädsla för
          att söka en fristad undan förtryck och krig. Alla människor har
          lika värde och borde behandlas därefter. Människor som vill skapa
          sig en trygg och bättre framtid i Sverige kan på många sätt tas
          emot på ett bättre sätt än vad som nu sker. Orimligt långa väntetider
          i asylärenden leder framför allt till mänskligt lidande och även
          ett otroligt resursslöseri med kompetens och arbetskraft.
        </p>
        <p xml:id="i-TGDTgdTnssH8RGsam2jHyJ">
          Att komma till Sverige och att genom långa handläggningstider
          berövas hoppet om en bättre framtid väntandes på en flyktingförläggning.
          Detta stärker inte tron på de framtida möjligheterna i Sverige.
          Vi vet om att det finns flyktingar med hög kompetens inom bristområden
          som t.ex. sjukvården som i väntan på prövning är overksamma när
          de faktiskt i stället skulle kunna ges chansen att få utöva sina
          yrken. Detta samtidigt som vi vet att flera landsting vänder sig
          utomlands för att rekrytera läkare på grund av den rådande läkarbristen
          i Sverige.
        </p>
        <p xml:id="i-Mg1baP4HmLLwgV7iCdEjwk">
          Migrationsverket har i dag en målsättning för handläggning av
          asylärenden på sex månader, redan detta en lång väntetid. Under
          1999 visade det sig att genomsnittet var 229 dagar dvs. inte ens
          i närheten av målen för handläggningstiderna. Dessa handläggningstider
          visar tyvärr bara grundärendena. Flertalet av ärendena överklagas
          till utlänningsnämnden och handläggningstiden för överklagande
          av utvisningsärende är här ytterligare 290 dagar i genomsnitt.
          Nya ansökningar om uppehållstillstånd tar i genomsnitt 94 dagar.
          Flertalet överklagar utvisningsbeslut vilket i sin tur innebär
          ytterligare väntetid på i genomsnitt 519 dagar, och i många fall
          ännu längre tid. Vem står ut att i 2@4 år sitta overksam på en
          flyktingförläggning utan möjlighet att arbeta och kunna påverka
          sin situation? Väntan i ovisshet om framtiden bryter i många fall
          ned människor, familjer och deras framtidstro och skaparkraft.
          Det är omänskligt och oacceptabelt. Värst är att många barn dagligen
          drabbas.
        </p>
        <p xml:id="i-5dVLMH4e1GBtavTznwqVYv">
          Det är av största vikt att handläggningstiderna minskas, främst
          på grund av de mänskliga aspekter som borde vara självklara i
          ett civiliserat land. Men även för att skapa ett förhållningssätt
          där man tacksamt tar emot människor som vill skapa sig en bättre
          framtid och bidra till det gemensamma välståndet och utvecklingen
          i Sverige. Invandrare borde ses som en tillgång och inte som en
          belastning. Värdefull tid förloras i att utbilda och hjälpa "nya"
          svenskar in i vårt samhälle och värdefull arbetskraft och kunskap
          går varje dag förlorad.
        </p>
        <p xml:id="i-7nH1ifp6dkQZfegyxme5KE">
          Vilka åtgärder ämnar statsrådet vidta för att förkorta handläggningstiderna
          för permanent uppehållstillstånd?
        </p>
      </div>
    </body>
  </text>
</TEI>
