<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0406">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0406</head>
        <author who="i-8Nio1rUw3hSjL6pvCGw22Y">Hägg, Carina (s) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>kvinnobrist i vårdbolags styrelse</topic>
        <docDate when="2001-04-25">den 25 april</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO10406</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:406 av Carina Hägg (s) till socialminister
          Lars Engqvist om kvinnobrist i vårdbolags styrelse
        </IPQ_title>
      </div>
      <div type="IPQuestionBody">
        <p xml:id="i-Jm8PhNdo33FkctwGAijaWp">
          Vi kan inte överlåta jämställdheten till marknaden. Vi vet att
          i de styrelser som tillsatts är det nästan alltid fler män än
          kvinnor och denna snedfördelning av makten kan innebära att vi
          snabbt går tillbaka när det gäller jämställdheten. Därför är det
          viktigt att vi både vågar se dagens snedfördelning och är beredda
          att vidta åtgärder.
        </p>
        <p xml:id="i-NmeRc1ifsPKYVoWoFVBj8K">
          I den undersökning som jag tidigare gjort och redovisat för regeringen
          så fann jag att Praktikertjänsts styrelse bestod av tretton personer,
          nio män och fyra kvinnor. Bure Hälsa och Sjukvårds styrelse av
          sex män, Partena Cares styrelse av sju män, M&amp;M Medicals styrelse
          av tre män, ISS Care Services styrelse av tre män, Carema Vård
          och Omsorg AB:s styrelse av sex personer, en kvinna och fem män.
          Ceratus hade då inte utsett sin styrelse än och andra vårdbolag
          valde att inte svara på mina frågor. Man kan utgå från att de
          som vägrade att svara inte hade något positivt resultat att redovisa.
          Bilden av hur den manliga makten stärks inom den privata vårdbranschen
          blev tydlig.
        </p>
        <p xml:id="i-4SKMpr2MgtGezyGsDFrZaQ">
          Inom politiken har vi sedan länge fört en hård kamp och en aktiv
          diskussion om hur viktigt det är att både kvinnor och män deltar
          på samma nivå. Vi socialdemokrater har inom den direkta politiken
          infört "varannan damernas". Även andra politiska partier har förändrat
          sin könsfördelning i olika representativa församlingar. Detta
          har visat sig vara ett viktigt redskap och visat sig fungera utmärkt.
        </p>
        <p xml:id="i-594B5RVMGJVat3gRGKx6Xv">
          Men nu görs förändringar i maktstrukturerna. Och jag beklagar
          att vi även har politiska företrädare som tycks vackla. Men besluten
          av sjukvården tas fortfarande av politiska företrädare som är
          valda enligt ovanstående princip. Om det i stället kommer in en
          privat vårdgivare, där merparten av styrelseledamöterna är män,
          innebär det de facto en tillbakagång ur jämställdhetssynpunkt.
        </p>
        <p xml:id="i-3iqVGqYBiku3LAZiCLj3XZ">
          Därför är det oerhört viktigt att vi inte kortsiktigt begränsar
          debatten till att bara resonera om kronor och ören, utan att vi
          också ser till helheten i de olika driftsformerna som finns. Det
          gäller inte bara den direkta vården utan även hur, och i vilka
          församlingar, besluten för vården ska tas. Den analysen bör finnas
          med innan man går vidare i debatten om privatisering. Utöver vård
          och omsorg finns viktiga samhällsfunktioner som transport och
          kommunikation samt kultur att lyfta fram även här.
        </p>
        <p xml:id="i-E3v4RCVQwcHhu4rAs3JohQ">
          Regeringen har som ett av delmålen i jämställdhetspolitiken att
          den ska vara en jämn fördelning av makt och inflytande mellan
          kvinnor och män i alla sammanhang. Men vi måste också aktivt verka
          för att denna inriktning får genomslag i det praktiska arbetet,
          alltså även i de församlingar där politiska beslut fattas på entreprenad.
        </p>
        <p xml:id="i-9KaeswruRjfE488M8xndia">
          Vi kan inte lämna över till marknaden att själv besluta om jämställdheten.
          Man kan privatisera verksamhet och avhända sig styrmedel, men
          det politiska ansvaret för att driva på jämställdheten ligger
          kvar. Regeringen har genom socialminister Lars Engqvist framfört
          att situationen givetvis inte är tillfredsställande. Socialministern
          har även framfört att detta är en viktig aspekt att ha med sig
          i den fortsatta diskussionen kring en ökad mångfald inom hälso-och
          sjukvårdssektorn.
        </p>
        <p xml:id="i-GEJyERFoP9ELSn4beFHbTs">
          Nu har jag gjort en uppföljning av min tidigare undersökning.
          Den säger att Praktikertjänst fortfarande har tretton personer
          i sin styrelse, tio män och tre kvinnor. Capio AB:s, (tidigare
          Bure Hälsa och Sjukvård) styrelse består av sex personer, fem
          män och en kvinna.
        </p>
        <p xml:id="i-95HTJyCg27ch1Y9Htsq2J8">
          Partena Care AB:s styrelse består av sex personer, fem män och
          en kvinna, ISS Care Partners (tidigare ISS Care Service) styrelse
          består av sex personer, tre män och tre kvinnor. Carema Vård och
          Omsorg AB:s styrelse består av åtta personer, sju män och en kvinna
          och slutligen har jag tittat på Förenade Care A/S (tidigare Curatus
          Senior AB) styrelse som består av endast två personer, båda är
          män.
        </p>
        <p xml:id="i-V2BBg7aMmsKCsi669FU2MW">
          Jag vill även understryka att representationen när det gäller
          jämställdhet i styrelserna ger en bild av hur man ser på jämställdheten
          i stort inom sin verksamhet. Tillsättandet av styrelse påverkar
          hela verksamheten. I de dialoger jag haft med företrädare för
          privat vård så har inte den önskade medvetenheten om jämställdhet
          framkommit.
        </p>
        <p xml:id="i-X3ExbsY25GfPq5z3ZxKwda">
          Med anledning av att utvecklingen är oroande så vill jag framföra
          följande frågor.
        </p>
        <p xml:id="i-E1S5v5omaBMVgYzcURDdAc">
          Vad har den dialog som socialministern föranstaltat om innehållit
          och konkret resulterat i? Kommer socialministern att vidta några
          åtgärder med anledning av bristen på jämställdhet inom vårdbolagens
          styrelser?
        </p>
      </div>
    </body>
  </text>
</TEI>
