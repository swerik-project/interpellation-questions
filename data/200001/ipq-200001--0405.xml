<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0405">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0405</head>
        <author who="i-CZYhqMaUy5VkTwsMNWg9pc">Berggren, Inga (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>regelförenklingar</topic>
        <docDate when="2001-04-23">den 23 april</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10405</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:405 av Inga Berggren (m) till näringsminister
          Björn Rosengren om regelförenklingar
        </IPQ_title>
      </div>
      <div type="IPQuestionBody">
        <p xml:id="i-6Qepyr9RPzwcCofTJLyPLw">
          Regeringen behöver tydligare visa att den prioriterar frågor
          som handlar om ett bra småföretagarklimat.
        </p>
        <p xml:id="i-2Jza2SYfMdHnw6Fi1yLKLN">
          Sedan hösten 1994 har vi haft en socialdemokratisk regering.
          I sex och ett halvt år har regeringen talat om regelförenklingar
          och skattelättnader. Pratet om regelförenklingar och skattelättnader
          har inte resulterat i så mycket. Man skulle kunna tro att det
          är medvetet.
        </p>
        <p xml:id="i-CxFcstN4bYqKMCerfDGbka">
          Erfarenheterna från länder som tar avregleringsarbetet på allvar,
          som Storbritannien och Nederländerna, visar att det krävs politiskt
          stöd från allra högsta nivå. Statsministern bör därför leda och
          politiskt ansvara för arbetet. En lämplig grupp bör genomföra
          arbetet.
        </p>
        <p xml:id="i-7yi9EPMmbG1VNPxMJzZ7um">
          Gruppen bör föreslå modeller för hur arbetet ska bedrivas, bistå
          med kompetens samt lyfta fram goda exempel på avregleringar. Gruppen
          ska årligen lämna en redogörelse till riksdagen. Varje departement
          och varje myndighet är ansvarigt för rapporteringen till avregleringsgruppen.
        </p>
        <p xml:id="i-3adPX52hyqGXr8XAhgAUzA">
          Tydliga och mätbara mål är viktiga för avregleringen. Avregleringsgruppen
          ska ansvara för de kvalitativa och kvantitativa målen för arbetet.
          Ett lägsta kvantitativt mål kan vara att alla företagsregler ska
          ha granskats inom en fyraårsperiod.
        </p>
        <p xml:id="i-7fLQkUV4BXPhToczG9Aw6n">
          Målet för regelförenklingsarbetet måste anges tydligt @ inom
          en mandatperiod ska regelmängden minska med t.ex. 25 %, så som
          med gott resultat genomförts i Holland.
        </p>
        <p xml:id="i-FPR4GzYoHrLgUXfn96c9FG">
          Gruppen bör se till att arbetet framför allt syftar till att
          avskaffa eller minska sådana regler och regelsystem som bedöms
          minska konkurrenstrycket. Arbetet ska ske med beaktande av att
          samhället måste ha effektiva regelsystem för skydd av människors
          liv och hälsa, miljöskydd och säkerhet.
        </p>
        <p xml:id="i-3wjXf8Q3JcRwFWJjAe7E2L">
          Obligatorisk konsekvensanalys bör vara en naturlig del av arbetet.
          Simplexenheten kan enligt dagens förordning inte kräva in konsekvensanalyser
          från myndigheter och kommittéer och dessa har inte heller någon
          skyldighet att sända in dessa till Simplex.
        </p>
        <p xml:id="i-FeURAfSfeD2XRb6ZaGuaqc">
          Simplexförordningen bör snarast kompletteras så att Simplex får
          denna möjlighet och så att myndigheter och kommittéer åläggs att
          sända in sina konsekvensanalyser till Simplex.
        </p>
        <p xml:id="i-8Lfrnjix9dGET1fycsAMPP">
          Tidsbegränsade regler gör att regelmängden inte automatiskt ökar
          med tiden. Öka användningen av den s.k. solnedgångsprincipen.
          En försöksverksamhet som kan prövas är att medvetet arbeta med
          tidsbegränsade regler. Regler där det redan från början anges
          att de har en begränsad livstid, så att en regel för att fortleva
          efter sitt "slutdatum" måste ha stöd av ett nytt aktivt beslut.
          Lagstiftningen prövas och alla regler, som inte tillämpats på
          fem år, genomgår en rullande översyn. Finns det inga uppenbara
          och synnerliga skäl att vidhålla regeln efter detta tas den bort.
          Det kan ju vara så att man överskattat behovet av en reglering
          eller att regeln inte lett till avsett resultat.
        </p>
        <p xml:id="i-KMhX3mMBKvk6aJuj4fyX4R">
          Regeringen bör uppdra åt myndigheterna att lämna bindande löften
          om hur lång tid det tar att avgöra ett ärende. Om myndigheten
          inte hör av sig inom angiven tid bör detta kopplas till ett automatiskt
          avgörande av ärendet till företagarens fördel.
        </p>
        <p xml:id="i-QdWPSj3wKJqQW29dsH7tTx">
          Lättnader i företagens uppgiftslämnande till myndighet. Förenkla
          för företagen att lämna de uppgifter som är nödvändiga (om fler
          myndigheter vill ha samma uppgifter ska det räcka med att företaget
          lämnar dem till ett ställe).
        </p>
        <p xml:id="i-8oNRjzqHAHYH9kkBqmKUdT">
          Jag skulle vilja fråga näringsministern:
        </p>
        <p xml:id="i-4QiUhXmSzL6UEGAygocy7N">
          1. Avser näringsministern verka för att frågor rörande regelförenklingar
          för företagandet får högre politisk prioritet?
        </p>
        <p xml:id="i-E5FrZmoXrie2SFALg5b4UL">
          2. Avser näringsministern verka för att den s.k. solnedgångsprincipen
          används vid införande av nya regler?
        </p>
        <p xml:id="i-W29iA3SPDZsbnu1vb8yjiR">
          3. Avser näringsministern verka för att det införs en tidsgräns
          för myndigheters ärendehantering efter vilken ärendet automatiskt
          avgörs till företagets fördel?
        </p>
        <p xml:id="i-KspKS9stA3EhVbbAmLMffj">
          4. Avser näringsministern verka för ett enhetligt och förenklat
          uppgiftslämnande för företagen till myndigheter?
        </p>
        <p xml:id="i-NT334wvqgGQzsbtDC9Cmsc">
          5. Avser näringsministern att ge Simplex befogenhet att kräva
          in konsekvensanalyser från myndigheter och kommittéer?
        </p>
        <p xml:id="i-8h2BunvfHsw4oEzW2iwd2p">
          6. Avser näringsministern göra myndigheter och kommittéer skyldiga
          att sända regelförändringar till Simplex?
        </p>
        <p xml:id="i-Lge4azXDbGPeYjBM4GSQQh">
          7. Avser näringsministern sätta upp tydliga och mätbara mål för
          avregleringar och regelförenklingar?
        </p>
      </div>
    </body>
  </text>
</TEI>
