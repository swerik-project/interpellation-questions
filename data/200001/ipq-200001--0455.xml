<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0455">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0455</head>
        <author who="i-PsSysCdjrkuVBAo163T4KM">Gylling, Johnny (kd) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>bredbandssatsningen</topic>
        <docDate when="2001-04-27">den 27 april</docDate>
        <status when="2001-05-14" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10455</external_id>
        <debate>
          <turn when="2001-05-14 12:18:09" duration="240">BJÖRN ROSENGREN (Näringsminister)</turn>
          <turn when="2001-05-14 12:22:05" duration="246">JOHNNY GYLLING (Kd)</turn>
          <turn when="2001-05-14 12:26:07" duration="256">BJÖRN ROSENGREN (Näringsminister)</turn>
          <turn when="2001-05-14 12:30:19" duration="268">JOHNNY GYLLING (Kd)</turn>
          <turn when="2001-05-14 12:34:43" duration="195">BJÖRN ROSENGREN (Näringsminister)</turn>
          <turn when="2001-05-14 12:37:54" duration="138">JOHNNY GYLLING (Kd)</turn>
          <turn when="2001-05-14 12:40:08" duration="109">BJÖRN ROSENGREN (Näringsminister)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:455 av Johnny Gylling (kd) till näringsminister
          Björn Rosengren om bredbandssatsningen
        </IPQ_title>
      </div>
      <div type="IPQuestionBody">
        <p xml:id="i-9eXjR7UUXYeLmUzotCUGGr">
          Riksdagen beslutade i juni 2000 att anta regeringens IT-proposition
          Ett informationssamhälle för alla. Ett av propositionens viktigaste
          förslag handlade om "tillgänglighet", dvs. hur hela Sveriges befolkning
          ska kunna ta del av den nya tekniken så snabbt som möjligt. För
          att detta ska uppnås behövs bredband i hela landet. Med bredband
          menas mycket snabb dataöverföring, enligt regeringen kan det definieras
          som en hastighet av 2 Mbit/sek (två miljoner tecken per sekund).
        </p>
        <p xml:id="i-eAzTRvBt52dP44daxZ6Fa">
          Bredbandshysterin har nu svalnat i Sverige. För endast ett år
          sedan var det ingen hejd på uttalanden om hur snabbt alla skulle
          få bredband. Givetvis har den allmänna nedgången på Telecommarknaden
          bidragit till att många IT-företag fått problem med riskkapital
          och många har slagits ut på grund av brist på kunder. Om regeringen
          på ett tidigt stadium deklarerat tydliga spelregler för bredbandsaktörerna
          och att staten avstått från att själv agera som en aktör hade
          förmodligen fler hushåll faktiskt haft tillgång till bredband
          i dag.
        </p>
        <p xml:id="i-CWpeMFvvy26qWK43URCdVM">
          Kristdemokraterna har hela tiden hävdat att staten inte ska styra
          val av teknik eller själv försöka bli en s.k. bredbandsaktör.
          Statens uppgift är enligt Kristdemokraterna att lägga fast tydliga,
          konkurrensneutrala spelregler för marknaden, samt att stödja glesbygden
          för att infrastrukturen ska nå även dit.
        </p>
        <p xml:id="i-5nFTXSVoeY9EzdU5dsvG7F">
          Regeringen och riksdagsmajoriteten valde en annan väg, nämligen
          att fungera både som övervakare av marknaden, aktör och bidragsgivare
          på samma gång. Det dröjde länge innan spelreglerna började presenteras
          för marknaden. Detta bidrog till att många IT-bolag har avvaktat
          alldeles för länge. Genom Svenska Kraftnät har även staten tagit
          på sig att bygga fibernät. Det behöver inte vara fel om man kan
          hitta samordningsvinster med bolagets normala verksamhet. Även
          Vägverket och Banverket kan bidra med samma tjänst. Det viktiga
          är att näten kan hyras av alla aktörer på lika villkor. Konsekvenserna
          av regeringens bredbandsbyggande riskerar att hämma utvecklingen
          i stället för att främja den. Dessutom finns risken att en statlig
          teknikstyrning hämmar teknikutvecklingen. Exempelvis vet vi att
          bredband via elnätet har utvecklats betydligt bättre än vad IT-kommissionen
          trodde för ett par år sedan.
        </p>
        <p xml:id="i-XczhaeDKufHxnHPwVnjbYw">
          Att stödja glesbygdens möjligheter att få bredband ligger helt
          i Kristdemokraternas linje. Men regeringens lösning har hittills
          varit misslyckad. För det första tog det alldeles för lång tid
          innan planerna på hur stödet till kommunerna skulle utformas.
          För det andra har det inte gett någon som helst utdelning. Kommunerna
          tvekar, med all rätt, att ansöka om bidrag eftersom de själva
          måste satsa pengar ur driftsbudgeten på att låta bygga nät vilka
          de sedan inte äger. Svenska Kommunförbundet har kritiserat regeringens
          bredbandsutbyggnad för att den inte sker på ett genomarbetat sätt.
        </p>
        <p xml:id="i-7PT4wyCrPn1K154EpohNpb">
          Även det skatteavdrag som regeringen tagit fram för hushåll är
          fel, enligt Kristdemokraterna. I stället för ett avdrag över 8
          000 kr i anslutningskostnader ville Kristdemokraterna ha ett avdrag
          för kostnader mellan 1 000 kr och 9 000 kr. Detta vore enligt
          vår mening mer realistiskt och skulle stimulera till snabbare
          utbyggnad.
        </p>
        <p xml:id="i-XL5RZzn2DuyQ3dWcAj6ePe">
          En annan viktig fråga är accessnäten. Dvs. de kablar som går
          in till själva husen, antingen Telias kopparnät eller i vissa
          fall optofiberkabel. EU-länderna har enats om att accessnäten
          ska öppnas för tjänster och att monopolen ska slopas redan från
          innevarande år. Detta benämns local loop unbundling. Här har regeringen
          uttryckt sig dunkelt och tvetydigt genom olika ministrars uttalanden.
          Ibland har det hetat att accessnäten inte får öppnas på grund
          av svensk lagstiftning och ibland har uttalanden gjorts om att
          accessnäten nu är öppnade. Fortfarande finns här ett prismonopol
          som hindrar utvecklingen av tjänster.
        </p>
        <p xml:id="i-rRweevAvKNNF7H7Serxb4">
          Med anledning av ovanstående vill jag fråga ansvarig IT-minister
          följande:
        </p>
        <p xml:id="i-Xr5oUM3BvuYqXZZ3yicZ7C">
          Vad tänker ministern göra för att komma till rätta med kommunstödet?
        </p>
        <p xml:id="i-BVUZbVs1aJPzzsBGwsptxE">
          Vad avser ministern att göra för att upphäva prismonopolet på
          accessnäten?
        </p>
        <p xml:id="i-NWwkUBYoJzuNn2CMXynnaQ">
          Hur ämnar ministern följa upp ambitionerna att hela landet ska
          få tillgång till bredband inom några år?
        </p>
      </div>
    </body>
  </text>
</TEI>
