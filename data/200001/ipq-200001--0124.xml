<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0124">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0124</head>
        <author who="i-nX9ipUS8FhkbQHkWWytwf">Nilsson, Ulf (fp) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>profilering av skolor</topic>
        <docDate when="2000-11-16">den 16 november</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GO10124</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:124 av Ulf Nilsson (fp) till statsrådet
          Ingegerd Wärnersson om profilering av skolor
        </IPQ_title>
      </div>
      <div type="IPQuestionBody">
        <p xml:id="i-23QMnUUHYTxFNNBo2K1QHi">
          I dag finns det en oro på olika gymnasieskolor i Sverige för
          att de kanske måste upphöra med den profilering som de utvecklat
          på senare år.
        </p>
        <p xml:id="i-Cep5mtA1FefkvMT8zmCPb3">
          Många skolor i Sverige har använt sig av den tidigare möjligheten
          att skaffa sig en särskild profil. T.ex. har Stockholms stad haft
          gymnasieskolor med särskild inriktning mot matematik och i andra
          kommuner har skolor profilerat sig på hälsoområdet. I Lund finns
          ett förslag att låta en skola profilera sig genom inriktning mot
          historia. Möjligheten till profilering har gjort att skolor kunnat
          skaffa sig en egen identitet, som elever kan ta hänsyn till vid
          valet av skola. Men nu verkar det oklart om skolor i fortsättningen
          ska kunna ha möjlighet till profilering.
        </p>
        <p xml:id="i-N1tJHKFeRkXP7yvkyEbcw2">
          Riksdagen fattade 1999 ett beslut om en ny struktur för gymnasieskolan
          och därefter har det varit juridiskt oklart huruvida det fortfarande
          finns utrymme för skolor att profilera sig. I och med riksdagsbeslutet
          har det dels skapats ett utrymme för individuellt val, som helt
          och hållet görs av eleven, och dels för valbara kurser, där skolan
          presenterar kurspaket som eleven kan välja mellan inom ramen för
          respektive programs programmål. Det är när det gäller de valbara
          kurserna som läget är oklart. Enligt information från Skolverket
          råder det osäkerhet om huruvida en skola ska få lägga samma kurs
          i alla paket. Om skolan får det, kan man lägga in en kurs som
          motsvarar skolans profilering, exempelvis inriktning mot matematik
          eller historia, som eleverna på alla program läser. Enligt Folkpartiet
          är det mycket viktigt att de valbara kurserna får användas till
          att ge en skola en viss profil. Sedan ska eleven naturligtvis
          ha möjlighet att välja som han eller hon vill i det individuella
          valet. Ett förtydligande av lagstiftningen måste till snarast
          för att inte försvåra skolornas planering av sin verksamhet.
        </p>
        <p xml:id="i-WtV8d9xqhqaeZPaTL12EaH">
          Med anledning av ovanstående vill jag ställa följande fråga till
          ministern:
        </p>
        <p xml:id="i-UY1bpThxcjhS6r7kNku3vY">
          Avser ministern att vidta några åtgärder för att reda ut den
          komplicerade lagstiftningen om profilering av skolor?
        </p>
      </div>
    </body>
  </text>
</TEI>
