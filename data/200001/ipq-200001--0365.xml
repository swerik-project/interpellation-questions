<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0365">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0365</head>
        <author who="i-WJM6edqhGfBK1ijhNxfgoj">Pålsson, Chatrine (kd) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>barn- och ungdomspsykiatrin</topic>
        <docDate when="2001-04-05">den 5 april</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO10365</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:365 av Chatrine Pålsson (kd) till socialminister
          Lars Engqvist om barn- och ungdomspsykiatrin
        </IPQ_title>
      </div>
      <div type="IPQuestionBody">
        <p xml:id="i-CP88ARC3xSSbFeYLfMJj8N">
          Den ökande psykiska ohälsan bland barn är alarmerande. På tio
          år har antalet hjälpsökande till barn- och ungdomspsykiatrimottagningar
          fördubblats. Barnens problematik har blivit svårare, och allt
          yngre barn tvingas i dag söka professionell hjälp.
        </p>
        <p xml:id="i-QZVwiPVaKNLm5Mg42QNebn">
          Men för många barn som mår dåligt dröjer insatserna. Ofta är
          det bara de allra mest akuta fallen, där barnen är en fara för
          sig själv eller för omgivningen, som får omedelbar hjälp. Förhållandevis
          lindriga tillstånd förvärras i de långa köerna.
        </p>
        <p xml:id="i-9Sd1R7xD8u5wKM2Fi9ptAm">
          Ungdomar som ursprungligen sökt hjälp för att komma igenom en
          pubertetskris får hjälp först när nedstämdheten fördjupats i en
          allvarlig, kanske livshotande, depression. Hyperaktiva barn kan
          i vissa fall få vänta i åratal på diagnos. Därmed uteblir också
          adekvat stöd i form av extra lärarresurser och assistenthjälp
          i skolan.
        </p>
        <p xml:id="i-Tk7sk6CAQAEZ7hHPfYPjg4">
          Besparingarna inom skola, barnomsorg och förskola kan till en
          del förklara anstormningen av patienter till BUP. För att komma
          till rätta med problemen krävs det mer pengar till skola, förskola
          och den vanliga barnhälsovården vid sidan av en satsning på den
          psykiska barn- och ungdomsvården. Men det krävs också förslag
          som långsiktigt kan råda bot på att våra barn mår dåligt.
        </p>
        <p xml:id="i-CzPkd4YYufKezd1yyji4jS">
          Vad avser ministern göra på kort och lång sikt för att komma
          till rätta med kötider för barn till barn- och ungdomspsykiatrimottagningar?
        </p>
        <p xml:id="i-bPQyHyUJobB8Eb83XJE79">
          Vad avser ministern göra för att förstärka barnhälsovården?
        </p>
        <p xml:id="i-W92fJzFbR9sCPB4B5Bpugj">
          Vad avser ministern göra för att skapa tid och möjligheter att
          tidigt se och komma till rätta med barn som gränsar till psykisk
          ohälsa?
        </p>
      </div>
    </body>
  </text>
</TEI>
