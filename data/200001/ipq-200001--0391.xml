<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0391">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0391</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>trafikutbildning</topic>
        <docDate when="2001-04-17">den 17 april</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GO10391</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:391 av Ulla-Britt Hagström (kd) till statsrådet
          Ingegerd Wärnersson om trafikutbildning
        </IPQ_title>
      </div>
      <div type="IPQuestionBody">
        <p xml:id="i-PLAgFWLH1AnxfF39vgodJK">
          Enligt statistik från år 2000 har 25,8 % av 18-åringar i Sverige
          tagit körkort mot 32,6 % år 1994. Det märks en tydlig nedgång
          år efter år för såväl 18-åringar som 19- och 20-åringar. Ungdomars
          arbetsmarknad begränsas om resurserna att ta ett körkort saknas.
          Det krävs ofta körkort för att resa till och från arbetet, inte
          minst i glesbygd. I dag sker cirka en fjärdedel av körkortsutbildningen
          privat. Det är viktigt att unga förares debut i trafiken sker
          under trygga och säkra former. Det finns också alltför många ungdomar
          som inte heller har någon vuxen att vända sig till för att kunna
          köra upp privat.
        </p>
        <p xml:id="i-R2Jhg9xtXcMHtTCLYS9syU">
          Andel (i %) i respektive åldersgrupp med gällande körkort i klass
          B vid utgången av respektive år.
        </p>
        <p xml:id="i-RfSYacuTjJoD729FjEBW18">
          18 år 19 år 20 år
        </p>
        <p xml:id="i-DKvjchgXjNmKGrRYEXqi2u">
          1994 32,6 58,3 66,9
        </p>
        <p xml:id="i-Hoo8Zj58HzN9QVXHpgNcqE">
          1995 31,1 54,8 65,1
        </p>
        <p xml:id="i-2SvdxLJ1fa3Lxy5NDNqL6u">
          1996 29,1 52,9 62,3
        </p>
        <p xml:id="i-Lq8kJdSCZQ4hduCkC1hMFQ">
          1997 26,0 50,6 60,3
        </p>
        <p xml:id="i-M8zQTMMETcxVMzRLRgH61V">
          1998 27,3 48,6 59,0
        </p>
        <p xml:id="i-RHJ3rhKBL21tb3VXRPba7c">
          2000 25,8 49,5 57,7
        </p>
        <p xml:id="i-CPgtRb3HnGZ6EKVuUnh6xg">
          (På grund av registeromläggning vid Trafikregistret i Örebro
          saknas statistik över körkortshavare vid årsskiftet 1999/2000.)
        </p>
        <p xml:id="i-MintzqheEHY9Kj316ed8mi">
          Sveriges Trafikskolors riksförbund redovisar att drygt 50 % av
          kostnaden för en körlektion går till stat och kommun i form av
          skatter, avgifter och moms. Ett sätt är att ta bort momsen på
          trafikutbildningen. Ett annat sätt att underlätta körkortstagandet
          är att ha teoriundervisningen samt delar av den praktiska övningen
          i gymnasieskolan.
        </p>
        <p xml:id="i-KQ3dLscZVeZceNGnmDjACJ">
          I flera kommuner har vissa av gymnasieskolans program redan i
          dag körkortsutbildning på schemat. Det gäller t.ex. fordons-,
          naturbruks- och omvårdnadsprogrammet. Argumenten är ofta att bilkörning
          erfordras i arbetet eller att det är en marknadsföringsdel för
          att locka elever till programmen. Om gymnasieskolan ska ta hänsyn
          till elevens och samhällets behov, borde körkortsundervisning
          finnas som möjlighet för alla i gymnasieskolan. En samverkan med
          körskolorna kan förstärka kvaliteten på såväl den pedagogiska
          delen som underlätta ungdomars möjligheter.
        </p>
        <p xml:id="i-4UQto5emajwFKPJNKhA6Sb">
          För att klara nollvisionen i trafiken, måste skolan tidigt ge
          eleverna kunskap om trafik. Här kan frivilligorganisationer också
          spela en viktig roll.
        </p>
        <p xml:id="i-73Zw2FQ9DmNwsqUQhaQWpL">
          Med hänvisning till det anförda vill jag ställa följande frågor
          till statsrådet Ingegerd Wärnersson:
        </p>
        <p xml:id="i-HPhuRDGhLAukHiPYxi2zsr">
          På vilket sätt avser statsrådet stimulera körkortsutbildningen
          i gymnasieskolan?
        </p>
        <p xml:id="i-VbLJLPWEqUZgoiAqV65nR4">
          Vilka åtgärder tänker statsrådet vidta för att förbereda nollvisionen
          i trafiken redan i grundskolan?
        </p>
      </div>
    </body>
  </text>
</TEI>
