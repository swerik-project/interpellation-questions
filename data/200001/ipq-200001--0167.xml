<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0167">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0167</head>
        <author who="i-NW2TEoH8XmW9aSn2aKJ8EA">Ygeman, Anders (s) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>Vitryssland</topic>
        <docDate when="2000-12-05">den 5 december</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GO10167</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:167 av Anders Ygeman (s) till utrikesminister
          Anna Lindh om Vitryssland
        </IPQ_title>
      </div>
      <div type="IPQuestionBody">
        <p xml:id="i-2MPzFLVVf8M5vKucDWZXhL">
          I dagarna har flera svenska organisationer startat ett upprop
          och namninsamling för att försöka klara upp de "försvinnanden"
          som skett i Vitryssland, särskilt har uppmärksammats filmaren
          Dimitrij Zavadskij, politikern Viktor Gontjar, affärsmannen Anatolij
          Krasovskij och f.d. chefen för inrikesministeriet Juri Zakharenko
          som spårlöst försvunnit i Minsk under perioden den 7 maj 1999@7
          juli 2000. Målet med uppropet är att samla in över 1 000 namnunderskrifter
          med kravet på att försvinnandena ska utredas och klaras upp. Redan
          har över 120 svenska riksdagsledamöter undertecknat uppropet.
        </p>
        <p xml:id="i-3rezrKWkRLsgtXwJHTbZ3f">
          I rapporten "Det politiska förtrycket i Vitryssland" av Oleg
          Gulak, jurist vid Vitryska Helsingforskommittén för Mänskliga
          Rättigheter som finns publicerad på www.vitryssland.nu beskrivs
          försvinnandena på följande vis:
        </p>
        <p xml:id="i-SwcWgZ4HgJJSbcMQK3QGAZ">
          Det politiska förtrycket kan delas in i tre former av förföljelse:
          kidnappning av regimens politiska motståndare, falska anklagelser
          mot politiska motståndare som därefter fängslas på dessa falska
          grunder och administrativ bestraffning av dem som organiserar
          och deltar i stora protestaktioner.
        </p>
        <p xml:id="i-PinwH3p2uhbwd7eAyfBeYi">
          Den mest skräckinjagande och farliga formen är kidnappningarna
          av politiska motståndare till president Lukasjenka och hans regim.
          Denna brutala och barbariska verksamhet har ökat i omfattning
          under senare år. Den har klart politisk karaktär. Människorättsorganisationer
          har påpekat att statliga polisiära institutioner varit inblandade
          i välkända politikers försvinnanden.
        </p>
        <p xml:id="i-JuwVRJCpJK5hWrzjr6XFkX">
          Den välkände oppositionspolitikern och medlemmen av högsta rådet
          i den 13 lagstiftande församlingen (upplöst av Lukasjenka) och
          f.d. ordföranden för centrala valkommittén, Viktor Gontjar, omringades
          den 1 mars 1999 i sin bil i Minsk av militär. Soldaterna drog
          ut honom ur bilen med våld och misshandlade honom. Enligt domstolsbeslut
          fick Gontjar tio dagars fängelse för att ha sammankallat ett möte
          med den alternativa centrala valkommittén. (Detta möte var ett
          led i det alternativa presidentval som organiserades av oppositionen
          och som skulle inledas 16 maj 1999.)
        </p>
        <p xml:id="i-7xdcJ1WmznpJrDFGWmmUek">
          Medan Gontjar satt i fängsligt förvar inledde han en hunger-
          och vätskestrejk.
        </p>
        <p xml:id="i-NTFLxZ9jvqEHa7baENLpb6">
          Tidigare hunger- och vätskestrejker visar att biologiska processer
          som inte går att hejda inleds i kroppen efter 5@6 dagar och att
          den förgiftning som följer av detta kan medföra döden. Ledningen
          och vårdpersonalen vid fängelset kände till detta men gav inte
          Gontjar någon medicinsk vård. I stället beslöt ledningen för det
          häkte där Gontjar satt på kvällen den 7 mars att han inte skulle
          föras till sjukhus utan i stället tvångsmatas. Han övermannades,
          munnen bändes upp och ett rör fördes in i struphuvudet och genom
          detta infördes näringslösning. Den 11 mars skulle Viktor Gontjar
          släppas. Men samma dag fördes han till det temporära häktet, misshandlades
          av maskerade personer och fördes till utkanterna av Minsk där
          han kastades ut i en snödriva utan ytterkläder.
        </p>
        <p xml:id="i-EDB1Y9gZytTADJoxUHEbGG">
          Ordföranden i det av Lukasjenka upplösta Högsta rådet Semen Sjeretskij
          hävdar att han svävar i livsfara. Därför har han uppehållit sig
          i Litauen sedan sommaren 1999. 13:e högsta rådets vice ordförande
          Anatoli Lebedko har skickat en skrivelse till president Lukasjenka
          och premiärminister S Ling och bett dem garantera Sjeretskijs
          säkerhet om han kommer tillbaka till Vitryssland.
        </p>
        <p xml:id="i-ChnLdwmDU28FhBCeMYyzx">
          Anatoli Lebedko har inte fått något officiellt svar på skrivelsen.
        </p>
        <p xml:id="i-Xa6nv9So1uNe7cydzJhdNh">
          Gontjar tjänstgjorde som suppleant för Semen Sjeretskij som ordförande
          i Högsta rådet.
        </p>
        <p xml:id="i-YZMUT3BKaEauBWbqvSvu3U">
          Den 16 september försvann Viktor Gontjar. Omständigheterna kring
          försvinnandet tyder på att hans rättigheter kränkts. Anatolij
          Krasovskij, en framstående affärsman inom media @ som stödde de
          avsatta parlamentsledamöterna finansiellt @ var tillsammans med
          Gontjar denna dag. Också han försvann. Spår av den jeep som offren
          åkte i, glassplitter, en skada på ett träd med billack i och blodfläckar
          upptäcktes inte långt från platsen för försvinnandet. Det finns
          goda skäl att påstå att V Gontjar stod under konstant övervakning
          av den vitryska specialtjänsten och att hans telefon var avlyssnad.
          De två männen försvann strax före Högsta rådets möte.
        </p>
        <p xml:id="i-8J7v7dfytxKaAmHBniYoRL">
          Myndigheterna har inte funnit någon av de båda männen och inte
          heller upptäckt någon förklaring till försvinnandet. Både Gontjar
          och Krasovskij är gifta och har minderåriga barn.
        </p>
        <p xml:id="i-9bckxNmErxmUkJmcAt7AEa">
          Den framstående oppositionspolitikern och f.d. chefen för inrikesministeriet
          Jurij Zakharenko försvann under oklara omständigheter i Minsk
          den 7 maj 1999. Strax före försvinnandet hade han förklarat att
          han tänkte bilda ett officersförbund med demokratiskt sinnade
          militärer och milismän. Han var på väg hem från parkeringsplatsen.
          Det sista man hörde av honom var ett telefonsamtal till hustrun.
          Där sa han att han skulle parkera bilen och komma hem inom en
          kvart.
        </p>
        <p xml:id="i-WsW8LJJFfV8w3vEj5WX2XA">
          Den offentliga kommission som tillsattes för att utreda fallet
          upptäckte att Zakharenko hade överfallits av flera civilklädda
          personer som knuffat in honom i en bil av märket Zjiguli utan
          registreringsplåtar som sedan körde därifrån.
        </p>
        <p xml:id="i-FHPefR9U6nRSSqfVyovv85">
          President Lukasjenka påstod att undre världen låg bakom händelsen.
          Senare sa han att "spår" av Zakharenko enligt uppgift hade hittats
          i Ukraina. Kommissionen vände sig till de ukrainska rättsmyndigheterna
          för att få göra en undersökning men dessa kunde inte bekräfta
          uppgifterna om att Zakharenko skulle finnas i Ukraina. Zakharenkos
          hustru säger att de vitryska myndigheterna inte undersöker fallet.
        </p>
        <p xml:id="i-BVcgJeRUbBCPnu9nrXrdHr">
          Zakharenko har en hustru och två döttrar. Nu har familjen sökt
          politisk asyl i Tyskland.
        </p>
        <p xml:id="i-Cj53VBKkRnuAYkWQn8Kyh2">
          Fotografen från den ryska allmänna TV:n Dmitrij Zavadskij försvann
          under oklara omständigheter den 7 juli 2000. Zavadskij och Pavel
          Sjeremet hade tidigare förföljts av de vitryska myndigheterna.
          Zavadskij åkte ut till flygplatsen för att möta Sjeremet. När
          denne anlände fann han bara Zavadskijs bil på flygplatsens parkering.
          Inga spår av Zavadskij hittades. Det förblir en obesvarad fråga
          om det är möjligt att en människa kan försvinna i närheten av
          en flygplats som så intensivt bevakas av säkerhetsvakter och specialstyrkor.
        </p>
        <p xml:id="i-TQ4sDEveAmzEDxVfRYg8BH">
          Allmänheten har ännu inte fått se några konkreta resultat av
          undersökningarna rörande dessa kidnappningsfall.
        </p>
        <p xml:id="i-XirfUCxBKvqQy4uSgUdwAS">
          Det har heller inte gjorts någon undersökning av f.d. chefen
          för Vitrysslands nationalbank Tamara Vinnikovas flykt till utlandet.
          Vinnikova satt i "husarrest" och bevakades av beväpnade män ur
          presidentens säkerhetsförband.
        </p>
        <p xml:id="i-W7DU8DoifxPA3DsDCKsiGi">
          Presidenten och en del andra höga befattningshavare påstår antingen
          att de som försvunnit fallit offer för "maffiakrig" eller betecknar
          det inträffade som "provokationer från oppositionens sida".
        </p>
        <p xml:id="i-H9wHcQJj1NdvTYSuNFPC8B">
          En form av förföljelse genom falska anklagelser och fängslanden
          på oriktiga grunder som var vanlig under 1930-talet har också
          blivit vanlig under 1990-talet. På 1930-talet genomfördes falska
          rättegångar för att utrota "politiska" (dvs. sådana som påstods
          ha begått politiska brott eller politiska fångar). Liksom då försöker
          man också nu skydda förtryckarna genom att utnyttja strafflagen;
          domstolarna bestraffar inte regimens motståndare för avvikande
          politiska åsikter utan för påstådda brott av annat slag.
        </p>
        <p xml:id="i-VTNrp2ZW45PNyn4Cmfi6gg">
          Denna form av förtryck kan indelas i tre olika former: "rent
          politiskt" förtryck, politiskt motiverat förtryck och förtryck
          av tjänstemän som inte vill samarbeta.
        </p>
        <p xml:id="i-NxaEZ5ExrsZ2Jt8h7CVJiN">
          Den mest cyniska formen av förtryck är uppenbarligen det "rent
          politiska" @ alltså förföljelse mot politiker som uttryckt motstånd
          mot regimen, förföljelse mot unga aktivister som fredligt protesterar
          och förföljelse mot journalister.
        </p>
        <p xml:id="i-25YjYQ4kPNsisy3doVuC9A">
          I dessa fall framgår förföljelsens karaktär av innehållet i anklagelserna.
        </p>
        <p xml:id="i-ivJQTqWUvjXqs7qp3VRgw">
          Jag vill därför fråga utrikesminister Anna Lindh:
        </p>
        <p xml:id="i-YKwWEd9MwQUKHHjKijTRqn">
          1. Vilka åtgärder planerar utrikesministern vidta för att uppmärksamma
          situationen och sätta press på de vitryska myndigheterna att bringa
          klarhet i försvinnandena?
        </p>
        <p xml:id="i-JBbyZpLy3mXBRnwoBcC1MJ">
          2. Sverige har numera diplomatisk representation via ett honorärkonsulat
          i Minsk. Avser utrikesministern använda denna närvaro för att
          uppmärksamma försvinnandena och därmed stödja dem som kämpar för
          att bringa klarhet?
        </p>
        <p xml:id="i-7qTMBYAZVcJwpYaCZar7J1">
          3. Avser utrikesministern med anledning av det fortsatta förtrycket
          och förföljelsen av oppositionella i Vitryssland att stärka Sveriges
          diplomatiska närvaro i Vitryssland?
        </p>
        <p xml:id="i-KTMt1FjQ4p1xQRn5T4yEb3">
          4. Avser utrikesministern aktualisera frågan i någon av de internationella
          forum där Sverige är representerat för att uppmärksamma försvinnandena
          och därmed sätta press på den vitryska regimen?
        </p>
        <p xml:id="i-N831bSXwZtzzYBQH1z5whd">
          5. På vilket sätt avser utrikesministern använda det svenska
          biståndet för att bringa klarhet i dessa och andra av den vitryska
          regimens rättsövergrepp?
        </p>
        <p xml:id="i-Gnortk7JQxthizAJcypaZt">
          6. Avser utrikesministern att ta upp situationen i Vitryssland
          inom ramen för Sveriges bilaterala kontakter med Ryssland?
        </p>
        <p xml:id="i-5dDLgruUuKSLT58q8nNnUd">
          7. Avser utrikesministern att aktualisera förhållandena i Vitryssland
          under det svenska ordförandeskapet i den europeiska unionen?
        </p>
      </div>
    </body>
  </text>
</TEI>
