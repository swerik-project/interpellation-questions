<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0054">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0054</head>
        <author who="i-EANGVQ7bBDvQLJRQXHptPX">Johansson, Kenneth (c) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>försämrad tandhälsa hos unga</topic>
        <docDate when="2000-10-23">den 23 oktober</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO1054</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:54 av Kenneth Johansson (c) till socialminister
          Lars Engqvist om försämrad tandhälsa hos unga
        </IPQ_title>
      </div>
      <div type="IPQuestionBody">
        <p xml:id="i-C8YzxWv2beNXucTJkvDVEj">
          I det nuvarande tandvårdsstödet finns en speciell ersättning
          för ungdomstandvård. I ett landsting har man infört en gratis
          undersökning men det finns även landsting, som trots den extra
          ersättningen, tar en högre avgift för ungdomar än för vuxna. Den
          nationella ersättningen kommer därmed inte ungdomarna till del
          och syftet med ersättningen, som var att den skulle användas för
          uppsökande verksamhet, har inte nått sitt syfte. Det finns anledning
          att prova nya modeller för tandvårdssubventionen till ungdomar.
        </p>
        <p xml:id="i-3S42D1EWtXiUiS5aqKDehs">
          Många ungdomar som lämnat den fria barn- och ungdomstandvården
          vidhåller tyvärr inte sin kontakt med tandläkaren. Tandvården
          för barn- och ungdom är avgiftsfri och gör att tandhälsan är bra
          bland ungdomar. Efter 20-årsdagen betalar man ett subventionerat
          pris och ett stöd betalas ut från staten till vårdgivaren för
          tandvård. I den här åldern, när man är som mest rörlig är det
          lätt att förlora sin tandläkarkontakt eller så skjuter man upp
          besöket, för att man prioriterar andra saker. Den ekonomiska situationen
          har också avsevärt försämrats för denna åldersgrupp under 1990-talet.
          När privatekonomin är trasslig är det lätt att skjuta upp eller
          undvika tandläkarbesök. Detta bekräftas också av Statistiska centralbyråns
          undersökningar av levnadsförhållanden (ULF). Yngre personer besöker
          alltmer sällan tandläkaren.
        </p>
        <p xml:id="i-9kk76yjPt4BVVK4LjBMZAg">
          Vi vet att tandhälsan snabbt riskerar att försämras om man inte
          gör regelbundna tandläkarbesök. Därför kan det vara bättre att
          rikta "rabatten" direkt till ungdomarna, som en påminnelse, vilken
          kan lösas in hos valfri vårdgivare/tandläkare.
        </p>
        <p xml:id="i-FjCkMvY5mdJyqWacQ9MNVy">
          Regeringen har nyligen givit en särskild utredare i uppdrag att
          göra en samlad utvärdering av det reformerade tandvårdsstödet.
          Utredaren ska analysera hur stödet för äldre kan förbättras, vilket
          är bra. I direktiven till utredningen nämns dock ingenting om
          det särskilda stödet till ungdomsgruppen. Med bakgrund av att
          tandvårdsstödet riktat till ungdomar inte verkar komma ungdomarna
          till del finns det anledning att vidta åtgärder.
        </p>
        <p xml:id="i-BVtuneoDv5qmkhc8p9eYo7">
          Jag vill fråga socialministern:
        </p>
        <p xml:id="i-MWWQ9hbCZuDGRVTA9wJ63X">
          Avser regeringen att lämna tilläggsdirektiv till utredningen
          om att den särskilt ska belysa det speciella ungdomsstödet?
        </p>
        <p xml:id="i-JkG9ubTD65yiBJPVbArMig">
          Avser regeringen att lämna förslag till förändringar av tandvårdsstödet
          så att det riktas direkt till ungdomarna i stället för att slussas
          via landstingen?
        </p>
        <p xml:id="i-BBHF54Aaf7pbdx7PSSaqPt">
          Vilka åtgärder avser regeringen vidta så att den goda tandhälsan
          vidmakthålls bland ungdomar?
        </p>
      </div>
    </body>
  </text>
</TEI>
