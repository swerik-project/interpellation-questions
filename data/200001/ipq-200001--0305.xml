<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0305">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0305</head>
        <author who="i-3TzUjUVop5GV6tpKYjGYGr">Gunnarsson, Rolf (m) </author>
        <recipient who="i-6Yv6bDMEdGpsmCZBFnnZk4">försvarsminister Björn von Sydow </recipient>
        <topic>hemvärnets rekrytering</topic>
        <docDate when="2001-03-08">den 8 mars</docDate>
        <status when="unknown" byWhom="försvarsminister Björn von Sydow " byWhomId="i-6Yv6bDMEdGpsmCZBFnnZk4" status="answered">besvarad</status>
        <external_id source="rdwebb">GO10305</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:305 av Rolf Gunnarsson (m) till försvarsminister
          Björn von Sydow om hemvärnets rekrytering
        </IPQ_title>
      </div>
      <div type="IPQuestionBody">
        <p xml:id="i-QCGbbLEKhj53HJUopvLCQd">
          Först talades det om 125 000 personer inom hemvärnet. Sedan 90
          000, nu 69 000, en siffra som anges som "regeringens mål" i den
          årsredovisning som försvaret nyligen presenterat för oss i försvarsutskottet.
          Enligt uppgifter finns dock i dag endast 67 000 och av dessa lär
          det endast vara ca 40 % som gör sina s.k. kontraktstimmar.
        </p>
        <p xml:id="i-DaM44PHdBrt3YvLQXdNwu7">
          Det finns i dag geografiskt "vita fläckar" på försvarets karta.
          En sådan vit fläck är sträckan Enköping/Uppsala upp till Östersund.
          Så blev fallet av den stora "slakt" av försvaret som socialdemokraterna
          genomförde med hjälp av Centerpartiet.
        </p>
        <p xml:id="i-BRDBf7eznKHcSZBtswuSqD">
          Införandet av fordon och materiel enligt "Vision 2010" för hemvärnet
          sägs ha påbörjats, men ute i landet säger sig flera inte sett
          till denna satsning.
        </p>
        <p xml:id="i-JFuCFgauspDDekpVV6wATK">
          I den årsredovisning, som det tidigare talats om, framhålls att
          hemvärnet nu ska föryngras. Detta ska, fortfarande enligt samma
          redovisning, ske av reserv- och värnpliktsofficerare från nedlagda
          krigsförband. Nu pekas det helt riktigt på att övningsverksamheten
          har inneburit att förbättrad kompetens och kvalitet uppnåtts.
          Dock föreligger det ett vikande deltagande och minskade antal
          fullgjorda kontrakt.
        </p>
        <p xml:id="i-6vBPZT2Bw85NcTWWhmfakK">
          Jag har tidigare @ som boende i ett "försvarsfritt område" @
          pekat på risken att försvarsviljan sjunker. Vi vet dock att hemvärnet
          och frivilligorganisationerna spelar en mycket viktig roll också
          för det civila samhället. Översvämningarna i Falutrakten, liksom
          Hälsingland och Värmland är bra bevis på detta.
        </p>
        <p xml:id="i-82yyZYhKkygqXbtvRqP7tS">
          En viktig fråga är alltså hur vi kan rekrytera nya hemvärnsmän.
          Färre och färre gör sin värnplikt och därmed minskar rekryteringsunderlaget.
          En statistik från landet visar att antalet från länen varierar
          kraftigt och att Dalarna tyvärr ligger lågt på denna lista.
        </p>
        <p xml:id="i-SrLaccXVWDDhLxDSkjG17t">
          Vid den nybildade Dalregementsgruppen i Falun finns tankar om
          att tremånadersutbildningar för värnpliktiga skulle kunna vara
          en bra grund för det framtida hemvärnet. Ledningen för nämnda
          Dalregementsgrupp har också skissat på att själva klara en sådan
          utbildning i Falun. Just den här typen av utbildningar skulle,
          i de s.k. försvarstomma geografiska områdena, vara ett viktigt
          komplement och en grundförutsättning för att rekrytera till hemvärnet
          @ och för att öka försvarsviljan.
        </p>
        <p xml:id="i-PZpitwuBwzx68Ubmdfe26F">
          I den utbildningsskiss, som tagits fram vid Dalregementsgruppen,
          pekas på ämnen som vapentjänst, strid, skyddstjänst, sjukvårdstjänst,
          skyddsvaktutbildning, fysisk träning, orientering, soldatundervisning,
          stöd till samhället m.m.
        </p>
        <p xml:id="i-JW724RAWRUE9gZrEDCFqbB">
          De värnpliktiga skulle, efter denna korta utbildning, ha kunskap
          om målet för den svenska säkerhetspolitiken, det militära försvarets
          roll som säkerhetspolitiskt instrument, det militära försvarets
          uppgifter och hur försvaret styrs av statsmakterna, totalförsvarets
          mål, uppgifter och organisation i stort samt armé-, marin- och
          flygstridskrafternas uppgifter och inbördes beroende.
        </p>
        <p xml:id="i-D2BfXBv5AsQ8rYpyuaqmem">
          Jag tar detta som exempel på hur en korttidsutbildning skulle
          kunna vara en bra grund för rekryteringen till hemvärnet.
        </p>
        <p xml:id="i-6UVd4U9SJJP2ntp3zXxfLE">
          Det tycks också som om tremånadersutbildningen på utvecklingsförbanden
          inte fungerar enligt planerna @ kanske sker utbildningen för "långt
          ifrån hemorten"?
        </p>
        <p xml:id="i-PCWvXUR6q5DxVUCQTxuQp6">
          Hur har statsrådet tänkt att inrikta verksamheten för att klara
          rekryteringen till hemvärnet i framtiden?
        </p>
      </div>
    </body>
  </text>
</TEI>
