<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0162">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0162</head>
        <author who="i-FL3Tee8NjTSCkq4XGmHcyw">Adolfsson Elgestam, Carina (s) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>strandskydd</topic>
        <docDate when="2000-11-23">den 23 november</docDate>
        <status when="2001-02-13" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GO10162</external_id>
        <debate>
          <turn when="2001-02-13 15:27:39" duration="273">KJELL LARSSON (Miljöminister)</turn>
          <turn when="2001-02-13 15:32:08" duration="249">C. ADOLFSSON ELGSTAM (S)</turn>
          <turn when="2001-02-13 15:36:13" duration="125">HARALD NORDLUND (Fp)</turn>
          <turn when="2001-02-13 15:38:15" duration="145">ESKIL ERLANDSSON (C)</turn>
          <turn when="2001-02-13 15:40:36" duration="206">ULLA-BRITT HAGSTRÖM (Kd)</turn>
          <turn when="2001-02-13 15:43:59" duration="218">KJELL LARSSON (Miljöminister)</turn>
          <turn when="2001-02-13 15:47:33" duration="135">C. ADOLFSSON ELGSTAM (S)</turn>
          <turn when="2001-02-13 15:49:44" duration="77">HARALD NORDLUND (Fp)</turn>
          <turn when="2001-02-13 15:50:58" duration="70">ESKIL ERLANDSSON (C)</turn>
          <turn when="2001-02-13 15:52:04" duration="110">ULLA-BRITT HAGSTRÖM (Kd)</turn>
          <turn when="2001-02-13 15:53:50" duration="110">KJELL LARSSON (Miljöminister)</turn>
          <turn when="2001-02-13 15:55:36" duration="137">C. ADOLFSSON ELGSTAM (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:162 av Carina Adolfsson Elgestam (s) till
          miljöminister Kjell Larsson om strandskydd
        </IPQ_title>
      </div>
      <div type="IPQuestionBody">
        <p xml:id="i-f8FPx9Fw165CxBmVkg1Tx">
          Att leva och bo i glesbygd gör många av oss riksdagsledamöter.
          Glesbygd finns inom hela vårt land och inte bara i vissa delar.
          De problem som utflyttningen från små orter aktualiserar gäller
          dels att den bofasta befolkningen försvinner och dels de följdverkningar
          detta har, bl.a. i form av nedläggning av skola och butiker. I
          Kronobergs län finns det en befolkningsminskning och detta är
          en trend som funnits under flera år. Detta gäller ju för ett stort
          antal län i vårt land, så vi är inte ensamma om problemet. Det
          som är angeläget är att försöka hitta lösningar, inte en och samma
          lösning för alla, utan specifika lösningar för varje ort.
        </p>
        <p xml:id="i-LDHc93uoMQiScuoy1zLTht">
          Trots att Kronobergs län har en hög sysselsättning och mycket
          låg arbetslöshet flyttar ändå invånarna till andra regioner, kanske
          på grund av att länet är ett utpräglat industrisamhälle och att
          de unga inte ser någon framtid i dessa traditionella arbeten.
          Att börja pendla långt till ett arbete känns säkerligen inte så
          attraktivt, då är det bättre att flytta och genom detta mister
          länet kanske en hel familj.
        </p>
        <p xml:id="i-J92DEwY8Sssw1sDocMSscZ">
          Vi måste satsa på nya arbeten och nya försörjningsmöjligheter
          för att förmå människor att stanna kvar även inom små orter. I
          detta förändringsarbete måste man ta hänsyn till varje plats egenart.
          I vårt län har vi många turister, främst danska och tyska, som
          gärna gästar vårt län. Detta är glädjande och vi ser gärna att
          det både fortsätter och ökar. Men då måste vi ha möjlighet att
          möta turisternas behov och önskemål, så att de finner vår bygd
          attraktiv.
        </p>
        <p xml:id="i-X6x795319U9VT7Wsqvu24a">
          Vi har många sjöar i länet, och dessa ger rika möjligheter till
          friluftsliv, fiske och bad. Att få tillbringa semestern i en stuga
          mitt i naturen, i närheten av en sjö är något som är oerhört attraktivt
          för utländska turister. Vår allemansrätt är i det närmaste unik
          i världen och det är många turister som upptäckt att vi i Sverige
          har denna rätt.
        </p>
        <p xml:id="i-F7P2zdTmcWew4jfCFcRSeE">
          Vad turisterna vill ha, utöver naturupplevelser, är självklart
          någonstans att bo och en butik att handla mat i. I takt med att
          småorterna avfolkas blir det allt svårare att samla dessa önskemål
          på en liten ort. Det är därför angeläget att man får möjlighet
          att bygga övernattningsstugor och att kunna ha möjlighet till
          en butik.
        </p>
        <p xml:id="i-371SWMb57zZSK61rFu2Y54">
          Vårt strandskydd ger möjligheter att bevilja dispenser för byggande
          sjönära men det är svårt att få dispens. Om man kan bygga t.ex.
          ett tiotal stugor vid en sjö, där det finns badmöjlighet och fiskemöjlighet,
          kan det innebära att ortens butik inte behöver slå igen utan kan
          överleva med hjälp av de inkomster som turismen ger. Säkerligen
          finns det andra möjligheter om man engagerar sig i turismen, cykeluthyrning,
          kanotpaddling etc.
        </p>
        <p xml:id="i-3shZWa846C3Se9GHEGZB75">
          För att man ska kunna vända den negativa utvecklingen på småorter
          fordras att man tar regionala hänsyn när dispensansökningar vad
          gäller strandskyddet kommer in till myndigheten. Det är en sak
          att bygga för åretruntboende och en helt annan sak att bygga för
          turism, som till största delen finns under sommaren och eventuellt
          någon vintervecka.
        </p>
        <p xml:id="i-Js9Uy4bVtHvfq2ByVkZhy7">
          I tidningen har vi kunnat läsa om att man i Nacka i Stockholm
          ämnar bygga, inte sjönära utan även i sjön, på pålar i vattnet.
          Man planerar för 600 lägenheter och ett antal övriga lokaler.
          Detta är verkligen att förstöra intentionen med strandskyddet,
          för det innebär att andra än de boende inte kan vistas där och
          därmed har grunden i allemansrätten förverkats. Sådana projekt
          tycker jag inte är acceptabla, därför att vi utestänger människor
          från de ytor som bör vara gemensamma. Däremot anser jag bestämt
          att om man bygger en stugby intill en sjö, så hindrar detta inte
          människor i övrigt att få tillträde till sjön och allemansrätten
          kan fortfarande gälla.
        </p>
        <p xml:id="i-7BfdZjeHpHVpGQNaaYSyeS">
          Jag vill fråga om ministern är beredd att verka för att en översyn
          av dispensreglerna vad gäller camping- och turiststugor kommer
          till stånd.
        </p>
      </div>
    </body>
  </text>
</TEI>
