<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0164">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0164</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>högskoleprovet och etnisk bakgrund</topic>
        <docDate when="2000-12-04">den 4 december</docDate>
        <status when="unknown" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GO10164</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:164 av Ulla-Britt Hagström (kd) till utbildningsminister
          Thomas Östros om högskoleprovet och etnisk bakgrund
        </IPQ_title>
      </div>
      <div type="IPQuestionBody">
        <p xml:id="i-8ZwLQRBhvchhNpJX9Pm99T">
          Till det senaste högskoleprovet i oktober i år var ca 43 000
          personer anmälda. Det är en minskning i förhållande till förra
          höstens prov med ca 20 %, redovisar Högskoleverket (Studieinformation
          nr 3, 2000). Högskoleprovet har funnits sedan 1977 men fick en
          ökad betydelse 1991 då nya regler för antagning till universitets-
          och högskolestudier trädde i kraft. Under 90-talet har antalet
          provdeltagare hittills varit 130 000@145 000 årligen, fördelat
          med två femtedelar på hösten och tre femtedelar på våren.
        </p>
        <p xml:id="i-MsBW3VuKhZGMy79LdupSC1">
          Högskoleprovet består numera av fem olika delprov som mäter olika
          slag av färdigheter: ELF @ engelsk läsförståelse, ORD @ ordförståelse,
          NOG @ logisk resonemangsförmåga baserad på matematiska uppgifter,
          LÄS @ läsförståelse samt DTK @ tolkning av diagram, tabeller och
          kartor. Tidigare ingick även AO @ allmänorientering.
        </p>
        <p xml:id="i-WdHnWdZMffV7T3nD7AndKM">
          Hittills finns endast begränsad kunskap om hur högskoleprovet
          utnyttjas av olika etniska grupper liksom om deras resultat på
          provet. Några uppgifter om etnisk bakgrund samlas inte in i samband
          med provtagningen. Ett undantag är ett uppdrag av Högskoleverket
          där ett forskningsprojekt på detta tema pågår vid Göteborgs universitet,
          institutionen för pedagogik och didaktik, med beräknad avrapportering
          kring årsskiftet. Frågeställningar som belyses är i vilken utsträckning
          högskoleprovet utnyttjas som en väg in i högskolan av olika etniska
          grupper, vilka etniska skillnader som finns för dem som upprepar
          provet och vilka skillnader som kan ses i provresultat mellan
          olika etniska och språkliga grupper m.m. Analysen sker utifrån
          registerdata för alla födda under perioden 1972 och 1979 och redovisning
          görs preliminärt för följande grupper: född i Sverige med en utländsk
          förälder, född i Sverige med två utländska föräldrar, invandrat
          och två svenska föräldrar samt invandrat och minst en utländsk
          förälder. De resultat som uppnåtts på provet tyder på att skillnader
          i kulturell bakgrund kan ha viss inverkan på hur man klarar högskoleprovet.
          Det är emellertid inte de inriktade delproven i ordförståelse
          och läsförståelse som ger de största skillnaderna utan de mer
          matematiskt inriktade delproven.
        </p>
        <p xml:id="i-LBnEhZ76Ur7Fpp8qKH9ZMW">
          Med anledning av det anförda vill jag ställa följande frågor
          till statsrådet Thomas Östros:
        </p>
        <p xml:id="i-E7wE11F8qdEkNNZY9Hggee">
          Vilka åtgärder avser statsrådet vidta för att utvärdera högskoleprovets
          konstruktion i förhållande till grupper med olika etnisk bakgrund?
        </p>
        <p xml:id="i-FGVYfqMMZZjoVCNtfrEgTC">
          Vilka ytterligare åtgärder avser statsrådet vidta för att studera
          kopplingen mellan invandrargruppens utnyttjande av högskoleprovet
          och antagningen till utbildningen?
        </p>
      </div>
    </body>
  </text>
</TEI>
