<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0358">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0358</head>
        <author who="i-WHEJ8ymFxv9uo3uasyct2e">Wallin, Gunnel (c) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>tillgång till vård och personal inom hälso- och sjukvården</topic>
        <docDate when="2001-04-03">den 3 april</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO10358</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:358 av Gunnel Wallin (c) till socialminister
          Lars Engqvist om tillgång till vård och personal inom hälso- och
          sjukvården
        </IPQ_title>
      </div>
      <div type="IPQuestionBody">
        <p xml:id="i-Hm65jLKoU54eeJeMLqacJc">
          Det råder stor brist på personal inom hälso- och sjukvården över
          hela vårt land. Det gäller de flesta kategorier av vårdpersonal
          och inom många specialiteer. Ute i de olika regionerna och landstingen
          görs det försök på alla de sätt för att lösa situationen. Utbildad
          personal söks även i andra länder, det genomförs dessutom kompletterande
          utbildningar i Sverige för personer som har utländska vårdutbildningar.
          Alla sätt är bra, men det räcker tyvärr ändå inte till.
        </p>
        <p xml:id="i-VVXNLYj2CUrqkB2ubGuVFB">
          I Sverige finns det ytterligare en grupp välutbildade personer,
          som kan göra stora insatser inom hälso- och sjukvården. Det är
          vårdpersonalen inom den komplementära/alternativa medicinen. Det
          finns både yrkesgrupper med dubbla specialiteer, alltså med både
          skolmedicinsk utbildning och utbildning i komplementär/alternativ
          medicin, och de som är legitimerade terapeuter med komplementär/alternativ
          medicinsk specialistutbildning. Vissa utbildningar inom den komplementära/alternativa
          medicinen är lika omfattande som läkarutbildningen inom skolmedicinen.
        </p>
        <p xml:id="i-QQRJJnHnQhV8pcmx9FnUuA">
          Detta är ett viktigt komplement att ta vara på, särskilt när
          det är så stor efterfrågan på just denna form av vård och behandling.
          Detta kan tydligt utläsas i den undersökning som Stockholms läns
          landsting just nu presenterar. Denna undersökning visar att tre
          av fyra önskar ett ökat samarbete mellan den vanliga hälso- och
          sjukvården och den komplementär-/ alternativmedicinska.
        </p>
        <p xml:id="i-SKLu63jkYBBhn2eXDMfHam">
          I EU-parlamentet antogs en resolution redan 1998 som säger att
          praktiserande alternativmedicinare ska inkluderas i hälsoväsendet.
          I båda våra grannländer, Norge och Danmark, byggs det nu upp nationella
          centrum för alternativ medicin.
        </p>
        <p xml:id="i-HMuowWoBdgBebw5p9wTW77">
          Vilka åtgärder är socialministern beredd att vidtaga för att
          kunna använda denna välutbildade yrkeskategori, som komplementär-/alternativmedicinen
          utgör, inom hälso- och sjukvården?
        </p>
        <p xml:id="i-NLrtaBzdXf4Qviz1Lqyi6K">
          Är socialministern beredd att ta initiativ till ett nationellt
          centrum för komplementär/alternativ medicin i Sverige?
        </p>
      </div>
    </body>
  </text>
</TEI>
