<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0119">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0119</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>trafficking</topic>
        <docDate when="2000-11-15">den 15 november</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GO10119</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:119 av Ulla-Britt Hagström (kd) till justitieminister
          Thomas Bodström om trafficking
        </IPQ_title>
      </div>
      <div type="IPQuestionBody">
        <p xml:id="i-3i7bsZiSicDcyt2KvY6BqE">
          Att mot ersättning skaffa sig en tillfällig sexuell förbindelse
          har förbjudits genom en särskild lag om förbud mot köp av sexuella
          tjänster. Denna gäller att mot ersättning skaffa sig en tillfällig
          sexuell förbindelse. Även försök är straffbart. Påföljden för
          brottet ska vara böter eller fängelse i högst sex månader. Prostitutionen
          försvinner dock inte, om inte också försäljning blir straffbart.
          Regeringen har gjort bedömningen att det inte är rimligt att kriminalisera
          dem som säljer sex. Argumentet är oftast att denna/denne är den
          svagare parten som utnyttjas av andra som vill tillfredsställa
          sin sexualdrift. Ett argument är också att motivera de prostituerade
          att söka hjälp för att komma bort från prostitutionen.
        </p>
        <p xml:id="i-gWwChhzmSRRaJE2EpTnRt">
          Vid s.k. trafficking @ människohandel för sexuella ändamål, sänds
          kvinnan vid upptäckt hem direkt till sitt hemland. Hon ges inte
          möjlighet att stanna kvar och vittna mot hallicken. Prostitutionscentrum
          i Stockholm har erfarenhet av att kvinnan behöver få möjlighet
          att stanna kvar för att få stöd, åtminstone under vittnesförfarandet.
          Efter hemkomsten kan dessa kvinnor drabbas mycket hårt. Sexualbrottskommittén
          som ska redovisa sitt arbete i februari 2001 har direktiv att
          "utreda om det finns behov av ett särskilt brott som tar sikte
          på handel med människor, främst kvinnor och barn för sexuella
          ändamål".
        </p>
        <p xml:id="i-9AqJ9id6iC9vXcdLwjShDY">
          Lagstiftningen mot prostitution är inte logisk. Det kan inte
          vara rätt att endast kriminalisera den ena parten. Det leder till
          att de som vill sälja sex mot ersättning kan marknadsföra och
          bjuda ut sig fritt.
        </p>
        <p xml:id="i-NiVCLDKDQYP6DhtP3ocpp8">
          Det är inte värdigt ett modernt, jämställt och demokratiskt samhälle
          att tillåta vare sig koppleri, prostitution eller köp av sexuella
          tjänster.
        </p>
        <p xml:id="i-VnAtsMoC3v28YDSBRP1Rhf">
          Med hänvisning till det anförda vill jag ställa följande frågor
          till justitieminister Thomas Bodström:
        </p>
        <p xml:id="i-PzqTPWfXDepoQtiLaCK7yk">
          Vilka åtgärder avser statsrådet vidta för att lagen om förbud
          mot köp av sexuella tjänster får avsedd verkan?
        </p>
        <p xml:id="i-EU9F2KwipfXQeuwDh8ZNUb">
          Vilka åtgärder avser statsrådet vidta för att inte kvinnor som
          kommit till Sverige genom olaglig trafficking ges stöd under vittnesförfarandet?
        </p>
        <p xml:id="i-2ESfsJvc5og4QxtgWfbvDQ">
          Vilka åtgärder avser statsrådet vidta för att bereda frågan om
          att kriminalisera också den part som säljer sexuella tjänster?
        </p>
      </div>
    </body>
  </text>
</TEI>
