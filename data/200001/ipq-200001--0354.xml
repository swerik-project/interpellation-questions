<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0354">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0354</head>
        <author who="i-T9dFBJ1pv742mQeG3uLBtA">Viklund, Margareta (kd) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>vårdkostnader</topic>
        <docDate when="2001-03-21">den 21 mars</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO10354</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:354 av Margareta Viklund (kd) till socialminister
          Lars Engqvist om vårdkostnader
        </IPQ_title>
      </div>
      <div type="IPQuestionBody">
        <p xml:id="i-Pg4QHvuXWnTgRtuZwka1s6">
          Det är inte enbart inom IT-branschen som det skett en enastående
          utveckling, även om den branschens situation på marknaden för
          närvarande är orolig. Inom medicinen har utvecklingen också skett
          mycket snabbt. Så snabbt och revolutionerande att det kan finnas
          anledning att inför den framtida hälso- och sjukvårdsplaneringen
          ha en annan utgångspunkt än den demografiska utvecklingen. Det
          har dessutom genom olika utredningar framkommit att det inte längre
          är demografin som driver vårdkostnaderna. Det är den medicinska
          utvecklingen som är den främsta förklaringen till att sjukvården
          kommer att kräva en stadigt ökande del av västvärldens ekonomi.
          Det gäller därför att ha handlingsberedskap.
        </p>
        <p xml:id="i-UXEAtZMPZ55sCEhSU7vtGc">
          En studie från Socialdepartementet visar att man tidigare överskattat
          framför allt de äldres vårdbehov. Det gav den slutsatsen att de
          traditionella skattefinansieringsformerna kanske ändå skulle räcka.
        </p>
        <p xml:id="i-9DCNi9FLXFVCyB2CASMRAY">
          När det gäller äldreomsorgen kan utredningens slutsatser vara
          ganska korrekta, dvs. att omsorgsbehoven flyttas högre upp i åldrarna,
          men att totalbehoven inte ökar lika starkt, som man tidigare antagit.
          Som exempel kan nämnas att 1998 bodde på Kungsholmen i Stockholm
          506 personer över 90 år. 375 av dem klarade sig utan samhällshjälp.
        </p>
        <p xml:id="i-D6oeDpLcoKFo1SXgycoba6">
          När det gäller sjukvården är bilden en helt annan. Den medicinska
          utvecklingen står för en mycket större del av förklaringen till
          efterfrågeökningen, dvs. "vårdens ekonomiska problem" än en åldrande
          befolkning.
        </p>
        <p xml:id="i-yy4tft5xeDVC427VHTrcQ">
          Starroperationerna har exempelvis ökat från 10 000 till 50 000
          på 20 år. Samtidigt har köerna ökat. Köerna beror inte på att
          sjukvården arbetar mindre utan på att ambitionerna/förväntningarna
          ökar hos patienter och remitterande läkare. Det finns också andra
          exempel.
        </p>
        <p xml:id="i-UHWx9kPsPpF4uDT28dnpSy">
          Vårdkrisen består enligt många forskare på att vi har en snabbt
          vidgande tillgång/efterfrågeklyfta samtidigt som medicinens egen
          utveckling gör att vården i snabb takt blir allt billigare. Några
          exempel:
        </p>
        <p xml:id="i-FjtS5kvYs63Mgah5PXymD8">
          Om vi år 2001 skulle gå tillbaka till att bara ge samma bot och
          lindring som vården gav 1985, fast med 2001 års metoder, skulle
          30@40 % av vårdkostnaderna falla bort. Trots det, råder det en
          mer eller mindre kronisk resursbrist inom sjukvården, eftersom
          medborgarnas förväntningar ökar. Detta är det grundläggande skälet
          till att det är angeläget att nyttja alla möjliga landvinningar,
          som reducerar kostnaderna per insats.
        </p>
        <p xml:id="i-RhBiQMjN7AQ6m8LvXMHmo6">
          Det finns ingen anledning att anta att den medicinska utvecklingen
          kommer att bli långsammare. Nya läkemedel, transgena eller framodlade
          organ som eliminerar behovet av reservdelar som begränsning för
          transplantationer samt andra landvinningar riskerar att ge ett
          efterfrågetryck, som vida överstiger 2000 års situation.
        </p>
        <p xml:id="i-J92ognZ9mnZ3SGfQngDNzL">
          Sjukvården kan bokstavligen få bli hur stor som helst, så länge
          tillväxten sker i en efterfrågebaserad situation, där de svenska
          konsumtionsbesluten fattas av cirka nio miljoner beslutsfattare.
          Det riktigt stora problemet Västeuropa har framför sig är hur
          vi kan förena de grundläggande värderingarna om solidariskt finansierad
          vård med en mångfald av nya möjligheter att tilläggsfinansiera
          den framtida sjukvården.
        </p>
        <p xml:id="i-6ic23GAU1XntEcVnQDdPSQ">
          Mina frågor till socialministern är:
        </p>
        <p xml:id="i-3gzQBhN2nuP8nqSRYuSqeZ">
          Hur tänker regeringen tillvarata den nya medicinska utvecklingen
          så att den kan komma alla behövande till del?
        </p>
        <p xml:id="i-JN5SeVZb6AJZZPZDyxEpnY">
          Hur ser regeringens planer ut för att behålla den solidariskt
          finansierade vården?
        </p>
        <p xml:id="i-BSTxCYKVmRMLzsX8wsy7f4">
          Hur tänker regeringen tillvarata nya möjligheter att tillgodose
          efterfrågan och egenfinansiering i vården?
        </p>
      </div>
    </body>
  </text>
</TEI>
