<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0291">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0291</head>
        <author who="i-9beYBFzEh8w1EjPQHXW3mC">Rådhström, Jan-Evert (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>enskilda vägar</topic>
        <docDate when="2001-02-28">den 28 februari</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10291</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:291 av Jan-Evert Rådhström (m) till näringsminister
          Björn Rosengren om enskilda vägar
        </IPQ_title>
      </div>
      <div type="IPQuestionBody">
        <p xml:id="i-Jrt3NCmAN5yGwUtYG1TPNx">
          Att vara bosatt vid en enskild väg är långt ifrån okomplicerat.
          Ofta krävs det någon form av personligt engagemang, antingen i
          styrelsen för vägsamfälligheten eller i form av praktiskt arbete.
          Ibland behöver det även göras personliga ekonomiska uppoffringar
          för att underhållet ska kunna klaras. På några håll har kommunerna
          tagit på sig att sköta drift och underhåll av det enskilda vägnätet
          mot att statsbidraget stoppas i kommunens ficka. Inte heller i
          de fallen är det helt okomplicerat. När det inträffar något exeptionellt,
          som kräver större ekonomiska insatser, upphör ofta helt plötsligt
          kommunens ansvar.
        </p>
        <p xml:id="i-VaTJ7dscBZS8N8XpeHgvjN">
          Ansträngningarna för väghållare av enskilda vägar har givetvis
          ökat avsevärt sedan anslagen till enskilda vägar kraftigt drogs
          ned och de särskilda bärighetsmedlen upphörde.
        </p>
        <p xml:id="i-7hRa56Zce9Uhpfvfx9wv4b">
          I mitt hemlän, Värmland, består hälften av vägnätet av enskilda
          vägar. För näringslivet och de boende är dessa vägar lika viktiga
          som de allmänna vägarna. De enskilda vägarna drabbas lika hårt
          av tjällossning och översvämningsolyckor som det allmänna vägnätet.
          Eftersom den ekonomiska ramen till enskilda vägar är så liten
          och det strängt taget inte finns något utrymme för extraordinära
          utgifter blir påfrestningen för de boende vid dessa vägar utomordentligt
          stor när något oförutsett inträffar. Medel får ju inte heller
          överföras mellan allmänna och enskilda vägar. För dem som är beroende
          av att den enskilda vägen är körbar upplevs det ofta som de är
          helt övergivna.
        </p>
        <p xml:id="i-PwbqkcoizuQAEd1wQPUZTH">
          Totalt fördelas i Sverige anslag på 578 miljoner kronor till
          enskilda vägar detta år. I anslaget ingår bl.a. 20 miljoner som
          ska gå till de översvämningsdrabbade vägarna i Regionerna Väst
          och Mitt och 10 miljoner till bidrag för förrättningskostnader
          i främst Stockholmstrakten. Det innebär att det ordinarie anslaget
          urholkas även i år. Därtill kommer att de medel som finns i de
          regionala planerna till nybyggnation av enskilda vägar och bärighetsåtgärder
          är ytterst begränsade. För Värmlands del finns exempelvis ca 2
          miljoner per år under fem år till detta ändamål. I Västerbotten
          finns endast 6 miljoner för hela femårsperioden.
        </p>
        <p xml:id="i-UVPEKU5TbBZkqimFvbYcLQ">
          Från Vägverkets sida finns oftast en hjälpsam attityd mot de
          boende som drabbas av problem med enskilda vägar. Förhoppningsvis
          ska det akuta problemet lösa sig med den översvämningsdrabbade
          vägen i Ölme och andra vägar i södra och västra Värmland. Det
          värsta, enligt Vägverket, är att skadorna efter översvämningarna,
          kommer att visa sig först i juni eller juli. Hur kommer det då
          att bli, om de särskilda översvämningspengarna har tagit slut?
        </p>
        <p xml:id="i-9eu2Vk96N2Bx3pB9B7hbV3">
          Kritiskt tycks det även vara för de boende i Umgransele i Västerbotten.
          De bor i en kommun där driften och underhållet av enskilda vägar
          sköts av kommunen. Den gamla vägsamfällighetsföreningen upphörde
          därför i praktiken för ca 40 år sedan. Nu har emellertid det inträffat
          att den gamla hängbron över Umeälven, som är bybornas väg till
          skola, arbete, affär och annan service, har konstaterats vara
          så farlig att den är avstängd för trafik. Det finns alternativa
          vägar. Den ena är en omväg på 2,6 mil och går via en dålig grusväg
          över en kraftverksdamm, där regleringsföretaget bestämmer om trafiken.
          Den andra går via en enskild skogsbilväg, utan statsbidrag, som
          är helt omöjlig att trafikera med personbil under långa perioder.
          En ny bro beräknas kosta 6 miljoner och en reparation till begränsad
          bärighet kostar ca 3 miljoner kronor. Nu kämpar byborna för att
          få en bro. Kommunen säger sig inte ha något ansvar. På Vägverket
          och hos länsstyrelsen vill man gärna hjälpa till, men de 6 miljoner
          som finns anslaget för fem år kan man inte förbruka på ett projekt.
        </p>
        <p xml:id="i-HSVSscKYfeJgjnDMNJ3P4u">
          I Granö och Tegsnäset inom Vindelns kommun finns två broar, även
          de över Umeälven, som också är i dåligt skick. Vägverket "tror"
          att de är bättre än bron i Umgransele, men ska nu undersöka även
          dem. Därutöver finns ytterligare två broar av samma typ i Västerbotten.
          Det finns anledning att tro att även dessa är behäftade med grova
          fel.
        </p>
        <p xml:id="i-4XrQDNoodFtakFbqnBZcZn">
          Det är helt uppenbart att de senaste årens neddragningar av anslagen
          till enskilda vägar, och det faktum att praktiskt taget inga medel
          finns utöver drifts- och underhållsanslagen, gör situationen helt
          ohållbar för såväl de boende som de myndigheter som har att handlägga
          frågor kring enskilda vägar.
        </p>
        <p xml:id="i-EbdxiXivkpzoYYfifXpTbP">
          Vilka åtgärder avser näringsministern vidta för att människor
          som bor vid enskilda vägar ska slippa vara otrygga och isolerade?
        </p>
        <p xml:id="i-FCPFTnM4weZRd2msFtvBEw">
          Vad avser näringsministern vidta för åtgärder för att en reparation
          eller nybyggnad av bron i Umgransele ska kunna finansieras?
        </p>
      </div>
    </body>
  </text>
</TEI>
