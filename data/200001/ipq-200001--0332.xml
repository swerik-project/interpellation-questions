<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0332">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0332</head>
        <author who="i-VGuxFg9SBivesgRyVWVWkd">Stalin, Kerstin-Maria (mp) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>humanitärt visum</topic>
        <docDate when="2001-03-21">den 21 mars</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GO10332</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:332 av Kerstin-Maria Stalin (mp) till
          statsrådet Maj-Inger Klingvall om humanitärt visum
        </IPQ_title>
      </div>
      <div type="IPQuestionBody">
        <p xml:id="i-QmDv6UzoKNFEERNtDFi4BH">
          Den flyktingpolitik som nu växer fram i EU, bl.a. genom Schengenavtalet,
          kan resultera i kränkningar av folkrätten på flera punkter. Det
          hävdar forskaren Gregor Noll, vid Lunds universitet, i sin doktorsavhandling
          om EU:s flyktingpolitik. En av punkterna är asylrätten som riskerar
          att undermineras i harmoniseringen av flyktingpolitiken mellan
          EU-länderna.
        </p>
        <p xml:id="i-AHf2xfHFW7NbBe1oHycP7e">
          Det är därför viktigt att hitta olika juridiska sätt och metoder
          för att utveckla en human asylpolitik.
        </p>
        <p xml:id="i-FfSc2QQuCpjFkZD1h7nPy9">
          Ett förslag är att förbättra möjligheterna till att ansöka om
          asyl och bli prövad vid EU-ländernas beskickningar. Det kan göras
          genom att bl.a. införa ett humanitärt visum. Idén med humanitärt
          visum går ut på att göra det möjligt för presumtiva flyktingar
          att snabbt lämna ursprungsregionen eller transitländer som inte
          erbjuder dem skydd, då det inte är rimligt att låta sökanden vänta
          ut hela asylprocessen utomlands. Det måste finnas en möjlighet
          att ge ett visum direkt, om personen kan göra gällande att han
          eller hon annars skulle utsättas för mycket grava hot till liv
          och frihet. Med detta visum skulle den skyddsbehövande åka till
          Sverige helt legalt, där en fullständig asylprocess skulle genomföras.
        </p>
        <p xml:id="i-132tBVA8YL97VrqcD6y4pG">
          Det är angeläget att utreda vidare olika sätt som kan försäkra
          en mer human flyktingpolitik än den som jag med skräck ser håller
          på att utvecklas. Idén om humanitärt visum är värd att pröva.
        </p>
        <p xml:id="i-EcFA3J9RZqUzAcz69UomrY">
          Mina frågor till migrationsminister Maj-Inger Klingvall är:
        </p>
        <p xml:id="i-U3dyH3e3X7QCuGTdD5pR1w">
          1. Kommer ministern att verka för att en paragraf om humanitärt
          visum införs?
        </p>
        <p xml:id="i-XWRAzdaHrf1c92ppQ9araP">
          2. Tänker ministern verka för att denna fråga utreds inom EU:s
          ministerråd, exempelvis genom rådets generalsekretariat?
        </p>
        <p xml:id="i-V2QULWxyPa3sYCPFpwCmh3">
          3. Kommer statsrådet att verka för att denna fråga utreds, eventuellt
          genom att utredningen om transportörsansvaret får ett tilläggsdirektiv?
        </p>
      </div>
    </body>
  </text>
</TEI>
