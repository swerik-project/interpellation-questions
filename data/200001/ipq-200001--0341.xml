<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0341">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0341</head>
        <author who="i-85m2VX7KSiTFeJSnapgkxu">Ek, Lena (c) </author>
        <recipient who="i-3kVCtR7mCK6mW2F6oaBMR5">statsminister Göran Persson </recipient>
        <topic>Sveriges åtagande enligt Kyotoprotokollet</topic>
        <docDate when="2001-03-28">den 28 mars</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GO10341</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:341 av Lena Ek (c) till statsminister
          Göran Persson om Sveriges åtagande enligt Kyotoprotokollet
        </IPQ_title>
      </div>
      <div type="IPQuestionBody">
        <p xml:id="i-QdKVZNPvTLVmdpBrzVx1w8">
          I dag, den 28 mars 2001, inviger statsministern en ny etanolfabrik
          i Norrköping. Det är ett välkommet och viktigt steg i omställningen
          av de svenska transport- och energisystemen. Jag och många andra
          har också noterat statsministerns personliga engagemang i fråga
          om växthuseffekten.
        </p>
        <p xml:id="i-Y9YWtbVtyxmGScXU8h1zMA">
          Nyligen har detta engagemang bl.a. tagit sig uttryck i ett brev
          till USA:s president där man begär att USA ska leva upp till sina
          åtaganden enligt Kyotoprotokollet. Det är bra, men borde också
          innebära att regeringen städar framför egen dörr. För att långsiktigt
          kunna ställa om transport- och energisystemen räcker det inte
          med vackra utfästelser och enstaka insatser, utan det krävs långsiktiga
          och strukturella insatser. Ännu har riksdagen inte sett några
          sådana, tvärtom har vi t.o.m. sett ageranden från regeringen som
          leder i motsatt riktning.
        </p>
        <p xml:id="i-SmM7zsZfZAC9W1Wi4u2Y9y">
          Det mest uppenbara felsteget är naturligtvis att regeringen i
          årets finansplan meddelar att man kommer att börja beskatta biobränslen.
          Ett sådant steg skulle vara ett dråpslag mot den industri som
          statsministern själv varit med om att inviga.
        </p>
        <p xml:id="i-KNHVENCH3FLpc8QQu66ud5">
          Man borde också kunna förvänta sig att svenska myndigheter agerar
          i den riktning regeringen och statsministern anger. Tyvärr är
          det inte alltid så. Exportkreditnämnden, EKN, fortsätter ge stöd
          till svensk export av miljöfarlig teknik, samtidigt som t.ex.
          Tyskland uppskattar världsmarknaden för förnybar energi till ca
          700 miljarder år 2015 och inriktar sig på att bli en stor aktör
          på denna marknad.
        </p>
        <p xml:id="i-HqNiFZyuXp46PpB4Avqe7R">
          Transportsektorn är i allt avgörande för om Sverige ska kunna
          nå klimatmålen och dessutom sätta ambitionsnivån än högre i framtiden.
          Även om det är marknaden som tar fram bilmodeller och nya motorer
          är den politiska viljan avgörande för att visa vilket samhälle
          vi vill ha om fem, tio eller femton år. Det räcker inte med lösa
          funderingar, utan krävs också handfasta insatser och utfästelser
          om politiskt agerande.
        </p>
        <p xml:id="i-JjuKnJVjGuNjDDyRDrBaLf">
          Mot denna bakgrund vill jag fråga statsministern följande:
        </p>
        <p xml:id="i-Avp6DZUaW6RBpq8hNuz3zS">
          1. På vilket sätt arbetar regeringen för att Sverige ska kunna
          uppfylla sina åtaganden enligt Kyotoprotokollet?
        </p>
        <p xml:id="i-M9Tgo6qZbBXC8qXLSdvih6">
          2. Är statsministern beredd att verka för ett program för systematisk
          introduktion av biobränslen som drivmedel i Sverige och EU?
        </p>
        <p xml:id="i-NF3aaiV3FCrYXstk1zteNx">
          3. Är statsministern beredd att garantera en fortsatt skattebefrielse
          för biodrivmedel intill dess att de tagit över som drivmedel i
          Sverige?
        </p>
        <p xml:id="i-4Wkrqza1RwsnLtoRsKJmuE">
          4. Kommer statsministern att verka för ett förändrat uppdrag
          till EKN så att dess verksamhet mer kommer att inriktas på att
          stödja export av miljövänlig teknik?
        </p>
      </div>
    </body>
  </text>
</TEI>
