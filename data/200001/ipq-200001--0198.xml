<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0198">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0198</head>
        <author who="i-NzHKC9iUGaf1xUAcp3VKCA">Lundberg, Inger (s) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>ungdomsförbundens möjligheter att engagera skolungdomar</topic>
        <docDate when="2000-12-19">den 19 december</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GO10198</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:198 av Inger Lundberg (s) till statsrådet
          Ingegerd Wärnersson om ungdomsförbundens möjligheter att engagera
          skolungdomar
        </IPQ_title>
      </div>
      <div type="IPQuestionBody">
        <p xml:id="i-84z7MLqLwtvd6qheotBYj1">
          Det finns starka skäl att känna oro för de politiska ungdomsförbundens
          svårigheter att nå ut till nya grupper ungdomar och den brist
          på engagemang för ungdomarnas möjligheter att arbeta i ungdomsförbunden
          som finns på många skolor.
        </p>
        <p xml:id="i-6d1oVDnQvn7iU91WAKeKF3">
          De politiska ungdomsförbunden har viktiga uppgifter i det demokratiska
          samhället. De utgör en mötesplats för ungdomar, som vill vara
          med och påverka samhällsutvecklingen. De bidrar med sin ideologiska
          skolning till att nya generationer politiskt aktiva får en god
          grund för fortsatta uppgifter i demokratins och samhällets tjänst.
          Ungdomsförbunden ger också unga människor möjlighet att pröva
          sina argument i dialog med kamrater och i politiska diskussioner
          med de vuxna i partierna. Då och då utgör de också en påle i köttet
          på sina moderpartier. Utan aktiva ungdomsförbund är det svårt
          att se hur de politiska partierna på sikt ska kunna utvecklas
          och förnyas.
        </p>
        <p xml:id="i-JjZJVSrCXJKqeDnVgmEooy">
          Utbildningsutskottet har vid flera tillfällen markerat betydelsen
          av att skolorna aktivt medverkar till att stärka de politiska
          ungdomsförbundens möjligheter att arbeta på skolorna. Jag tvingas
          dock konstatera att den praktiska verkligheten på många enskilda
          skolor är långt från de ambitioner utskottet givit uttryck för.
          De bilder jag fått från SSU:are stämmer väl överens med dem, som
          givits av politiskt aktiva från andra partier. Det förefaller
          finnas både ointresse för, och ibland direkt motstånd mot politisk
          aktivitet på skolorna bland många skolledare och lärare.
        </p>
        <p xml:id="i-YaVX3P4VFWQ1zWBpUrdmhB">
          Låt mig ge ett par exempel: Några entusiastiska SSU:are vill
          komma ut på en högstadieskola för att få kontakt med elever och
          i bästa fall bilda en ungdomsklubb på skolan. De möts av en representant
          för skolledningen, som meddelar ungdomarna att de inte är välkomna.
          "Ni kom ju inte i valrörelsen då vi höll på att jobba med valet.
          Nu har vi inte tid med er." Ungdomsförbund avvisas eftersom inte
          alla partier har anmält att de vill komma till en skola. Följden
          av den förmenta objektiviteten blir att det aldrig kommer i gång
          någon egentlig politisk aktivitet på skolan.
        </p>
        <p xml:id="i-AJkyB4uJ6jnRcGNS9VSGHu">
          De rapporter om bristande engagemang för de politiska ungdomsförbunden
          jag fått från ungdomsklubbister står i bjärt kontrast till den
          erfarenhet jag har från gymnasieskolornas engagemang på t.ex.
          60-talet. Då var det självklart för de flesta skolledningar @
          oavsett partifärg @ att medverka till att det fanns ett aktivt
          föreningsliv på skolorna. De flesta såg också positivt på ungdomarnas
          engagemang.
        </p>
        <p xml:id="i-NRWd5Mw2QzEwjrVm4HzLow">
          Nu är behovet än större. I stort sett alla ungdomar finns på
          skolorna samtidigt som den stora rörligheten bland ungdomarna
          minskar kontinuiteten i enskilda klubbar och föreningar och ökar
          behovet av stöd från vuxenvärlden. Kommersialiseringen gör unga
          människor utsatta och ökar behovet för de unga att hitta former
          för att bearbeta olika värderingsfrågor. De politiska partiernas
          behov av förnyelse och kontakt med unga människor är uppenbart.
        </p>
        <p xml:id="i-DqfrPDxgeQsGAwNSyJYEww">
          Jag vill därför fråga skolministern om hon är beredd att @ eventuellt
          tillsammans med demokratiministern @ ta konkreta initiativ för
          att stärka de politiska ungdomsförbundens möjligheter att arbeta
          på skolorna.
        </p>
      </div>
    </body>
  </text>
</TEI>
