<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0041">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0041</head>
        <author who="i-nX9ipUS8FhkbQHkWWytwf">Nilsson, Ulf (fp) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>resursanvändningen inom högskolans grundutbildning</topic>
        <docDate when="2000-10-18">den 18 oktober</docDate>
        <status when="unknown" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GO1041</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:41 av Ulf Nilsson (fp) till utbildningsminister
          Thomas Östros om resursanvändningen inom högskolans grundutbildning
        </IPQ_title>
      </div>
      <div type="IPQuestionBody">
        <p xml:id="i-TobUyvpn7uFdDEkz3kjTfQ">
          De senaste åren har universitet och högskolor fått mindre resurser
          till grundutbildningen. Hur detta påverkar undervisningens kvalitet
          är en fråga som måste ställas. När högskolan expanderar kraftigt
          är det väsentligt att granska förhållandet mellan kvantitet och
          kvalitet. En expansion som innebär sänkt kvalitet på undervisningen
          kommer inte minst att missgynna nya studerandegrupper.
        </p>
        <p xml:id="i-C6NnybZ3WQSVCUWCMNcGRG">
          Riksdagens revisorer har nyligen lämnat en rapport där de granskat
          prestationer och resultat i högskolornas grundutbildning ställt
          mot de resurser som tilldelats verksamheten.
        </p>
        <p xml:id="i-pLQxMPaR1SG3u1JjEKTav">
          Den tidigare Högskoleutredningen beräknade en miniminorm för
          att grundutbildningen ska svara mot de krav på kvalitet som ställs.
          Enligt dessa beräkningar behöver den enskilde studenten möta en
          lärare minst nio timmar per vecka i en grupp av rimlig storlek.
          Statsmakterna har inte tagit ställning till denna norm men den
          har uppenbarligen utgjort utgångspunkt för beräkningar av ersättning
          till grundutbildningen. Högskoleutredningen konstaterade att normen
          om nio timmars lärarledd undervisning inte uppfylldes för flertalet
          ämnen inom det humanistiska och samhällsvetenskapliga området.
          Därefter har besparingar genomförts på "prislappen" och därför
          är det av intresse att följa hur undervisningstiden utvecklats.
          Det är dock inte möjligt att undersöka detta närmare eftersom
          regeringen inte har formulerat något mål för undervisningstätheten
          och eftersom det saknas enhetliga mått att följa upp den med.
          Det finns, varken på nationell eller lokal nivå, någon löpande
          redovisning av studenternas lärartid.
        </p>
        <p xml:id="i-TWFQhhHir9h5jsEUVGTfJA">
          Det är angeläget att dessa svårigheter undanröjs så att det går
          att följa upp kvaliteten i undervisningen. Riksdagens revisorer
          har intervjuat företrädare för åtta lärosäten och dessa framför
          att studenternas lärartid har minskat. Linköpings universitet
          rapporterar t.ex. att studenterna inom samhällsvetenskap och humaniora
          bara får 3@4 timmars undervisning i veckan. En rapport från Högskoleverket
          våren 2000 redovisade en studie av undervisning på A- respektive
          C-nivå för fyra ämnen vid sju lärosäten. Generellt ligger undervisningstiden
          närmare rikttalet på C-nivå än på A-nivå. För t.ex. biologi på
          A-nivå vid Stockholms universitet har antalet lärartimmar minskat
          från 8,3 till 6,4 timmar i veckan. Även Sveriges universitetslärarförbund
          och Sveriges universitets- och högskoleförbund har tillskrivit
          regeringen i frågan.
        </p>
        <p xml:id="i-ALQM2mUc21cnwe8GneRbgX">
          Med anledning av ovanstående vill jag ställa följande fråga till
          ministern:
        </p>
        <p xml:id="i-ThChPF6iHdBzBtBtYsLRWf">
          Vilka åtgärder avser utbildningsministern att vidta med anledning
          av Riksdagens revisorers rapport om resursanvändningen inom högskolans
          grundutbildning?
        </p>
      </div>
    </body>
  </text>
</TEI>
