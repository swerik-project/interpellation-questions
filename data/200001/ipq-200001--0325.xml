<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0325">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0325</head>
        <author who="i-Qa1ZufD1xJDN43bJxjLRPB">Stafilidis, Tasso (v) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>homosexuella flyktingar från Iran</topic>
        <docDate when="2001-03-15">den 15 mars</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GO10325</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:325 av Tasso Stafilidis (v) till statsrådet
          Maj-Inger Klingvall om homosexuella flyktingar från Iran
        </IPQ_title>
      </div>
      <div type="IPQuestionBody">
        <p xml:id="i-GYqmvWVaB1xn1QLCXacDJz">
          Tisdagen den 13 mars 2001 @ glädjetårar i Göteborg. Soli och
          Magnus har efter månader av oviss väntan fått beskedet: Uppehållstillstånd
          har beviljats. Skäl: Soli har öppet berättat om sin homosexualitet
          i svensk TV.
        </p>
        <p xml:id="i-MUyZNRoK7EwNHAF5wdNaKF">
          Samma dag i Stockholm @ tårar, men av ett annat slag. Redaktionen
          på en stor tidning (Aftonbladet) har beslutat att inte berätta
          om Amirs homosexualitet och hans relation till Lennart. Därmed
          har tidningen i praktiken dömt Amir till utvisning.
        </p>
        <p xml:id="i-R7VbMCUM5ZpAvZC1Q3FABy">
          För i Sverige är det så att homosexuella iraniers öde i praktiken
          slutligen avgörs av massmedierna, inte av Utlänningsnämnden. Formellt
          är det givetvis fortfarande nämnden som beslutar, men deras beslut
          styrs helt och hållet av vad massmedierna väljer att berätta.
        </p>
        <p xml:id="i-8xrr9KiYWX4cPt2nUYoCCt">
          Grunden till att den här situationen uppkommit är det praxisbeslut
          regeringen fattade den 28 maj 1998. Då beviljades en homosexuell
          iranier uppehållstillstånd i Sverige därför att han förekommit
          i massmedierna och på RFSL:s hemsida (dock utan namn och bild).
          Senare har Utlänningsnämnden skärpt tillämpningen av regeringens
          praxisbeslut så att det numera fordras att den asylsökande ska
          ha uppträtt med namn och bild i massmedierna för att få uppehållstillstånd
          i Sverige.
        </p>
        <p xml:id="i-NqhvbjJKR4tKR5j86Wdg5a">
          Regeringens beslut har kritiserats från olika håll. Ombudsmannen
          mot diskriminering på grund av sexuell läggning (HomO) har skrivit
          till statsministern @ utan att få svar @ och framför en rad formella
          invändningar mot regeringsbeslut och krävt en förändring.
        </p>
        <p xml:id="i-TnMz82gcQ6V47RqT2vCMWi">
          Vid den hearing som riksdagens homogrupp anordnade den 6 december
          2000 deltog företrädare från RFSL, Amnesty International och UNHCR.
          Samtliga framförde stark kritik mot handläggningen av asylansökningar
          från homosexuella iranier. Det var endast Utlänningsnämndens representant
          som försvarade handläggningen av dessa ärenden.
        </p>
        <p xml:id="i-XnANEzGrNVJxLDSVHj1L8m">
          Också i ett internationellt sammanhang förefaller Sveriges restriktiva
          hållning som märklig. Homosexuella iranier har beviljats asyl
          enligt Genèvekonventionens bestämmelser i flera andra länder,
          bl.a. Australien, Kanada och USA.
        </p>
        <p xml:id="i-D4HxJus6iWoWr51EDRBBmx">
          Beslutsunderlaget för regeringens och Utlänningsnämndens bedömningar
          när det gäller homosexuella asylsökande från Iran är synnerligen
          undermåligt. Man grundar besluten på anonyma källor i form av
          diplomatisk personal stationerad på ambassader i Teheran som knappast
          präglas av den öppenhet till frågor som gäller homosexuellas situation
          som man kan förvänta sig av svenska tjänstemän. Trots att källorna
          officiellt talar om att homosexuella utan problem kan leva öppet
          i Iran har ingen enda enskild homosexuell tillfrågats om denna
          uppfattning stämmer.
        </p>
        <p xml:id="i-PxUMeRrovDxdeGwqRNXNxw">
          Mot den här bakgrunden vill jag ställa följande fråga till statsrådet
          Maj-Inger Klingvall:
        </p>
        <p xml:id="i-7Y7ubH61Np7fkJJZKLNtPF">
          Är statsrådet beredd att ompröva den svenska flyktingpolitiken
          när det gäller homosexuella flyktingar från Iran så att besluten
          i dessa ärenden i praktiken inte överlåts till massmedierna?
        </p>
      </div>
    </body>
  </text>
</TEI>
