<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0177">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0177</head>
        <author who="i-RCNVVc6jFAU8YPdr6sW8jH">Hagfeldt, Stefan (m) </author>
        <recipient who="i-V19ff9MeDZhTGpv5xEprbu">statsrådet Leif Pagrotsky </recipient>
        <topic>utvärdering av Östersjömiljarden</topic>
        <docDate when="2000-12-07">den 7 december</docDate>
        <status when="unknown" byWhom="statsrådet Leif Pagrotsky " byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GO10177</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:177 av Stefan Hagfeldt (m) till statsrådet
          Leif Pagrotsky om utvärdering av Östersjömiljarden
        </IPQ_title>
      </div>
      <div type="IPQuestionBody">
        <p xml:id="i-7QLsEjEFLnvsZvSisFA6yK">
          Det har kommit till min kännedom att det finns mycket kritiska
          synpunkter på om pengarna i Östersjömiljarden 1 har använts på
          ett effektivt sätt. I departementets interna PM med rubriken "lägesrapport
          Östersjömiljarden 1" framförs det mycket kritiska synpunkter.
          Under rubriken Slutsatser citerar jag följande:
        </p>
        <p xml:id="i-NRdfhDw5DdaCyQ7t5JWisw">
          "Administrativa rutiner och nödvändiga personalresurser för att
          uppnå ett effektivt resultat av regeringsåtgärden fanns tyvärr
          inte att tillgå i inledningsskedet av Östersjömiljarden. Många
          projektansökningar har inte genomgått en ordentlig utvärdering
          innan beslut om bifall fattats. Flertalet projekt har försenats
          på grund av den interna administrationen, byråkratin i mottagarländerna,
          språkbarriärer och många inblandade parter."
        </p>
        <p xml:id="i-RhbXEVK61w1Pu4qrx15SMP">
          "Empirin visar att programmål som ställts upp i samband med ett
          anslag av det här slaget som regel är ganska oklara och att det
          ofta inte finns utarbetade rutiner för att jämföra kostnader och
          vinster. Empirin visar sig stämma ganska väl på Östersjömiljarden.
          De uppställda målen för Östersjömiljarden är tämligen vaga och
          detta kan ha medverkat till att projekten inte fått det resultat
          man förväntat sig."
        </p>
        <p xml:id="i-Y7yZnVfai2SkmNe8b8fo6u">
          "Ett antal projekt erhöll bidrag från anslaget trots att de inte
          uppgav några sysselsättningseffekter i sin målangivelse."
        </p>
        <p xml:id="i-UPr2LVNHhAYYm5FNK3SFJY">
          "Mycket talar för att upprättandet av Östersjömiljarden gärna
          kunde varit mer genomtänkt och välplanerad."
        </p>
        <p xml:id="i-UQufp7WHcLcSmPXjGzopSS">
          "Det fanns egentligen inga riktlinjer eller en klar utformning
          för hur programmet skulle administreras och vad medlen skulle
          användas till."
        </p>
        <p xml:id="i-BMPbh2hwZPrgr9MerrJoXA">
          Som sagt, detta interna PM pekar inte på bara på brister utan
          framför också mycket kritiska synpunkter inom flera områden. Självklart
          har man rätt att kräva att alla satsningar ska vara genomtänkta
          och välplanerade så att de resurser som ställs till förfogande
          används på ett effektivt sätt.
        </p>
        <p xml:id="i-MssmNEXzYNW1YwZhxcmVR7">
          Det var också ett av de bärande argument som vi moderater anförde
          när vi avvisade Östersjömiljarden. Av den debatten framgick det
          mycket klart att vi moderater befarade att pengarna i Östersjömiljarden
          inte skulle användas på ett effektivt sätt. Svaret blev att varenda
          krona skulle komma till nytta och att nödvändiga personalresurser
          skulle ställas till förfogande för att garantera ett effektivt
          resultat.
        </p>
        <p xml:id="i-P5HscZcwCekxN1MTfeFAEa">
          När vi moderater framhöll att upprättandet av Östersjömiljarden
          var ett hastverk, så blev svaret i stället att förslaget var noga
          genomtänkt och välplanerat.
        </p>
        <p xml:id="i-PyYCQu3fyHzw2X2kRAHGGE">
          I dag visar Östersjömiljardssekretariatets eget PM hur det stod
          till med detta.
        </p>
        <p xml:id="i-HUk42h8Djq2c5hESnYwvBr">
          Jag vill poängtera att ett stöd till länderna runt Östersjön
          är viktigt. Att vi moderater avvisade Östersjömiljarden, berodde
          inte bara på att vi befarade att förslaget var dåligt planerat,
          utan också att statliga subventioner som utgår för att öka den
          svenska syssselsättningen, inte är att anse som ett stöd till
          Östersjöländerna i reell mening.
        </p>
        <p xml:id="i-HfbNHiWbxNBS4zVP33Nh9d">
          Med anledning av ovanstående kritiska synpunkter ställer jag
          följande fråga till statsrådet:
        </p>
        <p xml:id="i-UoXKdrjrzYV1rPLmhqvpFN">
          Vilka åtgärder avser statsrådet vidta med anledning av de kritiska
          synpunkter som kommit fram vid utvärderingen av Östersjömiljarden
          1?
        </p>
      </div>
    </body>
  </text>
</TEI>
