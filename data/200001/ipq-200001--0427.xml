<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0427">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0427</head>
        <author who="i-NZES3NTTAs3ZaBTU3RVkYE">Leijonborg, Lars (fp) </author>
        <recipient who="i-PzNviXpYSimQsvSkF9CmDz">utbildningsminister Thomas Östros </recipient>
        <topic>lärarutbildningar på universitetet</topic>
        <docDate when="2001-04-26">den 26 april</docDate>
        <status when="unknown" byWhom="utbildningsminister Thomas Östros " byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GO10427</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:427 av Lars Leijonborg (fp) till utbildningsminister
          Thomas Östros om lärarutbildningen på universitetet
        </IPQ_title>
      </div>
      <div type="IPQuestionBody">
        <p xml:id="i-HNG7MjsWXkhPtqsEg4EHxD">
          En studie från Högskoleverket, som presenterades på Dagens Nyheters
          debattsida av universitetskansler Sigbrit Franke och professor
          Ulf P Lundgren, visar att studerande vid lärarhögskolorna ägnar
          minst tid åt lärande av alla högskolestuderande. En rimlig skattning
          är enligt undersökningen att ett bättre nyttjande av tid för lärande
          inom lärarutbildningarna skulle kunna innebära en förkortning
          av nuvarande tid för lärarutbildning med ett läsår.
        </p>
        <p xml:id="i-Jt3vKgLUws6dKa6BnZfezA">
          I Högskoleverkets undersökning ger de studerande uttryck för
          att kraven i utbildningen sätts alldeles för lågt. "Kraven som
          ställs på oss är skrattretande låga" skriver en av de studerande
          i en kommentar till enkäten. Tidigare undersökningar och reportage
          som granskat bl.a. Lärarhögskolan i Stockholm bekräftar denna
          bild. "Studietakten är så låg att man lätt kan arbeta halvtid",
          sade en student i en DN-intervju. "Nivån på utbildningen är så
          låg att det i stort sett inte går att misslyckas", lyder en annan
          kommentar. I ett debattinlägg i studenttidningen för Lärarhögskolan
          i Stockholm frågar vice kårordförande Jakob Mangano vad som krävs
          för att bli underkänd. "Att en student misshandlar sina elever
          under sin lärarpraktik?" undrar han retoriskt.
        </p>
        <p xml:id="i-P2RT16pwAtrRy3YZpm8Jkn">
          Utbildningsminister Östros har nyligen besökt Lärarhögskolan
          i Stockholm. Vid besöket sade ministern att han själv blir upprörd
          "om jag går en högskoleutbildning och inte känner att den är krävande."
          Östros sade också: "Jag har en gammaldags syn och skulle nog driva
          upp tempot rejält om jag fick bestämma."
        </p>
        <p xml:id="i-5R3f8Jer9mitjMCfodWS2m">
          Självfallet ska inte en minister avgöra hur en viss kurs ska
          läggas upp. Men statsrådets resonemang är ändå märkligt passivt.
          Undersökningens resultat beror ju på politiskt fattade beslut.
          Det var den förra lärarutbildningsreformen som gavs en olycklig
          utformning. Den innebar att ämneskunskapernas andel av utbildningstiden
          minskade. Våra farhågor om att det skulle leda till en sjunkande
          kvalitet och för lågt ställda krav har besannats, vilket bl.a.
          framgår av den nu aktuella undersökningen.
        </p>
        <p xml:id="i-Xsw7r4Qfg54c8R8SGRwsKt">
          Nu har beslut fattats om att lärarutbildningen ska göras om genom
          flera nya steg i den förödande riktning som försämrade lärarutbildningen
          redan förra gången. Den nya lärarutbildningen innebär att ytterligare
          steg tas mot införandet av en "enhetslärare". Ett och ett halvt
          år av utbildningstiden ska vara gemensam för blivande gymnasielärare
          och förskollärare. Regeringen låter en enda "enhetlig" lärarexamen
          ersätta åtta tidigare examensbeteckningar för lärare. Det finns
          en uppenbar risk för att skillnaderna i utbildningsinnehåll kommer
          att minska för de olika lärarkategorierna, vilket kommer att leda
          till växande kvalitetsproblem i den skola där morgondagens lärare
          ska vara verksamma.
        </p>
        <p xml:id="i-FVwgf46AKgEqeNyS4MejYZ">
          Ett sätt att mildra effekterna av både den gamla och den nya
          lärarutbildningen vore att införa en kvalitetsskärpande konkurrens.
          Rektorn vid Kungliga tekniska högskolan (KTH), Anders Flodström,
          och skolborgarrådet i Stockholm, Jan Björklund (fp), har framfört
          ett förslag om att en lärarutbildning inrättas vid KTH. Universitetskanslern
          konstaterar i debattartikeln att det "skulle kanske ge en önskvärd
          konkurrens. KTH utnyttjar tiden för lärande klart mer än vad som
          sker inom lärarutbildningen."
        </p>
        <p xml:id="i-YbSN7Zn9Z474qPunrQWDLt">
          Frågan är nu om statsrådet Östros tagit intryck av den kritik
          han själv, eleverna och universitetskanslern riktar mot lärarutbildningarnas
          uttunnade kunskapskrav och om han @ i så fall @ är beredd att
          verka för att fler följer KTH:s exempel och tar initiativ till
          konkurrerande lärarutbildningar.
        </p>
        <p xml:id="i-RTgK2YXvynoX4S33r59gDJ">
          Jag vill fråga statsrådet Östros:
        </p>
        <p xml:id="i-SU5zrL1KSwYnUjy7NrbQnz">
          Är statsrådet beredd att aktivt verka för att nya lärarutbildningar,
          i linje med den KTH:s rektor initierat, inrättas på universiteten?
        </p>
      </div>
    </body>
  </text>
</TEI>
