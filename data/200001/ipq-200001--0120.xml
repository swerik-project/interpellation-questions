<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0120">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0120</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>demokratisk fostran</topic>
        <docDate when="2000-11-15">den 15 november</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GO10120</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:120 av Ulla-Britt Hagström (kd) till jordbruksminister
          Margareta Winberg om demokratisk fostran En uthållig demokrati
          (SOU 2000:1) är föremål för en bred remissomgång. Utredningen
          har valt en demokratisk utgångspunkt till försvar för demokratin.
          Den har sin grund i att alla människor har lika värde och hävdar
          vad gäller; lika värde: varje människa har samma värde som alla
          andraett unikt värde: varje människa är oersättlig som personett
          egenvärde: ingen är någonsin enbart ett medel för något annat
          eller någon annan.
        </IPQ_title>
      </div>
      <div type="IPQuestionBody">
        <p xml:id="i-6AcUTdywcVJM7fzFgkUWK5">
          En uthållig demokrati
        </p>
        <p xml:id="i-HSpGram6W5gtdHWDP6PEuw">
          Till människovärdet kopplas medborgardygder. "En demokratisk
          stat lever för och genom sina medborgare. Den äger ingen annan
          legitimitet än den som medborgarna ger den". Medborgardygder med
          karaktärsegenskaper som mod, rättrådighet och kärlek framhålls
          för att forma en medborgaranda.
        </p>
        <p xml:id="i-QfhfwBhB3ZhotH9oJwBS5X">
          Familjens roll att fostra barn och ungdomar till goda samhällsmedborgare
          har länge undervärderats. Familjen har över huvud taget inte nämnts
          i regeringsförklaringar och ekonomiska dokument. Medborgarkunskap
          och demokratisk fostran måste utgå från hemmet. Föräldrarna bär
          huvudansvaret för barnens fostran och omvårdnad. Föräldrarnas
          ansvar för barnens fostran och omvårdnad måste uppvärderas. De
          värden, normer och förhållningssätt som av tradition tillhört
          kvinnor måste också spridas till den offentliga sfären. Genus
          (gender) handlar om kultur och de socialt skapade skillnaderna
          mellan män och kvinnor. Kvinnor och män ska ha samma möjligheter,
          rättigheter och skyldigheter.
        </p>
        <p xml:id="i-RiAp7QhqNj3tNUXtx9Bh2N">
          Ämnet hem- och konsumentkunskap i skolan har en mycket viktig
          roll för barns och ungdomars demokratiska fostran. Ämnet är i
          sig jämställdhetsbefrämjande och bidrar till personlighetsutveckling
          samt stärker eleverna som samhällsmedborgare. Det är viktigt att
          också här uppvärdera hemmet som samhällets viktigaste stöd för
          barn och ungdomar. Utbildning om och för hemmet är en viktig demokratisk
          utbildning för alla elever. Skolan ska här också främja den aspekt
          av värdegrunden som i Lpo 94 uttrycks som "jämställdhet mellan
          kvinnor och män".
        </p>
        <p xml:id="i-MLbw3ie2SVqe698fJJQdTF">
          Människan behöver också hemmet som privat domän. Den förändring
          som familjestrukturen upplevt, utvecklingen av relationerna mellan
          det privata hemmet och det offentliga livet, har lett till en
          mycket förändrad livsstil. Samhällets utveckling har gjort att
          hemmet har blivit en öppen, stundtals oskyddad plats, där medieutbudet
          är mer eller mindre tongivande. Intelligenta tekniska lösningar
          underlättar hemarbete samt ger stimulans för ökad kompetens, samtidigt
          som hemmets status höjs. Rollen som förvärvsarbetande för de vuxna
          i hemmet med behov av barnomsorg och hushållsservice, gör att
          hemmet öppnas än mer mot omvärlden. Hemmets roll som privat sfär
          och som en fridfull plats att koppla av, måste därför uppvärderas
          också i skolans undervisning. Skolan måste här utgå ifrån att
          föräldrarna har huvudansvaret för barnens fostran och att skolan
          kompletterar den fostrande rollen.
        </p>
        <p xml:id="i-PFxY1HXFJ9ozKxoL29mPi9">
          Med hänvisning till det anförda vill jag ställa följande frågor
          till jordbruks- och jämställdhetsminister Margareta Winberg:
        </p>
        <p xml:id="i-AssipQ2DN5visjsJn2ALi4">
          Vilka åtgärder avser statsrådet vidta för att uppvärdera hemmets
          roll för barns och ungdomars fostran?
        </p>
        <p xml:id="i-EA1n2riLyQVVpQGKaDNAVe">
          Vilka åtgärder avser statsrådet vidta för att jämställdhetsundervisningen
          i skolan ska utgå från att arbetet i hemmet är värdefullt?
        </p>
      </div>
    </body>
  </text>
</TEI>
