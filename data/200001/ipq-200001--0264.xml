<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0264">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0264</head>
        <author who="i-QqQ96z9hf4LQtMxJfJm6ZQ">Johnsson, Jeppe (m) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>sexköpslagen</topic>
        <docDate when="2001-02-16">den 16 februari</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GO10264</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:264 av Jeppe Johnsson (m) till justitieminister
          Thomas Bodström om sexköpslagen
        </IPQ_title>
      </div>
      <div type="IPQuestionBody">
        <p xml:id="i-GC616VQ8gmsRLo3xEU4Jnt">
          Polisen i Skåne har på uppdrag av Rikspolisstyrelsen utrett den
          nya sexköpslagen som trädde i kraft den 1 januari 1999. Enligt
          deras rapport är lagen om kriminalisering av sexköpare tandlös
          och har inte lett till minskad prostitution. Lagen är svårtolkad
          och tillämpningen blir därmed otydlig. Utredningen pekar också
          på tveksamheter vad gäller polisens spaningsmetoder.
        </p>
        <p xml:id="i-Bs9VBrUfbeG43Li9VgJd8X">
          Vad jag har förstått kom lagen till av omtanke om de prostituerade
          kvinnorna. Därför kriminaliserades inte heller utbjudandet av
          själva tjänsten, utan enbart köpet. Detta har, förutom att det
          är helt obegripligt inkonsekvent, lett till komplikationer i polisens
          spaningsarbete.
        </p>
        <p xml:id="i-6UYosDPvPZuh3mjyLuyKRB">
          Det allra värsta av allt är ändå att lagstiftningen har fått
          den helt motsatta effekten än den tänkta. De prostituerade kvinnornas
          situation har blivit sämre. Den öppna prostitutionen har minskat,
          men de kvinnor som är kvar på gatan är mer utsatta. I Malmö har
          priserna halverats, vilket innebär att kvinnorna måste hinna med
          fler kunder för att få ihop till samma inkomst som tidigare. Övergreppen
          har ökat, liksom även de oskyddade samlagen.
        </p>
        <p xml:id="i-4r1vdwAyrBZ5DTumjzQbGU">
          I stället för öppen prostitution pågår sexhandeln i mer skyddade
          miljöer. Det är knappast något som gör hanteringen mindre kränkande.
          Det skyddar inte heller de kvinnor som är inblandade i verksamheten
          från våld och övergrepp. Inget av det som majoriteten i riksdagen
          avsåg sig uppnå med lagen har uppfyllts. De främsta tillskyndarna
          av lagen kan väl knappast känna sig nöjda enbart med att slippa
          se de prostituerade ute på gatan.
        </p>
        <p xml:id="i-N3rNjbdMTAejHMjYQWeGm1">
          I polisens utredning ifrågasätts alltså de egna spaningsmetoderna.
          I detta sammanhang kritiseras även straffsatserna, eftersom de
          är för lindriga för att man ska kunna använda metoder som exempelvis
          husrannsakan. Det påpekas även att det finns en konflikt mellan
          spaningsmetoder och det faktum att sexförsäljningen inte är kriminell.
          Det är ju svårt att bevisa brottet om man enbart spanar på köparen.
          Ensam kan ju denne inte åstadkomma något av bevisvärde.
        </p>
        <p xml:id="i-V191Nz2b4v2bcXXe6zHK9y">
          Det jag främst reagerar över är emellertid att den prostituerades
          situation uppenbart har försämrats efter lagens tillkomst.
        </p>
        <p xml:id="i-DeCPGG4Upp5KAU9iZVSucS">
          Vad avser justitieministern vidta för åtgärder med anledning
          av rapporten?
        </p>
      </div>
    </body>
  </text>
</TEI>
