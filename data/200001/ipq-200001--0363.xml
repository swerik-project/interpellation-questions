<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0363">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0363</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-5CGPntyQKYyZVCsCYHPNrm">statsrådet Ingela Thalén </recipient>
        <topic>familjehemmen</topic>
        <docDate when="2001-04-04">den 4 april</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO10363</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:363 av Ulla-Britt Hagström (kd) till statsrådet
          Ingela Thalén om familjehemmen
        </IPQ_title>
      </div>
      <div type="IPQuestionBody">
        <p xml:id="i-NWAPHsSjwaDo8YrbGDaKW5">
          Det är angeläget att barn och ungdomar som av olika skäl inte
          kan bo hos sina föräldrar kan få ett tryggt familjehem. Familjehemsuppdraget
          är lika viktigt som ett vanligt föräldraskap. Fosterföräldrar
          har i förhållandet till barnet samma ansvar och ställning som
          de biologiska föräldrarna vad gäller barnets dagliga vård och
          fostran. Uppdraget att vara en brygga mellan barn och ungdomar
          och de biologiska föräldrarna för att skapa goda relationer och
          möjlighet till återförening, kräver kunskap, tid och tålamod.
        </p>
        <p xml:id="i-7YB19YSpbUEcBY4ZwEWcr8">
          Uppdraget som familjehem måste godkännas som ett arbete med rätt
          till social, ekonomisk och arbetsrättslig trygghet. Arbetsdomstolen
          har slagit fast att familjehemmet inte presterar arbete för någon
          annans räkning, vilket är en generell utgångspunkt för ett anställningsförhållande.
          Kammarrätten fastslog så sent som 1999 att den praxis som kommit
          till vid tillämpningen av arbetslöshetsförsäkringen fortfarande
          gäller. Målet gällde en man som arbetat heltid som fosterförälder,
          men som fått sluta på grund av arbetsbrist. Han fick avslag med
          motiveringen att arbetet som fosterförälder inte betraktas som
          förvärvsarbete.
        </p>
        <p xml:id="i-9un7H7EnLzB5E21GocYZtQ">
          Kommunerna upplever i dag stora svårigheter att kunna värva familjehem.
          Detta leder till att små privata institutioner av skiftande kvalitet
          växer upp.
        </p>
        <p xml:id="i-CNbDUpMcc1mDt34PJYzLuw">
          Fosterföräldrarna har en angelägen uppgift utöver föräldraskapet,
          nämligen att hålla kontakten med barnets biologiska föräldrar.
          En förändring har skett, där målet med återförening fått allt
          större vikt. Denna positiva inriktning har bekräftats av forskning.
          Familjehemmen efterfrågas alltmer för familjevårdande uppgifter.
          De utgör också den trygga tillvaron för ungdomar med psykiska
          problem, ungdomar som är kriminella eller som har andra problem.
          Det måste finnas generella trygghetssystem för fosterföräldrar
          som är så bra som möjligt.
        </p>
        <p xml:id="i-4Xj3sgbcBhStGPNMrZWk8E">
          Med hänvisning till det anförda vill jag ställa följande fråga
          till statsrådet Ingela Thalén:
        </p>
        <p xml:id="i-3ZJtZaq2rBsdeCkE1Tsxuu">
          Vilka åtgärder avser statsrådet vidta för att stärka familjehemmens
          ställning i trygghetssystemet?
        </p>
      </div>
    </body>
  </text>
</TEI>
