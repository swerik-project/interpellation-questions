<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0421">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0421</head>
        <author who="i-Ap6PaQn9pzDFdUtnP8xyzP">Björklund, Ulf (kd) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>Inlandsvägen</topic>
        <docDate when="2001-04-26">den 26 april</docDate>
        <status when="2001-05-14" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10421</external_id>
        <debate>
          <turn when="2001-05-14 12:41:53" duration="239">BJÖRN ROSENGREN (Näringsminister)</turn>
          <turn when="2001-05-14 12:45:48" duration="257">ULF BJÖRKLUND (Kd)</turn>
          <turn when="2001-05-14 12:50:01" duration="170">ELVER JONSSON (Fp)</turn>
          <turn when="2001-05-14 12:52:48" duration="172">BJÖRN ROSENGREN (Näringsminister)</turn>
          <turn when="2001-05-14 12:55:36" duration="260">ULF BJÖRKLUND (Kd)</turn>
          <turn when="2001-05-14 12:59:52" duration="114">ELVER JONSSON (Fp)</turn>
          <turn when="2001-05-14 13:01:42" duration="149">BJÖRN ROSENGREN (Näringsminister)</turn>
          <turn when="2001-05-14 13:04:07" duration="166">ULF BJÖRKLUND (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:421 av Ulf Björklund (kd) till näringsminister
          Björn Rosengren om Inlandsvägen
        </IPQ_title>
      </div>
      <div type="IPQuestionBody">
        <p xml:id="i-2TXcWN8UqdMDJ2h2zPfMaP">
          Inlandsvägen med läge mitt i landet, 180 mil lång, från Halmstad
          i Halland till Karesuando i norr, är en kommunikationsled som
          borde ges möjlighet att spela en betydligt större roll för utvecklingen
          av Sveriges inland.
        </p>
        <p xml:id="i-MXcM8uQHTB3wohpGrwkLfd">
          Inlandsvägen är den enda genomgående förbindelsen för inlandet
          i nord-sydlig riktning. Den korsar de viktigaste tvärförbindelserna
          i öst-västlig riktning, både Europavägar och riksvägar. Inlandsvägen
          får därigenom en central funktion i vägsystemet. Inlandsvägen
          bör snarast också ges Europavägsstatus.
        </p>
        <p xml:id="i-QthMZPVQ8MQo5GSnvfF4r4">
          I anslutning till arbetet med 1990-talets trafikpolitik bildades
          en ekonomisk förening, "Inlandskommunernas Ekonomiska Förening
          IEF, av de tjugo nordliga kommunerna med syfte att främja inlandets
          utveckling med Inlandsvägen och Inlandsbanan som ryggrad. IEF
          har i samarbete med lokala,regionala och statliga myndigheter
          presenterat ett antal utredningar och sammanställt material för
          att belysa frågor rörande betydelsen av trafiksystemets upprustning,
          en överlevnadsfråga för många kommuner, inte minst i det norra
          inlandet.
        </p>
        <p xml:id="i-MDkfNVmyEvZyjbw8cJXCAK">
          I mitten av 1990-talet togs initiativ till en intresseorganisation
          för Inlandsvägens södra avsnitt, Kommuner i samverkan för Inlandsvägen
          Syd". Kommunerna från Mora till Halmstad reagerade mot att 1992
          års infrastrukturproposition och Vägverkets långtidsplan 1994@2003
          inte upptog delar av Inlandsvägens sydliga sträckning som stamväg.
          Länken mellan Johannisholm (Mora) och Kristinehamn saknades, liksom
          insikten att Inlandsvägen i hela sin längd utgör ett sammanhängande
          stråk för ett nätverk av vägar genom hela det svenska inlandet.
          Man påtalade även behovet av en sammanhängande vägnumrering mellan
          Halmstad och Johannisholm (Mora).
        </p>
        <p xml:id="i-XqETTRJgp75DTtKqCQz5vU">
          En detaljerad och genomarbetad utredning om Inlandsvägen Halmstad@Karesuando
          har utarbetats av de två samverkande organisationerna. Denna utredning
          har också presenterats och överlämnats till trafikutskottet vid
          en uppvaktning.
        </p>
        <p xml:id="i-BAm8hRXsXF1RKLiRR84zv">
          Injektion för näringslivet
        </p>
        <p xml:id="i-LTzvVS7jCk8NBAU7dJtxax">
          För näringslivet inom det svenska inlandet är en teknisk upprustning
          av Inlandsvägen av största betydelse. Med åtgärder som tillvaratar
          och utvecklar de befintliga förutsättningarna kan näringslivet
          i vägens omland ges en nödvändig injektion.
        </p>
        <p xml:id="i-V23p3tGWTZigGpfZgQyY68">
          Den tunga trafik som alstras främst av skogsbruket fordrar en
          transportled med stor kapacitet, trafiksäker utformning och stor
          bärighet. En teknisk upprustning av vägen är nödvändig för skogsnäringens
          framtid. För tillverkningsindustrin och åkeribranschen är åtgärder
          för ökad framkomlighet och trafiksäkerhet angeläget för att kunna
          svara mot marknadens krav på "just-in-time-tjänster".
        </p>
        <p xml:id="i-AXmLzJH1og3Bo9gnwWccYb">
          Turismen och besöksnäringen
        </p>
        <p xml:id="i-F9KcQWcpwXNYnAkXN4G7Pa">
          Turismen är en viktig näringsgren inom flera avsnitt av Inlandsvägen.
          Det gäller i hög grad fjällområdet från Dalarna via Härjedalen
          och Jämtland till Lappland. Andra viktiga turistområden är Vänern-
          och Vätternområdet liksom Västkusten. Vintertid sker en stor del
          av turisttrafiken längs hela fjällkedjan med buss, ofta i kombination
          med tåg och flyg. En ökande andel av trafiken är den långväga
          från den europeiska kontinenten.
        </p>
        <p xml:id="i-3a6EipXzrxLZE4ZNjGsmZ8">
          På grund av bristande vägkvalitet undviker emellertid många bussföretag
          t.ex. från Tyskland Inlandsvägen. I stället väljer man den starkt
          trafikerade E 4:an i båda riktningarna Detta är naturligtvis inte
          acceptabelt.
        </p>
        <p xml:id="i-MCN9JsmTim22r4MrCEBsmJ">
          Inlandsvägens attraktivitet för turisttrafiken är försummad och
          vägens linjedragning och tekniska kvalitet utgör en direkt hämsko
          för näringslivets utveckling. Det gäller såväl trafiksäkerhet,
          turistservice som reseupplevelse. Det gäller t.ex. Västergötlands
          kulturbygder, Vättern- och Vänerbygden, Bergslagen med sin kombination
          av industriell kultur och natur, liksom Dalarnas och Norrlands
          vildmarksområden och älvdalar.
        </p>
        <p xml:id="i-Rt9AANhP7hYTZKCDxLGeTp">
          Behov som skapar möjligheter
        </p>
        <p xml:id="i-UQZ5ReQB67L2qYHDP2p1x">
          Ungefär hälften av Inlandsvägen har en klart otillräcklig bredd.
          Nuvarande 6@6,5 meter är för smalt för tung trafik med buss, husvagn
          eller husbil. En smal väg i kombination med dålig vägyta medför
          ökad risk för olyckor. Ungefär 30 % av vägen har en bredd på 7@7,5
          meter vilket också är för smalt för tung trafik. När det gäller
          vägytans beskaffenhet har ungefär 30 % betydande och allvarliga
          brister. Bristerna är större i de norra delarna.
        </p>
        <p xml:id="i-65wdy7PHjPmrF9prws6RTp">
          En upprustning av vägen som i ett första steg innebär att avsnitt
          med dålig vägyta eller dålig linjeföring byggs om till önskvärd
          bredd, brådskar.
        </p>
        <p xml:id="i-3nVg8qLKsuULb3K8C2CqS9">
          Prioriteringar som gjorts i den nationella väghållningsplanen
          innebär satsningar på högklassiga vägförbindelser mellan landets
          tre storstadsregioner, mellan Stockholm och Oslo samt mellan Stockholmsregionen
          och Norrland via kusten (E 4). När det gäller det självklara alternativet
          mot hela Norrland, Inlandsvägen, innebär nuvarande investeringsnivå
          att det tar mer än 100 år innan Inlandsvägen får en fullgod standard.
          Detta är naturligtvis helt oacceptabelt.
        </p>
        <p xml:id="i-R57DftEZhdjUpHogGjBoPf">
          Investeringar längs Inlandsvägen bidrar till att uppfylla de
          mål som formulerats i den nationella väghållningsplanen. En satsning
          på Inlandsvägen innebär således nya möjligheter för svaga inlandskommuner
          och en stark betoning av aspekterna miljö och regional utveckling.
        </p>
        <p xml:id="i-BTFHhmbjBCbS3VegD6Msdy">
          Min fråga till näringsministern är om Inlandsvägen kommer att
          ges hög prioritet i samband med den kommande infrastrukturpropositionen
          med inriktningen att skapa nya möjligheter för inlandets näringsliv
          och en positiv befolkningsutveckling.
        </p>
      </div>
    </body>
  </text>
</TEI>
