<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0254">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0254</head>
        <author who="i-5VucL1TjrAWieXV17zXaW8">Skårman, Carl-Erik (m) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>Lagrådets yttrande</topic>
        <docDate when="2001-02-15">den 15 februari</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GO10254</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:254 av Carl-Erik Skårman (m) till justitieminister
          Thomas Bodström om Lagrådets yttrande
        </IPQ_title>
      </div>
      <div type="IPQuestionBody">
        <p xml:id="i-E4GLjmYwyLhGN9xpwestGK">
          Svenska avdelningen av Internationella Juristkommissionen, ICJ-S,
          har framfört kritik mot regeringens sätt att vid upprepade tillfällen
          avfärda och ignorera Lagrådets yttranden.
        </p>
        <p xml:id="i-2WgCCWyzvEpXBNdNHnDRwY">
          Skrivelsen från ICJ-S (refererad av TT för cirka två månader
          sedan) lyder som följer:
        </p>
        <p xml:id="i-2dYnKG53RJCzBiBJ2Ugesa">
          "Uttalande om lagrådet, domstolstrots och kommunal demokrati
        </p>
        <p xml:id="i-AYjD2WzY6cEQJcX7Lod8dn">
          Regeringsformen (RF) tas numera på större allvar än tidigare
          i svenska domstolar. Den senaste tidens utveckling ger dock anledning
          till reflexioner om hur det egentligen är ställt, inte minst vad
          avser regeringens och riksdagens syn på grundlagens regler om
          lagråd (RF 8:18) samt kommunalt självstyre och kommunal demokrati
          (RF 1:1 och 7).
        </p>
        <p xml:id="i-AwisYqoczgh8s6q93PQrQp">
          RF 8:18 påbjuder att Sverige skall ha ett lagråd som granskar
          lagförslags grundlagsenlighet, hur dessa förhåller sig till den
          övriga rätten etc. Granskningen skall endast vara juridisk, d.v.s.
          inte avse några politiska lämplighetsfrågor, och borde såtillvida
          vara föga kontroversiell: Vem vill ha dåliga lagar? Under senare
          tid har vi dock flera gånger kunnat bevittna hur lagrådet nonchalerats
          i olika avseenden. Ett sådant exempel är förslaget om tillfälligt
          stopp för utförsäljning av allmännyttiga bostäder (prop 1998/99:122).
          Lagrådet var här inte nådigt i sin kritik bl.a. mot lagens retroaktiva
          tillämpning, men lagen antogs med mindre ändringar.
        </p>
        <p xml:id="i-AZsMauxdJZLEVnDtzQQbUW">
          Ett annat exempel är lagförslaget om bostadsförsörjningsfrågor
          (prop 2000/01:26), enligt vilket regeringen skall beredas tillfälle
          att ingripa i en kommunal fullmäktigeförsamlings beslutanderätt.
          Lagrådets kritik var återigen skarp: Bl.a. framhölls, att den
          kommunala självstyrelsens innersta kärna måste vara att 'de folkvalda
          i form av fullmäktige skall kunna dryfta och besluta i frågor
          rörande den egna kommunen.' Lagförslaget innefattar genombrott
          för helt nya principer, som rubbar balansen mellan lokal demokrati
          och styret på riksplanet. Trots lagrådets avstyrkande tycks regeringen
          inte ha insett de principiella betänkligheterna. I samma anda
          fast mer drastiskt, är Allbo-kommitténs förslag (SOU 2000:104),
          till slutlig lösning på problemet med kommuner som säljer sina
          bostäder, att det skall krävas 2/3 majoritet i kommunfullmäktige
          för att få igenom beslut om privatisering.
        </p>
        <p xml:id="i-BRrKHdCbevxchukGPdQ7ij">
          Ytterligare ett exempel är förslaget om att stoppa utförsäljning
          av landstingens akutsjukhus (prop 2000/01:36). Lagrådet var kritiskt
          även mot detta förslag och kom med skarp kritik, vilken av ansvarigt
          statsråd avfärdades som 'juridiska spetsfundigheter'.
        </p>
        <p xml:id="i-A2TMyVmwF7NWUYkH8NMJeE">
          Att lagrådet på detta sätt nonchaleras och marginaliseras är
          oroande. I debatten har hävdats att Sverige inte behöver någon
          författningsdomstol, bl.a. för att det finns ett lagråd, som utför
          granskningar i förväg. Resonemanget förutsätter dock att lagrådets
          mening också respekteras. Om så inte sker faller idén om lagrådets
          konstitutionella uppgift, särskilt med tanke på att lagar som
          kan strida mot grundlagen ändå måste följas av domstolarna så
          länge felet inte är uppenbart (RF 11:14). Detta visar tydliga
          svagheter i den svenska normkontrollen.
        </p>
        <p xml:id="i-XiuZb2MK251duYo5psP22k">
          Samtidigt remissbehandlas nu ett lagförslag om Kommunalt domstolstrots
          (Ds 2000:53). Det är, som Juristkommissionen anfört i sin rättspolitiska
          plattform, viktigt att införa effektiva sanktioner mot kommuner
          som inte följer lagar och domar. Särskilt viktigt för enskilda
          är att rättighetslagstiftning respekteras av kommunerna. Mot bakgrund
          av den senaste händelseutvecklingen framstår det samtidigt som
          angeläget att värna den kommunala självstyrelsen.
        </p>
        <p xml:id="i-NaQ11SSdBSQRFZZuyDadx7">
          Svenska Avdelningen av Internationella Juristkommissionen anser
          därför att dessa båda frågor borde behandlas i ett sammanhang,
          varvid även den närmare innebörden av grundlagsskyddet för den
          kommunala självstyrelsen borde bli föremål för utredning. Tills
          så skett anser Juristkommissionen att lagrådets yttranden i ämnet
          bör tillmätas större vikt än vad som varit fallet under de senaste
          åren, då de i flera fall frångåtts."
        </p>
        <p xml:id="i-CUQPaSfB4ynaXJy83R5vqa">
          Frågor med anledning av ICJ-S:s skrivelse:
        </p>
        <p xml:id="i-JzVVk5PYexqtCM7pjaXwbj">
          Rättssäkerheten tar sikte på den enskilda människans rättsliga
          säkerhet och är väsentlig för att medborgarna ska kunna sätta
          sin tillit till den dömande verksamheten. En central rättssäkerhetsaspekt
          är att rättstillämpningen inte får vara godtycklig eftersom den
          då förlorar förutsebarhet. Rättstillämpningen måste stödjas på
          i förväg kända rättsnormer och att alla ska vara lika inför lagen.
        </p>
        <p xml:id="i-RGBigijkv2hn8BworU7GuS">
          I Sverige har vi inte någon författningsdomstol som kontrollerar
          att lag inte stiftas i strid mot grundlagen. I stället har vi
          Lagrådet vars funktion är att utöva denna kontroll. Vid ett flertal
          tillfällen har regeringen ignorerat eller avfärdat Lagrådets yttranden.
          Detta handlande riskerar att bli ett hot mot rättssäkerheten.
          Följden av att Lagrådets yttranden ignoreras är minskad rättssäkerhet
          för medborgarna.
        </p>
        <p xml:id="i-GNsZg5oH6KrFT5Vbup4ERF">
          Mot denna bakgrund vill jag ställa följande frågor till statsrådet:
        </p>
        <p xml:id="i-Wgdwj1igmRpXQytH3ADxUe">
          1. Vilka åtgärder kommer statsrådet vidta för att Lagrådets yttranden
          ska ges den vikt de förtjänar och för att Lagrådets yttranden
          inte ska avfärdas?
        </p>
        <p xml:id="i-Vkj2YJ4yAfhZvbyGtiJNAw">
          2. Eller kommer statsrådet i stället att se över möjligheterna
          att införa författningsdomstol så att rättssäkerheten i framtiden
          kan vidmakthållas och grundlagens regler följas fullt ut?
        </p>
      </div>
    </body>
  </text>
</TEI>
