<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0082">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0082</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>äldre och neuropsykiatri</topic>
        <docDate when="2000-11-01">den 1 november</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO1082</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:82 av Ulla-Britt Hagström (kd) till socialminister
          Lars Engqvist om äldre och neuropsykiatri
        </IPQ_title>
      </div>
      <div type="IPQuestionBody">
        <p xml:id="i-XRqj11V4CDLnk8vFmSv4d6">
          Den medicinska utvecklingen har gjort det möjligt att åtgärda
          alltfler åkommor i allt högre åldrar. En grupp som hamnat i skymundan
          är den eller de som har behov av vuxenpsykiatrisk subspecialisering
          inom det äldrepsykiatriska vårdområdet. Befolkningsutvecklingen
          med en fördubbling av 80-åringar under en tjugoårsperiod innebär
          att antalet personer med demenssjukdomar ökar. Epidemiologiska
          data tyder på att de främsta riskfaktorerna är hög ålder samt
          genetiska faktorer. Antalet äldre med någon form av psykiska symtom
          som ängslan och oro, förvirring och depressivitet kommer också
          att öka. En grupp som särskilt bör hamna i fokus är de invandrare,
          vars behandling försvåras genom att svenska språket också kan
          förloras vid demenssjukdom.
        </p>
        <p xml:id="i-QfcorduHhduXECeX1LQYrb">
          I den av regeringen fastställda specialitetsförteckningen finns
          ej specialiteten geropsykiatri/psykogeriatrik med. Regeringen
          måste alltså göra en ändring i specialitetsförteckningen om denna
          specialitet ska kunna etableras på ett formellt korrekt sätt.
          Det finns en reell kompetens på området, speciellt inom de större
          psykiatriklinikerna.
        </p>
        <p xml:id="i-6cmFFmnpApySkq5qGPZQFW">
          Prestationer i psykiatri är svåra att redovisa till skillnad
          från kirurgi och somatik. Det finns inga system vare sig nationellt
          eller internationellt, som är av den arten att de direkt kan börja
          användas. Det finns därför ett stort behov av ett allmänt accepterat
          nationellt beskrivningssystem för psykiatrin. Inom regionen Västra
          Götaland finns t.ex. kompetens inom området psykiatrisk klassifikation,
          en kompetens som skulle kunna användas inom ett eventuellt framtida
          projekt rörande psykiatriska beskrivningssystem. Det psykiatriska
          verksamhetsområdet omfattar ett större fält än vad som utgörs
          av den specialiserade psykiatrins uppgifter.
        </p>
        <p xml:id="i-79PPB7pESLRXCm7jHUs5pR">
          Med hänvisning till det anförda vill jag ställa följande frågor
          till socialminister Lars Engqvist:
        </p>
        <p xml:id="i-WeoiJgZZGAQx3DFbG57RGY">
          Avser statsrådet medverka till att tillgodose behovet av specialitetsförteckning
          inom området geropsykiatri/psykogeriatrik?
        </p>
        <p xml:id="i-XaUNtnFSJ6h65XJbYZf8Y5">
          Vilka åtgärder avser statsrådet vidta för att tillgodose behovet
          av ett allmänt accepterat nationellt beskrivningssystem för psykiatrin?
        </p>
      </div>
    </body>
  </text>
</TEI>
