<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0237">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0237</head>
        <author who="i-RYmzRLEx8QvF7KzEiVDL2U">Ångström, Lars (mp) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>svenskt bistånd</topic>
        <docDate when="2001-02-06">den 6 februari</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GO10237</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:237 av Lars Ångström (mp) till statsrådet
          Maj-Inger Klingvall om svenskt bistånd
        </IPQ_title>
      </div>
      <div type="IPQuestionBody">
        <p xml:id="i-2hreFoayvQaatywSM3zz8o">
          Miljöpartiet de gröna har sedan länge påpekat att klimatförändringar,
          i kombination med växande fattigdom, kommer att ställa ökade krav
          på det svenska biståndet, både på dess innehåll och på dess nivå.
        </p>
        <p xml:id="i-LT2XvhrDe5CCRUAz8xpwn5">
          Hösten 1999 slog Miljöpartiet fast att biståndsmålet bör vara
          2 % av BNI och att delmålet om 1 % av BNI måste uppfyllas snarast,
          dock senast inom en femårsperiod, dvs. 2005.
        </p>
        <p xml:id="i-FX14t5d15kaPWkdXdfNBuh">
          Det förra året, år 2000, var ett positivt år för de svenska biståndsvännerna.
          Tidigare har den socialdemokratiska regeringen förespråkat en
          så marginell ökning av den svenska biståndsandelen (i relation
          till BNI), att det skulle ta 30 år innan enprocentsmålet återuppnåddes.
        </p>
        <p xml:id="i-BJtjt4brcoW9wdH3c7cKfy">
          I budgetförhandlingarna förra våren högprioriterade Miljöpartiet
          biståndet och lyckades få gehör för en kraftig ökning av biståndsnivån
          för år 2003, från den tidigare indikerade nivån 0,75 % av BNI
          till 0,81 %. Det innebär 1 200 miljoner kronor extra jämfört med
          det planerade, samtidigt som ökningstakten (0,07 %) indikerar
          att biståndet år 2006 åter når 1 % av BNI.
        </p>
        <p xml:id="i-CQmfNBR97yVz2pVwcadRCa">
          Detta sammanföll med att den socialdemokratiska partikongressen
          beslöt att verka för att biståndsnivån återställs till 1 % av
          BNI, helst inom fem år.
        </p>
        <p xml:id="i-TdsmyAYSP3VPP3HhVTYYza">
          Den kraftiga ökningen av biståndet år 2003 fick också tre av
          de borgerliga partierna att vakna till liv:
        </p>
        <p xml:id="i-Tqp4yhASn8NNBpPr2kBVQq">
          I juni 2000 ändrade Kristdemokraterna sin tidsplan för återställandet
          av enprocentsnivån, från 15 år till inom fem år. Samtidigt föreslog
          också Centern, som tidigare inte angett någon tidsplan, att enprocentsnivån
          skulle vara återställd inom fem år. Och i oktober ändrade Folkpartiet
          sin tidsplan för återställandet, från tio år till fem år.
        </p>
        <p xml:id="i-BSwbrL3URLncVQ1D97SiEN">
          I november, slutligen, slog utrikesutskottets majoritet (s, mp
          och v) fast att "ambitionen är att (enprocents-) målet skall nås
          så snart som möjligt, helst inom fem år".
        </p>
        <p xml:id="i-RijmTSvZ8s6NvWzbvzHsFV">
          Nu stundar nya förhandlingar mellan regeringen, Miljöpartiet
          och Vänsterpartiet. Biståndsnivåerna för 2001@2003 är redan inplanerade
          i budgeten (0,73, 0,74 respektive 0,81 % av BNI).
        </p>
        <p xml:id="i-X41nehgZcdyeDTerM7EcAi">
          Det finns i huvudsak två alternativ för att säkerställa att enprocentsnivån
          uppnås år 2005 ("inom fem år"):
        </p>
        <p xml:id="i-P13g3qvoNX8u92fcmTDdUf">
          Antingen kan biståndet öka från 0,81 % av BNI år 2003 till 0,91
          % år 2004 (och till 1,01 % år 2005).
        </p>
        <p xml:id="i-ErhZnSGVZxKpt9xAi9prxg">
          Eller också måste man höja procentsatsen för år 2003 till 0,83
          %, en ökning med 0,09 % jämfört med 2002. Och med samma ökningstakt
          blir det 0,92 % år 2004 (och 1,01 % år 2005).
        </p>
        <p xml:id="i-N6f4Q3fMhvaqYpfuinueWT">
          Jag vill fråga biståndsminister Maj-Inger Klingvall:
        </p>
        <p xml:id="i-Q8Srsb27VxJDMUYxCa5uwU">
          Avser ministern att ta något initiativ för att förverkliga riksdagens
          ambition om att enprocentsmålet "skall nås så snart som möjligt,
          helst inom fem år"?
        </p>
      </div>
    </body>
  </text>
</TEI>
