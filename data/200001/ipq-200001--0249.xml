<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0249">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0249</head>
        <author who="i-8Nio1rUw3hSjL6pvCGw22Y">Hägg, Carina (s) </author>
        <recipient who="i-SySN6qMqpcrxHXHJgwvJdT">vice statsminister Lena Hjelm-Wallén </recipient>
        <topic>kirunasvenskarna</topic>
        <docDate when="2001-02-14">den 14 februari</docDate>
        <status when="unknown" byWhom="vice statsminister Lena Hjelm-Wallén " byWhomId="i-SySN6qMqpcrxHXHJgwvJdT" status="answered">besvarad</status>
        <external_id source="rdwebb">GO10249</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:249 av Carina Hägg (s) till vice statsminister
          Lena Hjelm-Wallén om kirunasvenskarna
        </IPQ_title>
      </div>
      <div type="IPQuestionBody">
        <p xml:id="i-Ct9SxmuajuisssjJQuhm7z">
          I Sverige använder vi begreppet kirunasvenskar. Men det lär även
          ha varit bortemot 10 000 emigranter som samtidigt med kirunasvenskarna
          värvades av Stalins utsända i USA och Kanada. Detta debatteras
          mer öppet på andra håll och då inte minst i dagens Ryssland. Flera
          av Sovjetfararna har likt makarna Fors under senare år rehabiliterats
          av Ryssland.
        </p>
        <p xml:id="i-4maSUQnpU6wP9LjhnRvCRc">
          Men än i dag uppfattas det som känsligt att tala om kirunasvenskarnas
          öde i Sverige. Fortfarande är det känsligt att tala om de som
          försvann, gick under eller om de som slutade sina dagar i Stalins
          massgravar. Än i dag läggs locket på och forskare väjer för ämnet.
        </p>
        <p xml:id="i-FAWora2KqsTHhoLkwE8qSP">
          Kirunasvenskarna är ett begrepp som naturligtvis omfattar människor
          från fler orter i Sverige än de som kom från Kiruna. Men Kiruna
          var en kommun som betalade resebidrag till Sovjetfararna @ dock
          utan att någon uppföljning har kunnat återfinnas. En uppföljning
          av dessa resebidrag återstår och bör snarast vidtagas och då i
          vid bemärkelse. För UD och beskickningen i Moskva har regeringen
          uppgett att kirunasvenskarna blev ett ärende från slutet av 1930-talet.
          Då vände sig anhöriga till UD med en begäran om hjälp så att de
          utvandrade skulle kunna få återvända till Sverige och för att
          få sända förnödenheter och pengar till sina släktingar.
        </p>
        <p xml:id="i-FCuneLdBD8hhaFHo1kRnny">
          Flera har med eller mot sin vilja blivit sovjetiska medborgare
          vilket försvårade hjälpinsatser och återvändande. Mycket lite
          hände i sak fram till tiden efter Stalins död. I maj 1955 vände
          sig den socialdemokratiska kretsföreningen i Kiruna till UD med
          en vädjan för kirunasvenskarna. Dåvarande statsminister Tage Erlanders
          förestående besök i Moskva väckte förhoppningar. Vice statsminister
          Lena Hjelm-Wallén har uppgett att så sent som i början av 1990-talet
          återvände kirunasvenskar till Sverige.
        </p>
        <p xml:id="i-JDb1eNZXXHfD9ucm4TaGMf">
          Kirunasvenskarnas öde är en till stora delar fortfarande okänd
          del av vår nutidshistoria. Politisk terror är en del av den svenska
          kommunismens historia. Nu är det angeläget att denna så mörka
          del av den svenska kommunismens historia klarläggs. Det svenska
          kommunistpartiet deltog i de värvningskampanjer som lockade människor
          att utvandra till Sovjetunionen.
        </p>
        <p xml:id="i-87PCHHr1EWGBxLP5Kiz1Up">
          Värvare tjänade också pengar på emigranterna. Värvarna var dåtidens
          människohandlare som fick betalt för varje arbetare. Dagens vänsterparti
          väljer fortfarande att mörka denna del av sin historia. Men vi
          har alla ett ansvar för att kasta ljus över detta historiska skeende.
          I Kaa Enebergs bok Tvingade till tystnad kan vi läsa en skakande
          skildring av de människor som trodde på ett bättre liv i Sovjetunionen.
          Många drömde om det kommunistiska paradiset, andra reste av äventyrslusta
          eller flydde ofrihet och arbetslöshet.
        </p>
        <p xml:id="i-7ePzX5gLCVLEnA9LuUyCXE">
          Men det de mötte var en brutal verklighet. Många återvände snart
          till Sverige, andra stannade och en del blev sovjetiska medborgare.
          En del av dessa föll offer för Stalins utrensningar i slutet av
          1930-talet. Ända fram i vår tid har återvändande och släktingar
          i Sverige känt sig tvingade till tystnad. Få av Sovjetfararna
          och deras anhöriga har velat framträda öppet. Sovjetiska KGB uppges
          ha belagt svenska medborgare med tystnadsplikt och svenska kommunisters
          agerande och kontakter har haft betydelse.
        </p>
        <p xml:id="i-LoTbYKnq3u7tjF6sxP3Xa9">
          Vi kan i Kaa Enebergs bok Tvingade till tystnad läsa om makarna
          Otto och Aili Fors och sonen Julius öden. Vidare kan vi läsa dokumentationen
          om ett trettiotal personer som avrättats, hur andra sändes till
          fångläger och barn till barnhem. Leif Eriksson har valt att berätta
          om sina morföräldrar som utvandrade till Karelen på 1930-talet,
          men som aldrig återkom. Hans mor Astrid kom däremot att tillhöra
          de som genom statsminister Tage Erlanders försorg kom tillbaka
          till Sverige i slutet av 1930-talet. Vi har vetat att en del precis
          som Leo Erikssons släktingar reste till Sovjetunionen och vi har
          även vetat att en del mötte ett hårt öde. Vi har dock inte haft
          den fulla kunskapen om hur många som reste från Sverige och det
          öde de gick till mötes.
        </p>
        <p xml:id="i-BkxwSbnGeDsqpB4VHwmJGu">
          I dag vet vi mer men fortfarande är mycket av denna mörka del
          av vår nutidshistoria fördold. De som ännu kan berätta om kirunasvenskarnas
          öde besitter kunskaper som bör dokumenteras åt eftervärlden. De
          vägar till forskning som regeringen visat på har i praktiken inte
          visat sig vara öppna.
        </p>
        <p xml:id="i-MKsw8P9PS8bCZe6T4dagLu">
          Därför kvarstår frågan om hur vi ska dokumentera denna mörka
          del av vår nutidshistoria. Genom att dokumentera övergrepp i det
          förgångna ökar vi vår kunskap samtidigt som vi vaccinerar oss
          mot framtida illdåd i olika totalitära lärors namn.
        </p>
        <p xml:id="i-KB2wy6YYyKhvWo3xTvjGV7">
          Mina frågor till regeringen är:
        </p>
        <p xml:id="i-Mv9f89VwUWbsxipeAFFPcT">
          1. På vilket sätt agerar regeringen i dag för att synliggöra
          kirunasvenskarnas historia och klarlägga ansvarighetsfrågan för
          kirunasvenskarnas öden?
        </p>
        <p xml:id="i-A2j42SBrnaeG4va5gzEPX3">
          2. Avser regeringen ge ett utredningsuppdrag för att i bred och
          djup bemärkelse kartlägga historien kring kirunasvenskarna?
        </p>
      </div>
    </body>
  </text>
</TEI>
