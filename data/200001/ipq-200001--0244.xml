<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0244">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0244</head>
        <author who="i-TZ8SfvMTUwmGX9ydckup6w">Hansson, Roy (m) </author>
        <recipient who="i-6Yv6bDMEdGpsmCZBFnnZk4">försvarsminister Björn von Sydow </recipient>
        <topic>folkbokföringslagens konsekvenser för Försvarsmakten</topic>
        <docDate when="2001-02-09">den 9 februari</docDate>
        <status when="unknown" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GO10244</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:244 av Roy Hansson (m) till försvarsminister
          Björn von Sydow om folkbokföringslagens konsekvenser för Försvarsmakten
        </IPQ_title>
      </div>
      <div type="IPQuestionBody">
        <p xml:id="i-Wz7cFz5iXQzn9jLRwoFE55">
          En enskild officer har i sitt anställningsavtal skyldighet att
          genomföra tjänsteresa och därmed vara beredd att tjänstgöra på
          annan ort än hemorten. I samband med sådan tjänstgöring har flera
          officerare och blivande officerare "tvångsskrivits" på tillfällig
          arbetsort av lokala skattemyndigheter. För ensamstående officer,
          som är kommenderad till Militärhögskolan eller Försvarshögskolan
          eller är tidsbegränsat placerad på förband, skola eller stab,
          är risken för "tvångsskrivning" uppenbar och detta i enlighet
          med gällande regelverk.
        </p>
        <p xml:id="i-JzcqHhT2fCytQ2i1uoPymX">
          I den tidigare lagstiftningen fanns ett undantag för den som
          gick på t.ex. högskola genom att eleven då kunde vara mantalsskriven
          på hemorten.
        </p>
        <p xml:id="i-6AvzhMgDsa8AeVYXXKh5fm">
          På senare tid verkar det som vissa lokala skattemyndigheter bedriver
          klappjakt på militär personal genom att bl.a. begära in elevlistor
          från exempelvis Militärhögskolan. Begär en officer tillfällig
          eftersändning av post för en tid om mer än sex månader är Postverket
          skyldigt att informera den lokala skattemyndigheten. Ensamstående
          blir då skriven på den anmälda tillfälliga adressen.
        </p>
        <p xml:id="i-Pr64wdo1VxJRdNbQHzeXND">
          Konsekvenser för anställda
        </p>
        <p xml:id="i-Y34dofozbKc7bptN6U23Vt">
          Nu är det inte bara eleverna på Militärhögskolan och Försvarshögskolan
          som drabbas av "tvångsskrivning" utan även officerare med tidsbegränsad
          placering vid en skola eller en stab. Därtill kan det också drabba
          en officer vars kommendering sträcker sig mer än sex månader.
          De som vanligtvis drabbas är ensamstående officerare utan försörjningsplikt.
        </p>
        <p xml:id="i-R5vG6YG2LLmtufPvEGabj2">
          "Tvångsskriver" den lokala skattemyndigheten en officer betyder
          det att det inte medges avdrag för dubbel bosättning eller fördyrande
          levnadsomkostnader. Därmed blir traktamentet som Försvarsmakten
          betalar skattepliktigt i alla dess delar och avdrag för hemresa
          efter fullgjord arbetsvecka medges inte. Detta oavsett om officeren
          har bostad på hemorten och reser hem över helgen.
        </p>
        <p xml:id="i-6Kae76wjTfsghQ5KtRYChG">
          Konsekvenser för Försvarsmakten
        </p>
        <p xml:id="i-VUuSA6D6EnRyXLxiXD72hA">
          Enligt min mening är det nödvändigt med en justering av lagen,
          eller ändring av lagens tillämpning, för att Försvarsmakten ska
          kunna lösa sina uppgifter.
        </p>
        <p xml:id="i-2mtTriFEJjTR5u7fa3nvwZ">
          Resultatet av "tvångsskrivning" kan bli att officerare kan känna
          sig tvingade att lämna Försvarsmakten om det av olika skäl sker
          kommendering till annan tjänstgöringsort.
        </p>
        <p xml:id="i-RpCB93btfYgXwPpUkLEiKJ">
          Vidare innebär tillämpningen av den s.k. tvåårsregeln, dvs. avslag
          på pendlingsmöjligheten, att det kommer att bli svårt att försörja
          vissa förband med personal. Ett exempel på just detta är situationen
          vid SWEDINT. För att Försvarsmakten ska kunna genomföra sina uppgifter
          krävs en möjlighet att tillfälligt beordra officerare till tjänstgöring
          på annan ort än hemorten. Det är inte rimligt att en välutbildad
          officer lämnar Försvarsmakten för att bestämmelser och tillämpning
          av bestämmelser inte tillgodoser förhållanden inom Försvarsmakten.
        </p>
        <p xml:id="i-9DExwDgE2C8SytAReNf5X2">
          Mot bakgrund av ovanstående vill jag ställa följande frågor till
          försvarsministern:
        </p>
      </div>
    </body>
  </text>
</TEI>
