<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0130">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0130</head>
        <author who="i-YDBEU8t6zbUyVkVFkdceLF">Agestav, Amanda (kd) </author>
        <recipient who="i-6Yv6bDMEdGpsmCZBFnnZk4">försvarsminister Björn von Sydow </recipient>
        <topic>IT-säkerhet</topic>
        <docDate when="2000-11-22">den 22 november</docDate>
        <status when="unknown" byWhom="försvarsminister Björn von Sydow " byWhomId="i-6Yv6bDMEdGpsmCZBFnnZk4" status="answered">besvarad</status>
        <external_id source="rdwebb">GO10130</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:130 av Amanda Agestav (kd) till försvarsminister
          Björn von Sydow om IT-säkerhet
        </IPQ_title>
      </div>
      <div type="IPQuestionBody">
        <p xml:id="i-U12f1gAXYsHxYA9gVoWReB">
          Det görs dagligen omkring 100 försök till dataintrång i Pentagons
          IT-system. President Clinton, liksom kongressen, har tagit de
          nya hoten på stort allvar eftersom det handlar om den nationella
          säkerheten. Presidenten har tagit flera initiativ för att skydda
          offentliga IT-system och förbättra samarbetet med den privata
          sektorn. Nya myndigheter har skapats. Man satsar årligen motsvarande
          20 miljarder svenska kronor för att möta de nya hoten.
        </p>
        <p xml:id="i-T9AVyF7T2vVjG57rcCrU8y">
          Hur står det till med den svenska datasäkerheten? Hur långt har
          vi kommit i skyddet av samhällsviktiga IT-system? En uppfattning
          kan man få genom att ta del av de ca 700 grundliga analyser av
          strategiska och samhällsviktiga datasystem som Överstyrelsen för
          civil beredskap (ÖCB) låtit genomföra. Ett resultat är bl.a. att
          över 80 % av de analyserade myndigheterna, organisationerna och
          företagen saknar avbrottsplanering. Man vet helt enkelt inte hur
          man ska göra om "skärmen slocknar". Över hälften saknar reservrutiner,
          backup m.m.
        </p>
        <p xml:id="i-NhVQXM66JiETeBN4ppWi5W">
          Vad gör regeringen för att få ordning på säkerhetsfrågorna och
          klara ut ansvarsförhållandena inom IT-säkerhetsområdet? Många
          myndigheter har i brist på styrning agerat självständigt för att
          få till stånd olika lösningar. Något nationellt ansvar för IT-säkerhetsfrågor
          finns nämligen inte.
        </p>
        <p xml:id="i-KYNNt5gAkefwaUPbz2CvuL">
          Det som hänt är att regeringen hittills har låtit utreda frågan
          i flera år. Statskontoret, Försvarsdepartementets arbetsgrupp
          för skydd mot informationsfrågor (Ag IW) och konsultföretaget
          Mandator har studerat frågan och kommit till i stort sett samstämmiga
          förslag. Trots det har regeringen inte fattat några beslut utan
          nu hänvisat frågan till ännu en utredning: den pågående Sårbarhets-
          och säkerhetsutredningen. Medan utredningarna pågår sker dataintrång,
          angrepp av datahacker och spridning av datavirus. Stora säkerhetsmässiga
          och ekonomiska värden står på spel och går förlorade.
        </p>
        <p xml:id="i-DypaEJswTKWzdZHfvHbPpU">
          Riksdagen har i flera år väntat otåligt på att regeringen ska
          visa handlingskraft. Men regeringen fortsätter att utreda. Sverige
          måste visa att vi är en ansvarsfull och modern IT-nation som tar
          säkerhetsfrågorna på allvar. Det nationella ansvaret för säkerhetsfrågorna
          måste snarast lösas.
        </p>
        <p xml:id="i-F5XziP6FVT8MyABDenDHy1">
          Mina frågor till statsrådet är:
        </p>
        <p xml:id="i-rehUhf1qbuFfacxSSyqu4">
          Vad avser statsrådet vidta för åtgärder för att klara ut ansvarsförhållandena
          inom IT-säkerhetsområdet i offentlig verksamhet?
        </p>
        <p xml:id="i-WmZq9iFx6UYm7kWPPxmVj2">
          Vad avser regeringen göra med de förslag Statskontoret, Försvarsdepartementets
          arbetsgrupp för skydd mot informationsfrågor och Mandator har
          avgivit?
        </p>
        <p xml:id="i-KwLqcpCwxyx3w9fTZgo74i">
          Vad avser statsrådet göra för att påskynda behandlingen av dessa
          frågor?
        </p>
      </div>
    </body>
  </text>
</TEI>
