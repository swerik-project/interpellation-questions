<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0425">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0425</head>
        <author who="i-T9dFBJ1pv742mQeG3uLBtA">Viklund, Margareta (kd) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>folkrätten</topic>
        <docDate when="2001-04-26">den 26 april</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GO10425</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:425 av Margareta Viklund (kd) till utrikesminister
          Anna Lindh om folkrätten
        </IPQ_title>
      </div>
      <div type="IPQuestionBody">
        <p xml:id="i-GMveAQKyuZsr5FkQeZYrLA">
          Flera som kritiserat Natos bombningar i Jugoslavien anser att
          folkrätten kan stå inför ett sammanbrott därför att FN-stadgans
          regler inte följts då en suverän stat attackerats. Andra anser
          att Natos ingrepp i Kosovokrisen innebär att folkrätten och vad
          den står för är i en dynamisk utveckling, som kan innebära att
          aktioner till skydd för förföljda och hotade folkgrupper kommer
          att bli möjliga på ett mer flexibelt sätt än tidigare. Men det
          kommer då att ske på bekostnad av statssuveränitet och diktaturers
          minskade möjligheter till brott mot mänskliga rättigheter.
        </p>
        <p xml:id="i-HsSWHg8LtpDRd22fcbcUCQ">
          FN-stadgan innehåller inte enbart suveränitetsskydd, våldsförbud
          och vetoregler utan också förpliktelser för staterna att gemensamt
          arbeta för skydd för mänskliga värden och mänskliga rättigheter.
          Å ena sidan krävs således respekt för staters oberoende och territoriella
          integritet, medan det å andra sidan krävs att folken ska få utveckla
          autonomi och ha självbestämmanderätt. Människorna måste också
          gentemot sina regeringar tillförsäkras vissa grundläggande rättigheter.
          Problemet är dock avsaknaden av verksamma mekanismer för ett förverkligande
          av den mänskliga dimensionen enligt FN-stadgan.
        </p>
        <p xml:id="i-HchsnkGL5vosp8U9itTsDp">
          FN-stadgan har i sak samma lydelse som den fick på konferensen
          i San Francisco 1945. Den prioriterade staternas intressen framför
          folkens @ och regeringarnas intressen framför individernas. Våldsförbudet
          och beslutsreglerna omöjliggör i dag, i strikt rättslig mening,
          varje militär intervention till skydd för en utsatt befolkningsgrupp
          om någon av de fem permanenta medlemmarna i säkerhetsrådet utnyttjar
          sin vetorätt.
        </p>
        <p xml:id="i-JQEvs3ZDdz43ysequnjqFS">
          FN:s millenniemöte med världens statschefer har diskuterat säkerhetsrådets
          vetorätt. Det är angeläget att den svenska regeringen trycker
          på i den frågan så att en ändring kommer till stånd.
        </p>
        <p xml:id="i-JDjPgakWvXRLMo8a4iJmxK">
          Folkrätten är inte statisk. Den är en process som ständigt söker
          anpassning till nya erfarenheter och nya utmaningar. Den utvecklas
          ständigt av ny praxis och nya rättsuppfattningar.
        </p>
        <p xml:id="i-DMFLptdfPfXT54YzN3NyhE">
          Redan 1970, när FN:s generalförsamling enhälligt antog Deklarationen
          om vänskapliga förbindelser, slogs det fast att en stats suveränitet
          skulle sammanjämkas med ett folks rätt till självbestämmande.
          Respekt för moderstatens suveränitet förutsatte att dess regering
          medverkade till någon form av internt självbestämmande för befolkningsgruppen
          i fråga.
        </p>
        <p xml:id="i-XFtBReH2tymivFw9omi5JN">
          Såväl den s.k. Palmekommissionens dokument 1982 om gemensam säkerhet
          liksom generalsekreteraren Boutros Ghalis Dagordning för fred
          1992 förespråkade en nedtoning av säkerhetsrådets vetorätt. Tanken
          var att de vetoberättigade staterna skulle leva upp till sitt
          ansvar att ta beslut som främjade fred och säkerhet i stället
          för att hindra tillkomsten av sådana beslut. Boutros Ghali sökte
          i sin rapport dessutom luckra upp den nationella suveränitetens
          krav på respektive regerings samtycke för varje fredsbevarande
          operation på eget territorium. Tanken @ som var möjlig först efter
          det kalla krigets slut @ var att underlätta humanitär intervention
          vid allvarliga kränkningar av mänskliga rättigheter. Det hade
          redan skett i praktiken när Nato våren 1991, utan Saddam Husseins
          samtycke, upprättade en skyddad zon för de förföljda kurderna,
          assyrierna och andra minoriteter i norra Irak.
        </p>
        <p xml:id="i-KA5ak4QaH98k8cHvpihdZq">
          I början av 1995 presenterades ytterligare en FN-rapport, utarbetad
          av Ingvar Carlssons och Shridath Ramphals kommission för globalt
          samarbete. Den s.k. Carlssonkommissionen föreslår att folkrätten
          inte enbart bör värna om staters säkerhet, utan att den också
          måste skapa mekanismer till skydd för människors säkerhet. Detta
          eftersom den absoluta statssuveränitetens tidsålder är förbi och
          människor måste tillförsäkras ett skydd mot sina egna regeringar.
        </p>
        <p xml:id="i-K5fxdT1em6yCASrEF64QLT">
          FN-stadgan bör ändras, säger Carlsson och Ramphal, så att humanitär
          intervention i FN:s regi lättare kan komma till stånd i fall av
          grova och omfattande kränkningar av mänskliga rättigheter.
        </p>
        <p xml:id="i-4GkjAvk4G8UnJcP46YktHz">
          Det som hände i Kosovo @ en fördrivning av cirka en miljon människor
          @ är den typ av situation där Carlssonkommisionen menar att en
          väpnad insats i princip är befogad.
        </p>
        <p xml:id="i-YRhgdGGMfQH1xNuqUubqAD">
          Frågan om folkrätten och staters suveränitet diskuteras ur många
          synvinklar med anledning av Natobombningarna i Serbien under Kosovokrisen.
          Folkrätten tycks vara inne i en förändringsprocess där ny praxis
          krävs för att ytterligare modifiera och komplettera FN-stadgans
          regler. Det har hänt tidigare i FN:s historia, 1950 under Koreakriget
          då den s.k. Samverkan för fredresolutionen flyttade över beslutsmakt
          från säkerhetsrådet till generalförsamlingen och 1971 då Haagdomstolen
          bekräftade att praxis begränsat vetorättens omfattning. En sådan
          modifiering av stadgans regler skulle kunna ske igen. Det kan
          räcka med att en klar majoritet av FN:s medlemsstater ställer
          sig bakom en ny princip.
        </p>
        <p xml:id="i-9GLW9KmDKT2NzVHUokf1Xb">
          FN:s säkerhetsråd satte inte likhetstecken mellan våld och aggression
          när det gällde Natos bombningar av Serbien, utan satte i stället
          in Natoaktionen i sitt kosovoalbanska humanitära sammanhang.
        </p>
        <p xml:id="i-NwgYEtavwTcCiRUNK3TVFx">
          Efter upprepade ansträngningar att nå en fredlig lösning hade
          man inget annat val än en militär aktion. Det har de flesta av
          Säkerhetsrådets medlemmar insett. Visserligen bör Nato kritiseras
          för sitt åsidosättande av FN. Man kunde sökt stöd i generalförsamlingen
          i linje med Samverkan för fred-resolutionen 1950. Nato bör också
          kritiseras för sin oklara strategi beträffande bombningarnas syfte,
          men Nato bör inte kritiseras utifrån en förlegad uppfattning om
          skydd för staters integritet som medför ett åsidosättande av människors
          integritet, värdighet och rätt.
        </p>
        <p xml:id="i-479ktFFMZ3TySi8LjaUBQN">
          Mina frågor till utrikesministern är:
        </p>
        <p xml:id="i-MEPm5pisvtYztU8Jh4h4S5">
          Avser utrikesministern arbeta för att folkrätten vidareutvecklas
          och ses över vad gäller bl.a. humanitär intervention, så att folkrätten
          förenar en rätt till ingripanden med en bevarad auktoritet för
          FN som organisation?
        </p>
        <p xml:id="i-X2CP2aRbn2gBNWBUpZFuAi">
          Avser utrikesministern använda Sveriges internationellt goda
          anseende för att i bl.a. FN verka för att begreppet folkrätt utvecklas
          så att förföljda folk och etniska grupper kan garanteras mänskliga
          rättigheter och folkrätt ur ett vidgat säkerhetsperspektiv?
        </p>
        <p xml:id="i-Q43pCh5GdLjWiSiApZ2ota">
          Avser utrikesministern arbeta för att förändra systemet med vetorätt
          i FN:s säkerhetsråd?
        </p>
      </div>
    </body>
  </text>
</TEI>
