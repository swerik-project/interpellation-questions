<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0220">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0220</head>
        <author who="i-Tg5wtdAcfotgy1zwH4f3qs">Björkman, Lars (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>ansvar för nätbolag</topic>
        <docDate when="2001-01-23">den 23 januari</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10220</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:220 av Lars Björkman (m) till näringsminister
          Björn Rosengren om ansvar för nätbolag
        </IPQ_title>
      </div>
      <div type="IPQuestionBody">
        <p xml:id="i-DPRpij7ngLvNxmKHpfGo39">
          Den senaste tidens omfattande elavbrott har satt fokus på vilket
          ansvar nätbolagen har för att abonnenterna ska få en säker och
          kontinuerlig tillgång på ström.
        </p>
        <p xml:id="i-V9gSLnA3cvhkDu9qnFU2WM">
          Jag behöver inte rada upp exemplen på hur enskilda människor
          och små företag i de drabbade bygderna fått leva under ovissa
          och besvärliga förhållanden. Det har med all tydlighet framgått
          av tidningsrubriker och nyhetsprogram.
        </p>
        <p xml:id="i-WYwxKfw2GQ9LuAiDAd8PVE">
          Den känsla jag har fått är att nätbolagen i första hand prioriterar
          sina stora kunder, där kontrakten reglerar ömsesidiga rättigheter
          och skyldigheter. För de mindre kunderna, med standardavtal, är
          skyldigheterna ensidiga och innebär i stort sett inget annat än
          att kunden måste betala. Några garantier för leveranssäkerhet
          eller klausuler om ersättning vid strömbortfall finns inte.
        </p>
        <p xml:id="i-4584H67MmLYzGjTJxWkNb8">
          Detta är givetvis fel. Det måste finnas ett incitament för nätbolagen
          att hålla ledningarna i sådant skick att högsta möjliga driftsäkerhet
          kan garanteras alla kunder.
        </p>
        <p xml:id="i-2pkaYSFHJoY5Yxt9qruvEo">
          Ett sätt att åstadkomma detta vore att införa någon form av elavbrottsavgift
          för nätägarna. Avgiften skulle betalas till kunden, alternativt
          sänka avgifterna för denne och kunna vara konstruerad så att den
          tar hänsyn till både avbrottsfrekvensen och tidsfaktorn.
        </p>
        <p xml:id="i-MC9hYe65jFvu14rBpryCrQ">
          Med en sådan avgift skulle det skapas ett tydligt incitament
          för nätägarna att sköta sina ledningar och det skulle inte längre
          vara "lönsamt" att låta dem förfalla. Även samhällsekonomiskt
          skulle detta förmodligen innebära stora vinster. För att inte
          tala om vilken lättnad det skulle bli för alla små kunder som
          i dag inte känner att de har några rättigheter gentemot nätbolagen.
        </p>
        <p xml:id="i-XTjpRLqkrDugn2rxE1rVmM">
          Avser näringsministern uppta diskussioner med nätägarna angående
          nätsäkerheten och skulle näringsministern kunna tänka sig verka
          för att ett liknande system som det beskrivna ska genomföras?
        </p>
      </div>
    </body>
  </text>
</TEI>
