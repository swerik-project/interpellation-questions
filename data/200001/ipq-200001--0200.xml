<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0200">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0200</head>
        <author who="i-FKLdFezw4jPcBcpexqvUyJ">Olsson, Kent (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>arbetsmarknadsstatistiken </topic>
        <docDate when="2000-12-21">den 21 december</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10200</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:200 av Kent Olsson (m) till näringsminister
          Björn Rosengren om arbetsmarknadsstatistiken
        </IPQ_title>
      </div>
      <div type="IPQuestionBody">
        <p xml:id="i-MzCG5rdVpyXBNFsg5pBiok">
          Regeringen verkar bry sig mer om den officiella arbetslöshetsstatistiken
          än om de arbetslösa. Det visar fakta som beskriver verkligheten
          på den svenska arbetsmarknaden. Situationen på den svenska arbetsmarknaden
          ser annorlunda ut om alla som saknar ett arbete redovisas i stället
          för enbart de officiellt öppet arbetslösa.
        </p>
        <p xml:id="i-XczKHKjpKddCxoq6Yfx3xs">
          Mer än 1 000 000 svenskar i arbetsför ålder saknar i dag ett
          arbete. Detta är ett enormt slöseri såväl mänskligt som ekonomiskt.
          Över 700 000 människor är antingen öppet arbetslösa, latent arbetssökande,
          i arbetsmarknadspolitiska åtgärder eller undersysselsatta.
        </p>
        <p xml:id="i-WVBdwHW121jdPvrXfWpVAz">
          Det är oroande att över 1 254 000 människor fortfarande står
          utanför arbetskraften. Det är fler som står utanför arbetskraften
          i dag än 1994. Det saknas fortfarande 300 000 jobb för att lika
          många ska ha ett arbete i dag som för tio år sedan.
        </p>
        <p xml:id="i-HhA3G2h8bA7WxjftkCFMkH">
          Sverige blir dessutom alltmer tudelat. Endast Stockholms län
          kan redovisa att färre än 10 % av den arbetsföra befolkningen
          saknar ett riktigt arbete om hänsyn tas till alla dem som är öppet
          arbetslösa, i åtgärder samt förtidspensionerade.
        </p>
        <p xml:id="i-A7MZupXxZ1z7Hg97hddNwr">
          Fakta från Arbetsmarknadsstyrelsen bekräftar att regeringen under
          våren år 2000 var mer försiktig med att använda arbetsmarknadspolitiska
          åtgärder som ett sätt att få ned den öppna arbetslösheten.
        </p>
        <p xml:id="i-MHgeeobFD7BUsFRdZBdGrw">
          I takt med att målet om 4 % öppen arbetslöshet närmade sig blev
          emellertid frestelsen alltför stor för statsministern och näringsministern
          att uppnå målet i tid. Statsrådet Björn Rosengren presenterade
          under våren år 2000 krav på AMS att uppemot 50 000 fler individer
          borde sysselsättas i arbetsmarknadspolitiska åtgärder under hösten
          (Affärsvärlden den 21 juni 2000).
        </p>
        <p xml:id="i-4WKkhSmpQ416tqFNz2jSNH">
          Trenden är tydlig: I januari minskade antalet individer i arbetsmarknadspolitiska
          åtgärder med 39,9 % jämfört med januari år 1999, medan i november
          i år ökade antalet personer i åtgärder med 22,6 % i förhållande
          till november år 1999.
        </p>
        <p xml:id="i-JVHrZp7bdC5LFJbJqy6EdS">
          Den officiella arbetslöshetsstatistiken ger emellertid inte alls
          en fullständig bild av läget på den svenska arbetsmarknaden. Den
          av regeringen förda arbetsmarknadspolitiken har inneburit för
          mycket konstlade och ineffektiva åtgärder för att snygga till
          den officiella statistiken, i stället för att koncentrera all
          kraft på att skapa de bästa möjliga förutsättningarna för fler
          nya jobb.
        </p>
        <p xml:id="i-WjP8M2UPVHAvwEhxWbLr9N">
          Verkligheten har kommit i skymundan både i den politiska debatten
          och i massmedierna, men de arbetslösa och sjuka känner till vardagen
          alltför väl. Om den enskilde definieras som officiellt arbetslös
          eller latent arbetssökande är personen i fråga ändock att betrakta
          som arbetslös. I internationell arbetsmarknadsstatistik ingår
          latent arbetssökande i den officiella arbetslöshetsstatistiken.
        </p>
        <p xml:id="i-SXbYaFaRRH6BjnCjbMXtpc">
          När Sverige tar över ordförandeskapet inom EU är det rätt tidpunkt
          att redovisa läget på den svenska arbetsmarknaden på ett mer verklighetsnära
          sätt.
        </p>
        <p xml:id="i-2w2ni1WaBSyc3BDenTouzJ">
          Med hänvisning till ovanstående vill jag till statsrådet Björn
          Rosengren ställa följande frågor:
        </p>
      </div>
    </body>
  </text>
</TEI>
