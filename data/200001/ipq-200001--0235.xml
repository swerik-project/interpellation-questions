<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0235">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0235</head>
        <author who="i-J94Ct1wVwpHWNRN9LatQ6F">Hagström, Ulla-Britt (kd) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>åtgärder för att förhindra dödsbränder</topic>
        <docDate when="2001-02-05">den 5 februari</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GO10235</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:235 av Ulla-Britt Hagström (kd) till miljöminister
          Kjell Larsson om åtgärder för att förhindra dödsbränder
        </IPQ_title>
      </div>
      <div type="IPQuestionBody">
        <p xml:id="i-DDebTXpwsAffhivkr8fyB7">
          Under år 2000 inträffade 100 dödsbränder med sammanlagt 106 omkomna
          människor i Sverige. Det är en obetydlig minskning jämfört med
          år 1999 då det inträffade 100 dödsbränder med sammanlagt 110 omkomna.
        </p>
        <p xml:id="i-9u9AKYFoMRjpNoWBXa4QC1">
          För de omkomna männen finns en tydlig topp i åldersklasserna
          50@59 och 60@69 år. När man närmare studerar de omkomnas sociala
          förhållanden framgår att nästan alla bor i ensamhushåll. Dessutom
          var en majoritet av dem missbrukare. Bland kvinnorna finns en
          liknande men betydligt mindre topp i åldersklasserna 40@49och
          50@59 år, där man också i flera fall kan spåra svåra sociala omständigheter.
          Det största antalet omkomna kvinnor hittar man i stället i åldern
          80 år och uppåt. Ofta är orsaken fysiska eller psykiska sjukdomar
          eller funktionshinder.
        </p>
        <p xml:id="i-LyWZzHoc16xC1h43r79sUo">
          Av dödsbränderna i bostäder visade det sig förra året vara flest
          omkomna i villa eller radhus, därefter i lägenhet i flerfamiljshus,
          sedan i särskilda boendeformer för äldre samt ett antal i fritidshus
          eller husvagn. Övriga miljöer för dödsbränder är arbetsplatser,
          i trafiken samt några enstaka fall utomhus.
        </p>
        <p xml:id="i-3DpyNj1bveheqyvxuLn3Ld">
          Den vanligaste brandorsaken vid dödsbränder är rökning, elektriskt
          fel, levande ljus, misstag vid vedeldning, glömd spis eller trafikolycka.
          Elektriska brandorsaker vållar anmärkningsvärt många dödsbränder.
          Orsaken är ofta glappkontakt i äldre eller hemmagjorda installationer.
          Tyvärr är antalet dödsbränder med okänd orsak fortfarande högt.
          Ytterligare ansträngningar bör vidtas för att sprida kunskap så
          att händelserna kan förebyggas.
        </p>
        <p xml:id="i-QD9e4JwpseQ7KfWrLuu2MD">
          Under år 2000 har Räddningsverket ägnat särskild uppmärksamhet
          åt att kartlägga förekomsten av brandvarnare eller andra larm.
          Brandvarnare eller automatiskt brandlarm saknades vid 52 dödsbränder
          eller fungerade inte i nio fall. Uppgift saknas för 22 dödsbränder.
          Det innebär att det saknades fungerande larm vid 87 % av de kartlagda
          dödsbränderna.
        </p>
        <p xml:id="i-Q1YtduViraeweyh2Pr5B3t">
          Några konkreta förslag är att lagstifta om att alla ska ha minst
          en fungerande brandvarnare i sin bostad oavsett om det handlar
          om villa, lägenhet eller fritidshus. Krav bör också ställas på
          speciell brandövervakning av de äldres och sjukas boende. Teknisk
          övervakning kan utvecklas, typ spisvakter kombinerade med rörelsevakt,
          tekniska skydd på lampor, bäddvärmare och andra apparater som
          kan vålla brand eller skada vid felaktigt beteende osv.
        </p>
        <p xml:id="i-CJrte1PQ9nomacCHPgZmbC">
          Enligt Boverkets byggregler ska fr.o.m årsskiftet 1998/99 alla
          nybyggda bostäder förses med brand- och utrymningslarm. När kravet
          infördes avsåg Boverket att det även skulle leda till en ökad
          användning av brandvarnare i befintlig bebyggelse.
        </p>
        <p xml:id="i-FReavJbeAQ6RHNV6ENw7YG">
          Med stöd av det anförda vill undertecknad ställa följande fråga
          till statsrådet Kjell Larsson:
        </p>
        <p xml:id="i-GRS7WigSSZPDynwecbdfrS">
          Vilka åtgärder avser statsrådet vidta för att öka brandsäkerheten
          så att antalet dödsbränder minskar?
        </p>
      </div>
    </body>
  </text>
</TEI>
