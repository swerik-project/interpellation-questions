<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0201">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0201</head>
        <author who="i-4tAUyrL5FDqt2q3oYkcH9W">Ångström, Yvonne (fp) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>Botniabanan</topic>
        <docDate when="2000-12-21">den 21 december</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10201</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:201 av Yvonne Ångström (fp) till näringsminister
          Björn Rosengren om Botniabanan
        </IPQ_title>
      </div>
      <div type="IPQuestionBody">
        <p xml:id="i-XH2nsgkqFVo8NPLxhe985u">
          Botniabanan är en mycket angelägen investering för hela norra
          Sverige. Med den nya järnvägen får regionen möjlighet att samverka
          och att hävda sig på mer jämlika villkor än nu med övriga landet.
          Även miljöskäl talar starkt för en satsning på järnväg, som kan
          avlasta landsväg, flyg och sjöfart.
        </p>
        <p xml:id="i-PrQYjc5sCxAS6gzuLZj7EB">
          Vi var många som hälsade beslutet om Botniabanan med stor tillfredsställelse.
          Sedan dess har samtliga kommuner och länsstyrelser efter banan
          blivit helt överens med Banverket om hur banan ska dras, så allt
          talar för att beslutet snart ska kunna fullföljas på ett bra sätt.
        </p>
        <p xml:id="i-FNZfyKNCFXNphkU7bdx1E1">
          Tyvärr har det kommit en del smolk i glädjebägaren.
        </p>
        <p xml:id="i-SWzdVBhhqx1NzCVApJkTMo">
          Vi kan i dag konstatera att det inte är allmänintresset och reglerna
          för offentlighet som styr Botniabanans arbete. Skälet tycks vara
          att ett bolag, Botniabanan AB, försöker att från myndigheten Banverket
          ta över sådant som naturligen måste betraktas som myndighetsutövning.
        </p>
        <p xml:id="i-3ngQaXMoRqmLYGhzZXsiqd">
          Det är med yttersta förvåning man kan läsa i pressen att vd:n
          för Botniabanan AB ger direktiv till myndigheten Banverkets anställda
          om att sänka de miljömässiga ambitionerna. Ännu mer beklämmande
          är att denne direktör uttryckligen beordrar att alltsammans ska
          hemlighållas.
        </p>
        <p xml:id="i-LCPQE6TpVynPEtGRt2SbGi">
          Oavsett om Botniabanan finansieras direkt med anslag eller indirekt
          med lån, som senare belastar statsbudgeten, är det ett helt offentligfinansierat
          projekt, ett projekt som byggs på grund av dess samhällsnytta.
          Hela tanken på Botniabanan står och faller med det stöd och det
          engagemang som människor i Norrland visar. Att ett bolag försöker
          begränsa allmänhetens rätt till insyn är då inte bara anmärkningsvärt
          utan ett direkt hot mot hela projektet. Upprättandet av planer
          @ det må vara Vägverkets arbetsplaner, Banverkets järnvägsplaner
          eller kommunernas planer @ är och måste förbli en myndighetsutövning.
          Allmänheten ska ha rätt till den insyn och demokratiska styrning
          som det trots allt innebär att en offentlig myndighet och inte
          ett bolag handlägger frågan. Som företrädare för allmänintresset
          och för demokratin är det viktigt att vi bevakar detta.
        </p>
        <p xml:id="i-SY84aB5dJcQ2MTgnUCxujm">
          Jag kan inte se att den inblandning som vi nu kan se från Botniabanan
          AB i myndighetsutövningen och planeringen för banan har något
          stöd i det avtal som riksdagen ställde sig bakom 1997. Att bolaget
          till 91 % ägs av staten ändrar inte på detta utan gör det bara
          ännu mer svårbegripligt varför man inte kan ha en ändamålsenlig
          arbetsuppdelning mellan det statliga bolaget och statens myndighet
          Banverket, som tillförsäkrar insyn och rättssäkerhet.
        </p>
        <p xml:id="i-5HwSumLYmrmJAgWzwgTiSc">
          Jag vill därför fråga näringsministern:
        </p>
        <p xml:id="i-Y35sVXxGR2uYCgoJkasV3U">
          Vilka åtgärder avser näringsministern att vidta för att garantera
          rättssäkerhet och offentlig insyn i projektet Botniabanan, så
          att inte Botniabanan AB bakvägen tar över myndighetsutövning från
          Banverket?
        </p>
      </div>
    </body>
  </text>
</TEI>
