<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0178">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0178</head>
        <author who="i-GJLL78ePjJhSXVWBYyRW8t">Cederfelt, Margareta (m) </author>
        <recipient who="i-6qjD2tsSCtsrmXQjy7mtCJ">statsrådet Lars-Erik Lövdén </recipient>
        <topic>beskattningen av kommunerna</topic>
        <docDate when="2000-12-08">den 8 december</docDate>
        <status when="unknown" byWhom="statsrådet Lars-Erik Lövdén " byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GO10178</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:178 av Margareta Cederfelt (m) till statsrådet
          Lars-Erik Lövdén om beskattningen av kommunerna
        </IPQ_title>
      </div>
      <div type="IPQuestionBody">
        <p xml:id="i-3X7D294NYMJyv4r3bC7fjG">
          Det inomkommunala utjämningssystemet drabbar samtliga landets
          kommuner. Detta eftersom det tagit bort alla incitament för kommunerna
          att själva påverka sin inkomstsituation genom en förhöjd skattekraft.
          De hårdast drabbade är tillväxtkommuner och aktiva glesbygdskommuner.
        </p>
        <p xml:id="i-PSBW2a5WGAVM8REdZvjxib">
          Tillväxtkommuner får inte behålla frukterna på inkomstsidan av
          den ökade ekonomiska aktiviteten och skattekraftstillväxten medan
          de däremot får svara för kostnaderna, både de som lett till tillväxten
          och de som tillväxten medför. Det senaste året har också tydligt
          framkommit att kommuner i storstadsområdena som har ett behov
          av ett ökat bostadsbyggande drar sig för att medverka till ett
          sådant med hänsyn till hur utjämningssystemet fungerar.
        </p>
        <p xml:id="i-AgKYkRaGJYTmP4HyiNdh9h">
          Det inomkommunala utjämningssystemet är till sin natur så konstruerat
          att det straffar tillväxt var den än uppstår. Det är så uppbyggt
          att kommunpolitikerna om de följer syftet med utjämningssystemet
          inte ska ägna den egna skattekraften någon tanke. Det spelar ingen
          nämnvärd roll hur den utvecklas @ kommunens inkomstnivå blir ändå
          i stort densamma. Det kan t.o.m. vara så att sämre skattekraft
          ger högre inkomster @ så är både inkomst- och kostnadsutjämningen
          konstruerad.
        </p>
        <p xml:id="i-EyT2uEHTi2jAZWNrCCAEiP">
          Till yttermera visso har hela utjämningssystemet lagts upp så
          att det bara är något dussintal personer i landet som har full
          insyn i dess mysterier @ och de personerna är som regel på olika
          sätt uppbundna till dess försvar.
        </p>
        <p xml:id="i-8SBDr3MnhL9RWckmnpG1ee">
          Kanske skulle regeringen som inte låtsas förstå lyssna mer om
          alla berörda kommuner tydligare sa ifrån och krävde att få behålla
          den ökande skattekraft som de medverkat till uppkomsten av. I
          dag är alltför många fokuserade på bidragssystemets uppbyggnad,
          och förbiser betydelsen av att få arbeta med incitament på skatteintäktssidan
        </p>
        <p xml:id="i-Rmt5My5oaxPsMovYNFrtCg">
          Vi moderater har i olika motioner till riksdagen under flera
          år beskrivit hur tillväxtfientligt dagens utjämningssystem är.
          När det nu verkat en tid inser alltfler oberoende iakttagare att
          vi har rätt. Utjämningssystemet konfiskerar tillväxtens frukter
          medan kostnaderna hamnar på den enskilda kommunen.
        </p>
        <p xml:id="i-F5N9Jt2Jxx7a9Evko7ULEj">
          Det utjämningssystem som finns i dag har sålunda direkt skadliga
          effekter för samhällsekonomin. Kommuner med hög förvärvsfrekvens
          straffas. Kommuner där nya jobb skapas straffas. Kommuner som
          kommer in i en negativ utvecklingsspiral får inte högre intäkter,
          även om kommunen anstränger sig och för att vända sin utveckling.
        </p>
        <p xml:id="i-CoN8mFeFsXy29vNXsJZjvQ">
          Till detta kommer att kommuner med en befolkning på sammantaget
          ca 1,2 miljoner människor påverkas av rena Pomperipossaeffekter
          när den egna skattekraften ökar. Om en invånare får ökad arbetsinkomst
          kan kommunens samlade intäkter minska. Vi har under ett antal
          år påvisat dessa orimliga effekter.
        </p>
        <p xml:id="i-C2Sw74rgaq1TwcSKN64Mmc">
          Låt mig nu visa ett exempel på hur denna straffbeskattning drabbar
          en region:
        </p>
        <p xml:id="i-7RMkXfTycPkN9Y1BnxCxr4">
          Stockholmarna utgör en femtedel av den svenska befolkningen och
          svarar för en tredjedel av statens samlade skatteintäkter. Därutöver
          bidrar regionens invånare till övriga landet med totalt 8,7 miljarder
          kronor via den kommunala skatteutjämningen.
        </p>
        <p xml:id="i-EFGToUuF6dwD6eTVKjCKre">
          Regeringens politik drabbar dock stockholmarna allt hårdare.
          Nästa år tvingas varje stockholmare i snitt betala 2 200 kr till
          verksamhet i andra kommuner och denna beskattning beräknas öka
          med 200 kr per år de närmaste åren.
        </p>
        <p xml:id="i-XzUrBY5DxZmxf6H5t3eZYH">
          Kostnadsutjämningssystemet tar allt mindre hänsyn till de särskilda
          problemen och kostnader som finns i en storstad i form av bl.a.
          segregation och befolkningsökning samt höga kostnader för personal,
          lokaler och bostäder. Regeringens politik med kostnadsutjämning
          och kraftigt höjd fastighetsskatt leder till att det snart bara
          är höginkomsttagare som har råd att bo i Stockholmsregionen.
        </p>
        <p xml:id="i-7UvRY2NJJobSvr5ESu1kLp">
          I dag tvingas Stockholmsregionen betala 5 mdr kronor för verksamhet
          i andra kommuner en summa, som med nuvarande system, kommer att
          öka till 8,5 mdr kronor inom de närmaste åren. Enbart Stockholms
          stad betalar nästa år 1 660 miljoner kronor, pengar som i stället
          kunde gått till exempelvis skola och äldreomsorg och integration.
        </p>
        <p xml:id="i-b6cKagZKFQppstXstRV9Y">
          En skattemodell måste ha acceptans hos medborgarna, men regeringens
          utjämningssystem bidrar till att fördjupa klyftor och fokusera
          på skillnader mellan stad och landsbygd. Utjämningssystemet undergräver
          legitimiteten hos skattesystemet och hotar solidariteten i samhället.
        </p>
        <p xml:id="i-GaD7RuZ4MunhMu7fYhf4Tp">
          Elva kommuner i Stockholms län drabbas dessutom av Pomperipossaeffekterna
          i systemet. I år kostar Pomperipossa 440 mkr. Pomperipossan uppstår
          därför att kommunen betalar utifrån ett länsskattesnitt. I Stockholms
          län är denna 18.93. Om man som Stockholms stad har en utdebitering
          på 17.93 innebär det att mellanskillnaden om en krona blir en
          Pomperipossaeffekt.
        </p>
        <p xml:id="i-48RhhLohhR8SHJg3f1deaa">
          I Pomperipossakommuner innebär en nyinflyttad med fast lön att
          kommunen måste betala mer än skatteintäktsökningen i skatteutjämning.
          Situationen är densamma om en arbetslös i kommunen får arbete.
          Skatteutjämningen är tillväxthämmande.
        </p>
        <p xml:id="i-NBS6nEYuoJ8BnPzSKcMJkE">
          Samtidigt som tillväxtkommuner drabbas av Pomperipossa, så får
          utflyttningskommuner särskilt stöd från staten. Men det faktum
          att tillväxtregioner får kostnader för ökad kommunal service och
          bostadsbyggande tas ingen hänsyn till.
        </p>
        <p xml:id="i-AyXWg6ZfpgnNo1TGcs5Zii">
          Regeringen lade i våras fram sitt förslag som innebär att "marginalskatten"
          på ökade intäkter för en kommun inte ska överstiga hundra procent!
          Det ter sig emellertid absurt att alla kommunerna ska fortsätta
          leva med ett system som innebär att endast några enstaka procent
          av vad en skattekraftsökning ger ska få behållas. Det är naturligtvis
          nästan lika orimligt att 95@99 % av en relativ skattekraftsökning
          inte får behållas.
        </p>
        <p xml:id="i-XymqsmdWwMF3fDfCnSzRR3">
          Marginaleffekter som dessa anses med rätta som groteska om det
          gäller privatpersoner, men är alltså fastställda i lag i utjämningssystemet.
          Vi moderater hävdar att ett utjämningssystem måste konstrueras
          så att det ger incitament till tillväxt i alla kommuner. Ett sådant
          system låter sig väl förenas med en hög utjämningsgrad, som är
          nödvändig för att säkra att kommuner med för sina uppgifter otillräcklig
          skattekraft erhåller tillräckliga bidrag.
        </p>
        <p xml:id="i-Hvsxx1RYkQtkcbHtXq3hF1">
          Vi föreslår därför att det grundlagsvidriga inomkommunala utjämningssystemet
          avskaffas per den 1 januari 2003, dvs. vid den tidpunkt när riksdagen
          bör ha hunnit besluta om ett nytt system som stimulerar till ekonomisk
          tillväxt samtidigt som det ger tillräckliga bidrag till kommuner
          och landsting med för sina uppgifter otillräcklig skattekraft.
        </p>
        <p xml:id="i-7dBJo6UhgubMfpu3FJjSei">
          Vi föreslår att en utredning tillsätts med uppdrag att skyndsamt
          presentera ett nytt bidragssystem för kommunsektorn. Det ska grundas
          på att systemet ska stimulera landets tillväxt samt vara grundlagsenligt
          och avsevärt enklare i sin uppbyggnad än dagens svåröverskådliga
          system. Utformningen underlättas, om samtidigt vissa uppgifter
          som i dag finansieras genom kommunerna och landstingen får en
          nationell finansiering, främst skolan genom vårt skolpengssystem.
        </p>
        <p xml:id="i-TAGVbhqejsNSb3xrwxfzox">
          Vi föreslår sålunda att den nya utredningen ska utforma ett system
          som ska tillgodose följande:
        </p>
        <p xml:id="i-JgUGmrqgE5SoB9CZgpTxQw">
          Kommunernas ekonomiska problem löses sålunda bäst genom en politik
          som leder till att fler jobb växer fram och att kunskapsinnehållet
          @ och därmed lönebetalningsförmågan och arbetsinkomsterna @ ökar.
          Men en viktig förutsättning måste också vara att den enskilda
          kommunen själv får bära frukten av en framgångsrik politik. Det
          ger den ett incitament som borde vara självklart men det ger också
          en signal att tillväxt belönas var den än förekommer i vårt land.
          Ett sådant system låter sig som vi framhållit i denna rapport
          väl förenas med ett i grunden välfungerade statsbidragssystem
          som ger tillskott till kommuner och landsting med för sina uppgifter
          otillräcklig skattekraft.
        </p>
        <p xml:id="i-8Fv7MFffCmKvLpk5KgZKt">
          Därför vill jag nu fråga statsrådet:
        </p>
        <p xml:id="i-ANZNdV9rNBKFucg9u5CuNk">
          1. Avser statsrådet vidta några åtgärder inom det inomkommunala
          utjämningssystemet i syfte att förbätta situationen för storstadskommunerna?
        </p>
        <p xml:id="i-AuLF1PE8Ahs28AGLRYbFFf">
          2. Avser statsrådet att vidta åtgärder i syfte att ge kommunerna
          incitament att utveckla tillväxten?
        </p>
        <p xml:id="i-Q9ZTZ5kfZuTQz5GxgUwRJV">
          3. Vilka åtgärder avser statsrådet vidta för att inte det inomregionala
          utjämningssystemet ska drabba låginkomsttagare i de kommuner som
          betalar till det inomkommunala utjämningssystemet?
        </p>
        <p xml:id="i-KUkR3rktFcnntHAcwVTbKX">
          4. Avser statsrådet att vidta åtgärder för att tydliggöra och
          öka genomskinligheten i det inomregionala utjämningssystemet?
        </p>
        <p xml:id="i-QVwFnkmPvJjp6trxktWUiZ">
          5. Avser statsrådet vidta åtgärder för att kommunerna ska få
          behålla en ökad andel av en eventuell skattekraftsökning?
        </p>
      </div>
    </body>
  </text>
</TEI>
