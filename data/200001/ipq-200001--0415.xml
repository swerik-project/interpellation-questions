<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0415">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0415</head>
        <author who="i-nX9ipUS8FhkbQHkWWytwf">Nilsson, Ulf (fp) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>mobbning</topic>
        <docDate when="2001-04-26">den 26 april</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GO10415</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:415 av Ulf Nilsson (fp) till statsrådet
          Ingegerd Wärnersson om mobbning
        </IPQ_title>
      </div>
      <div type="IPQuestionBody">
        <p xml:id="i-Ec3CgE84UXWdAntwia4ogt">
          Eleven K började på Munkhätteskolan i Malmö 1996, eftersom hon
          var mobbad på sin tidigare skola. Efter ett par år möts hon av
          glåpord och hot om våld även på sin nya skola. Värst är det på
          idrottslektionerna. En av skolans åtgärder är att "befria" K från
          idrottsundervisningen. K är ledsen över att inte få något betyg
          i idrott. Under fyra månader får hon inte undervisning i något
          ämne.
        </p>
        <p xml:id="i-3w37DVZBFBhHsuhoTzgf2c">
          Tyvärr är fallet K bara ett bland många andra. Folkpartiet har
          genomfört en undersökning som visar att de flesta mobbningsoffer
          är dubbelt drabbade. Vi har undersökt de 42 enskilda fall som
          rör kränkande behandling och som år 2000 har lagts in i Skolverkets
          tillsynsdatabas. I hela 38 % av fallen har den mobbade eleven
          inte fått den undervisning som han eller hon har rätt till. Den
          mobbade vågar inte gå till skolan av rädsla för sina förföljare.
          De flesta kommuner har då erbjudit undervisning i hemmet men i
          alldeles för få timmar. Dessutom har 21 % av mobbningsoffren inte
          fått det stöd de har rätt till.
        </p>
        <p xml:id="i-RX6NePKcynqEC9qRCAferh">
          Enligt denna undersökning får alltså många av mobbningens offer
          inte den undervisning och det stöd de har rätt till. Ofta har
          detta pågått under en lång tid. Jag inser att det är svårt för
          en skola att erbjuda fullgod undervisning till elever som är hemma
          för att de är rädda. Det vore naturligtvis orimligt att försöka
          tvinga dem till skolan. Lösningen måste vara att skapa en skolmiljö,
          som är så trygg att den mobbade vågar återvända. Mycket talar
          för att skolans regler och praxis för agerande i mobbningssituationer
          måste ses över och göras om. Det borde t.ex. vara möjligt, också
          på grundskolan, att stänga av eller flytta en elev som utsätter
          andra för trakasserier. Samtidigt ska självklart även en elev
          som mobbar få stöd för att komma ur sitt destruktiva beteende.
        </p>
        <p xml:id="i-6qbZTNgEmE5ffWzqJDSrzS">
          Mot bakgrund av det ovan beskrivna vill jag fråga vad statsrådet
          avser att göra för att garantera att mobbade elever får den undervisning
          de har rätt till.
        </p>
      </div>
    </body>
  </text>
</TEI>
