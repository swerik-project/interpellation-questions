<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0275">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0275</head>
        <author who="i-97ancH8vcZWM84VcKVCDX7">Andersson, Margareta (c) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>lönebidragets framtid</topic>
        <docDate when="2001-02-21">den 21 februari</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10275</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:275 av Margareta Andersson (c) till näringsminister
          Björn Rosengren om lönebidragets framtid
        </IPQ_title>
      </div>
      <div type="IPQuestionBody">
        <p xml:id="i-S7524qQfC1dQmaTtAephf1">
          Alltsedan lönebidraget infördes i svensk arbetsmarknadspolitik
          har systemet varit av stor betydelse för arbetshandikappades möjligheter
          att få ta del av den svenska arbetsmarknaden. Lönebidraget har
          underlättat för arbetshandikappade att genom ett aktivt arbetsliv
          få ta del av en social gemenskap på arbetsplatserna, bidragit
          till att stärka de arbetshandikappades ekonomiska situation och
          även bidragit till att framför allt ideella organisationer fått
          tillgång till värdefull hjälp i form av arbetskraft.
        </p>
        <p xml:id="i-7ViLcvrkBgUCzugxV2PokQ">
          De ersättningar som utbetalas till arbetsgivare för personer
          med arbetshandikapp, och som därigenom utgör ett stöd till arbetsgivarens
          lönekostnad för den anställde, har under lång tid legat på en
          låg nivå vilket har lett till att många arbetsgivare har haft
          problem med att behålla eller nyanställa personer med arbetshandikapp.
          Nivån som i dagsläget uppgår till 80 % av maximalt 13 700 kr,
          i vissa fall kan bidraget uppgå till 90 % av maximalt 13 700 kr,
          motsvarar på inget sätt den löneutveckling som skett i samhället
          i övrigt.
        </p>
        <p xml:id="i-C55Kjdty3DDJpyX5pSh6eU">
          I den senaste budgetpropositionen som regeringen avlämnade till
          riksdagen framgår att den del av lönebidraget som är kopplat till
          semesterlönedelen kommer att utgå. Det är svårt att se nyttan
          med regeringens förslag. Den besparing på området som indragningen
          av stödet till semesterlönedelen är förhållandevis lite i förhållande
          till de konsekvenser detta medför.
        </p>
        <p xml:id="i-45L3i98yrzkuN5Vk4tevoA">
          Detta ska ställas i relation till de skrivningar som regeringen
          presenterar med innebörden att nivåerna på lönebidraget kommer
          att höjas när det ges utrymme i de statliga finanserna. För mig
          står dessa två budskap mot varandra.
        </p>
        <p xml:id="i-UyPcjvcKoHnoNDUeogg81m">
          På vilket sätt avser regeringen utveckla lönebidraget i framtiden?
        </p>
        <p xml:id="i-LgHARmjKPTf663ANEREDM8">
          Avser regeringen att i nära framtid höja den gräns om 13 700
          kr som lönebidraget baseras på?
        </p>
        <p xml:id="i-McgTJjrP44X5mQ7ZkwL3fa">
          Har regeringen för avsikt att öka antalet lönebidrag och göra
          förändringar i regelverket för omprövning för att skapa en ökad
          trygghet för de lönebidragsanställda och deras arbetsgivare?
        </p>
      </div>
    </body>
  </text>
</TEI>
