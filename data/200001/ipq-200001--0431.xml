<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0431">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0431</head>
        <author who="i-TZ8SfvMTUwmGX9ydckup6w">Hansson, Roy (m) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>flyktingbarnen i Mellanöstern</topic>
        <docDate when="2001-04-26">den 27 april</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GO10431</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:431 av Roy Hansson (m) till utrikesminister
          Anna Lindh om flyktingbarnen i Mellanöstern
        </IPQ_title>
      </div>
      <div type="IPQuestionBody">
        <p xml:id="i-L8EdksdzF1Ycpja4fdkxFe">
          För några veckor sedan hade jag möjlighet att ingå i en delegationsresa
          till länderna i Mellersta Östern. Jag fick under vistelsen möjlighet
          besöka ett antal flyktingläger för palestinska flyktingar i Libanon
          och på ockuperat område i Israel, såväl på Västbanken som i Gaza.
          Jag hade även möjlighet diskutera med företrädare för palestinska
          flyktingar i Jordanien om flyktingarnas situation där.
        </p>
        <p xml:id="i-2GkG5J2XU4VwCHf8A8PCWX">
          Utöver den över 50 år långa konflikten i området med ibland,
          som nu, ökad spänning mellan människorna, finns det en betydande
          flyktingtragedi i området. Jag kommer inte nu att vidare beröra
          detta, vare sig vad gäller skuldfrågan eller hur konflikten skulle
          kunna bringas närmare en lösning. Denna interpellation fokuserar
          i stället på frågan om barnens situation i flyktinglägren.
        </p>
        <p xml:id="i-PA6ACZWHPubqMJsSAbzNiW">
          Jag har erfarit att det vid en multinationell konferens för omkring
          åtta år sedan fördelades uppdrag till olika länder i syfte att
          förbättra för flyktingarna i området. Sverige ville ha, och fick
          också, uppdraget att förbättra situationen för flyktingbarnen.
          Alla initiativ på detta område är naturligtvis bra, och såvitt
          jag vet har Sverige gjort vissa insatser just för flyktingbarnen.
          Olika insatser har naturligtvis gjorts på olika sätt i de berörda
          länderna med hänsyn till de skilda förutsättningar som finns.
        </p>
        <p xml:id="i-3NQrayyVRUv9YPNHQ8aCdZ">
          Under min resa kunde jag konstatera att flyktingarnas situation
          är svårare i Libanon än vad den är i Jordanien. I Libanon har
          regeringen inställningen att så långt möjligt begränsa flyktingarnas
          möjlighet till försörjning och rörelsefrihet, medan det i Jordanien
          finns flyktingar som beviljats medborgarskap etc. Även barnens
          situation varierar naturligtvis beroende på i vilket land de befinner
          sig.
        </p>
        <p xml:id="i-PB2n7S6UFiHXzX9ysfG5iZ">
          En slutsats som jag kunnat dra efter mitt besök är att det finns
          ett stort behov av att förstärka skolväsendet. I en grundskola
          för flyktingbarn i Beirut var det så många barn att det satt tre
          barn i varje bänk, och skolledningen hade delat in barnen i en
          omgång på förmiddagen och en omgång på eftermiddagen. Jag fick
          trots omständigheterna glädjen att träffa många glada och vetgiriga
          barn, som gärna visade upp sina kunskaper. Jag träffade även många
          ambitiösa och beundransvärda lärare.
        </p>
        <p xml:id="i-6ZdbmVog8NhJBi3UE75Up1">
          Vidare fick jag även tillfälle att möta gymnasieelever på en
          skola som enligt uppgift var uppförd genom stöd från Tyskland.
          Även här rådde efter omständigheterna god ordning och ambitiösa
          elever. Stöd till skolan hade givits under förutsättning att skolan
          skulle vara byggd så att den lätt kunde flyttas. Gemensamt för
          dessa skolor är att det naturligtvis hade varit bra om skolan
          haft lite större möjligheter i form av större lokaler och mer
          undervisningsmateriel.
        </p>
        <p xml:id="i-TrbjWwLDenskxE9oH88TiK">
          Ser man sedan till barnens boendesituation i de trånga och mörka
          flyktinglägren, så lämnar den naturligtvis mycket i övrigt att
          önska. Vad jag kunde se var barnen i stort sett hänvisade till
          sysslolöshet, vilket naturligtvis på intet sätt är tillfredsställande.
          Barn och ungdomar är i högsta grad i behov av tillgång på kultur
          och annan stimulans, för att nå vuxenlivet med full beredskap
          för livets olika skiftningar. Strävan måste naturligtvis vara
          att alla ska kunna lämna flyktingtillvaron och då är det särskilt
          viktigt att barn och ungdomar är väl rustade för detta.
        </p>
        <p xml:id="i-UhYFQdhj6ScTU2ZZLRKvvN">
          De insatser som Sverige tidigare gjort för flyktingbarnen har
          delvis nått sitt syfte, det är därför det nu är viktigt att följa
          upp och utvärdera tidigare genomförd verksamhet. Det kan också
          vara aktuellt att i andra former fullfölja tidigare åtaganden.
        </p>
        <p xml:id="i-AP4VrS7cworS8iJXyUmA1i">
          Mot bakgrund av ovanstående vill jag ställa följande frågor till
          utrikesministern:
        </p>
        <p xml:id="i-9MTBh5MQG23mdh8oXUFgDc">
          1. Vilka åtgärder tänker statsrådet vidta för att vidareutveckla
          denna form av bistånd i det internationella arbetet?
        </p>
        <p xml:id="i-3ajRGRJ6enq97yX3UKsQKP">
          2. Vilka åtgärder tänker statsrådet vidta vad gäller behovet
          av en utvärdering av tidigare gjorda insatser?
        </p>
        <p xml:id="i-A8PtNdcMPBJHAwhjuyaEdX">
          3. Vilka åtgärder tänker statsrådet vidta för att vid behov förändra
          biståndets inriktning för att fullfölja tidigare utfästelser vad
          gäller insatser till förmån för flyktingbarnen i Mellanöstern?
        </p>
      </div>
    </body>
  </text>
</TEI>
