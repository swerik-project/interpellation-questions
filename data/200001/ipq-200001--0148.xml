<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0148">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0148</head>
        <author who="i-KtELEJ9HytY7HFgQExEzLq">Bergström, Sven (c) </author>
        <recipient who="i-3wVE19WEnkoueWU41a2FfR">statsrådet Ingegerd Wärnersson </recipient>
        <topic>ungdomars hälsa och idrotten i skolan</topic>
        <docDate when="2000-11-24">den 24 november</docDate>
        <status when="unknown" byWhom="statsrådet Ingegerd Wärnersson " byWhomId="i-3wVE19WEnkoueWU41a2FfR" status="answered">besvarad</status>
        <external_id source="rdwebb">GO10148</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:148 av Sven Bergström (c) till statsrådet
          Ingegerd Wärnersson om ungdomars hälsa och idrotten i skolan
        </IPQ_title>
      </div>
      <div type="IPQuestionBody">
        <p xml:id="i-31c1CQwZzsexPMqsuCMayT">
          Folkhälsan i allmänhet och ungdomars hälsa i synnerhet blir allt
          sämre. Problem med rygg och nacke, övervikt och dålig kondition
          är några av de symtom som ökat i omfattning under senare år. Den
          ökande rökningen, särskilt bland unga flickor, liksom växande
          drogmissbruk bland ungdomar är andra illavarslande signaler.
        </p>
        <p xml:id="i-EGieufpHgCTHqX9d9jqiRG">
          Folkhälsokommittén rapporterade om detta för några veckor sedan
          och i förra veckan kom ännu en larmrapport när skolläkare, sjukgymnaster
          och idrottslärare med stöd av drygt 3 000 namnunderskrifter uppmärksammade
          den ökande ohälsan bland ungdomar, och föreslog åtgärder för att
          komma till rätta med situationen.
        </p>
        <p xml:id="i-Q9WhwVyKguRYEiSjncSzK5">
          Enligt dessa sakkunniga är det en nyckelfråga att ge utrymme
          i skolan för mer fysisk aktivitet för att motverka ohälsan. Enligt
          WHO, Världshälsoorganisationen, är fysisk inaktivitet den största
          enskilda riskfaktorn för ohälsa.
        </p>
        <p xml:id="i-F14Phtrc9TLsaadp7BcNvC">
          Samtidigt kan vi konstatera att utvecklingen i den svenska skolan
          under senare tid fortsatt att ge allt mindre utrymme för fysisk
          aktivitet på olika sätt. På många håll minskas utrymmet för praktiska
          och estetiska ämnen. Hårt pressade kommuner ser sig nödsakade
          att skära ned på kommunala musik- och kulturskolor. Och nedskärningen
          av ämnet idrott i skolan fortsätter. På gymnasieskolan är fr.o.m.
          i höst den sk. B-kursen borta. Kvar är endast 100 timmar i den
          s.k. A-kursen. Fördelat på tre år innebär det mindre än en timme
          i veckan för idrott och gymnastik.
        </p>
        <p xml:id="i-25ycG949nb2JzbAhrg5avF">
          I det brev som skolministern fick i förra veckan föreslogs att
          egentligen borde eleverna ges utrymme för minst en timme fysisk
          aktivitet om dagen i skolan. Ett minimikrav är tre timmar per
          vecka.
        </p>
        <p xml:id="i-HRfXomNsJs7oPcuowEiCTK">
          Mot bakgrund av vad som här beskrivits vill jag fråga skolministern:
        </p>
        <p xml:id="i-WfSUGCLVNAdQueS7g3YDH8">
          Vilka åtgärder är skolministern beredd att vidta för att skapa
          större utrymme för fysisk aktivitet i skolan?
        </p>
      </div>
    </body>
  </text>
</TEI>
