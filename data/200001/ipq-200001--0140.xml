<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0140">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0140</head>
        <author who="i-MAjkY7TMfvfsiuE3eArFUA">Gerdin, Viviann (c) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>transportsystemet</topic>
        <docDate when="2000-11-23">den 23 november</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10140</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:140 av Viviann Gerdin (c) till näringsminister
          Björn Rosengren om transportsystemet
        </IPQ_title>
      </div>
      <div type="IPQuestionBody">
        <p xml:id="i-BNmB9xTVktxnry5UB9FmQ8">
          Transportsystemet står i dag för en stor del av utsläppen av
          växthusgaser. Alla prognoser tyder på att utsläppen från transporterna
          kommer att öka. Att förändra dagens till stora delar fossilbaserade
          transportsystemet är därför en nödvändighet om vi ska nå en hållbar
          utveckling. Utan förändringar kommer växthuseffekten att förstärkas
          med alla de problem det medför. U-länderna kommer att drabbas
          hårdast men även vi i Sverige och övriga västvärlden kommer att
          få stora problem om inget görs. Att komma till rätta med klimatproblematiken
          är en mäktig utmaning men jag är övertygad om att det går om bara
          viljan finns. Ju längre vi skjuter detta problem framför oss desto
          svårare blir det att hitta en lösning som verkligen är långsiktigt
          hållbar.
        </p>
        <p xml:id="i-VRNzsXZMC5xbT63bAMKCMq">
          Det är mycket angeläget att vi i Sverige tar täten och driver
          på för att ställa om dagens transportsystem. Jag ser dock oroande
          tecken på att regeringen inte har den politiska viljan och kraften
          att arbeta för en god och långsiktig lösning. Regeringen var passiv
          när mineraloljedirektivet förhandlades fram och fick till följd
          att 5@30 procents inblandning av ersättningsbränslekomponenter
          (främst etanol) i bensin förbjöds. I själva verket uppmärksammades
          inte detta förbud förrän riksdagen behandlade direktivet. Följden
          av regeringens passivitet var att den frivilliga utbyggnaden av
          s.k. E 10-pumpar i Sverige fick ett abrupt stopp. Detta är olyckligt.
          Likaså är regeringen motvillig att skapa goda förhållanden för
          leverantörerna av alternativa drivmedel genom att inte bevilja
          skattebefrielse för fler pilotprojekt trots att företagen står
          på kö. Från regeringen hörs motiveringar om att de statsfinansiella
          konsekvenserna skulle bli för stora om fler beviljades skattebefrielse.
          Miljönyttan kommer tyvärr i skymundan.
        </p>
        <p xml:id="i-4MJmMSMaxypbenJWUFvqDo">
          Regeringen tycks sakna en sammanhållen och övergripande strategi
          för att ställa om transportsystemet. Samtidigt är detta en mycket
          viktigt komponent för att minska utsläppen av klimatpåverkande
          gaser. Nu behövs handling, inte tomma ord.
        </p>
        <p xml:id="i-JJeUGaz5cWbzvWgmgLmiVR">
          Mot bakgrund av ovan anförda vill jag fråga ministern:
        </p>
        <p xml:id="i-7LBeCU2LCMtumYsMhEywk8">
          Hur ser regeringens strategi för att ställa om transportsystemet
          i hållbar riktning ut?
        </p>
      </div>
    </body>
  </text>
</TEI>
