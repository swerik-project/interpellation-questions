<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0045">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0045</head>
        <author who="i-T9dFBJ1pv742mQeG3uLBtA">Viklund, Margareta (kd) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>Ilascu-gruppen</topic>
        <docDate when="2000-10-18">den 18 oktober</docDate>
        <status when="unknown" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GO1045</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:45 av Margareta Viklund (kd) till utrikesminister
          Anna Lindh om Ilascu-gruppen
        </IPQ_title>
      </div>
      <div type="IPQuestionBody">
        <p xml:id="i-BDc4YGPhCNaxzaQ9zS6aU2">
          Sedan början av 90-talet är Ilie Ilascu och ytterligare tre personer
          fängslade i Moldavien, utan rättegång. De får inte ta emot besök
          från sina familjer. Deras tillstånd är mycket dåligt.
        </p>
        <p xml:id="i-DvxD1tC9B9aYFxPUFK41rs">
          Mycket talar för att Ilascu utsatts för en kupp för att oskadliggöras.
          Han har för en del personer varit en obekväm och sanningssägande
          politiker. Men uppfattningarna om honom och de övriga i gruppen
          går isär. Det är bl.a. en av anledningarna till att han och den
          övriga gruppen måste få en fri och rättvis rättegång. Har de begått
          brott måste det bevisas.
        </p>
        <p xml:id="i-EEzoQW3cGn2cfhrsmTh2uE">
          Ur mänsklig rättighetssynpunkt är det en självklarhet att ingen
          ska behöva vara fängslad utan att veta orsaken till "brottet".
          Alla ska ges en rättvis rättegång och inte av någon enda anledning
          berövas den rätten.
        </p>
        <p xml:id="i-4pP4GxS4916N7Lxmgedi1t">
          Ilascu-gruppens situation var bl.a. uppe i MR-kommittén vid OSSE-mötet
          i juli 2000. Det resulterade i att en så gott som enhällig resolution
          om Ilascu-gruppens situation antogs av OSSE-parlamentarikerna.
        </p>
        <p xml:id="i-QiJ91jiknGRQNkt4fN4P7a">
          Uppmaningen i resolutionen innebär att ett OSSE-land tillsammans
          med Moldavien ska ge Ilascu-gruppen en rättvis rättegång grundad
          på bl.a. mänskliga rättigheter. Det har framkommit att Polen och
          Schweiz är intresserade att erbjuda den möjligheten.
        </p>
        <p xml:id="i-Q4WDoyUNeGeQTHQhJbzbYL">
          I sommar har representanter för såväl OSSE som Europarådet besökt
          det fängelse där Ilascu-gruppen finns. De fick träffa Ilascu.
          Vid det första besöket ställde sig Ilascu avvisande till en rättegång
          i tredje land, men vid det andra besöket hade han ändrat uppfattning
          och är i dag positiv till en sådan rättegång.
        </p>
        <p xml:id="i-KcrznzfMed8bd6zvbskYwF">
          Eftersom situationen för den moldaviske parlamentarikern Ilie
          Ilascu är mycket svår är det angeläget att regeringen vid sina
          internationella kontakter med framför allt representanter från
          Östeuropa tar upp hans fall. Regeringen bör också i FN belysa
          Ilascus situation och verka för att han tillsammans med de övriga
          i gruppen får en rättvis och fri rättegång. Regeringen bör också
          stödja OSSE i dess strävan att ta upp fallet Ilascu vid en ny
          rättegång i tredje land. Hans fall kan ses som ett generellt brott
          mot mänskliga rättigheter.
        </p>
        <p xml:id="i-DE3uDX4yD5SgTVonshFmLP">
          Mina frågor till utrikesministern är:
        </p>
        <p xml:id="i-E35zdyeQRyLgJpZZwAnDPM">
          Vad avser regeringen att göra för att stödja OSSE i dess strävan
          att ta upp fallet Ilascu till en ny rättegång i tredje land?
        </p>
        <p xml:id="i-XKKXdeq7qC4UXvfQ3M1KLH">
          Vad avser regeringen att vidta för åtgärder för att i FN belysa
          Ilascus situation och verka för att han tillsammans med de övriga
          i Ilascu-gruppen får en rättvis och fri rättegång?
        </p>
      </div>
    </body>
  </text>
</TEI>
