<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0274">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0274</head>
        <author who="i-NAZHDwfGffE63ZZmJW4qqn">Samuelsson, Marianne (mp) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>Sudan</topic>
        <docDate when="2001-01-25">den 21 februari</docDate>
        <status when="2001-04-03" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GO10274</external_id>
        <debate>
          <turn when="2001-04-03 15:08:18" duration="283">ANNA LINDH (Utrikesminister)</turn>
          <turn when="2001-04-03 15:12:57" duration="242">MARIANNE SAMUELSSON (Mp)</turn>
          <turn when="2001-04-03 15:16:56" duration="238">K-G BIÖRSMARK (Fp)</turn>
          <turn when="2001-04-03 15:20:50" duration="163">ANNELIE ENOCHSON (Kd)</turn>
          <turn when="2001-04-03 15:23:29" duration="244">BERNDT EKHOLM (S)</turn>
          <turn when="2001-04-03 15:27:29" duration="167">GÖRAN LENNMARKER (M)</turn>
          <turn when="2001-04-03 15:30:12" duration="239">ANNA LINDH (Utrikesminister)</turn>
          <turn when="2001-04-03 15:34:07" duration="184">MARIANNE SAMUELSSON (Mp)</turn>
          <turn when="2001-04-03 15:37:08" duration="123">K-G BIÖRSMARK (Fp)</turn>
          <turn when="2001-04-03 15:39:07" duration="96">ANNELIE ENOCHSON (Kd)</turn>
          <turn when="2001-04-03 15:40:39" duration="140">BERNDT EKHOLM (S)</turn>
          <turn when="2001-04-03 15:42:55" duration="137">GÖRAN LENNMARKER (M)</turn>
          <turn when="2001-04-03 15:45:08" duration="223">ANNA LINDH (Utrikesminister)</turn>
          <turn when="2001-04-03 15:48:47" duration="141">MARIANNE SAMUELSSON (Mp)</turn>
          <turn when="2001-04-03 15:51:05" duration="77">ANNA LINDH (Utrikesminister)</turn>
          <turn when="2001-04-03 15:52:19" duration="227">ANNA LINDH (Utrikesminister)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:274 av Marianne Samuelsson (mp) till utrikesminister
          Anna Lindh om Sudan
        </IPQ_title>
      </div>
      <div type="IPQuestionBody">
        <p xml:id="i-RXLxkYZuewWmgN5m9LznPx">
          I Sudan pågår Afrikas längsta krig. Inbördeskriget har pågått
          sedan 1955, med undantag av åren 1972@83 då Addis Abeba-överenskommelsen
          bidrog till ett relativt lugn. Sedan kriget 1983 tog ny fart uppskattas
          det att nära två miljoner människor dödats och i dagsläget beräknas
          att cirka fyra miljoner människor är flyktingar i sitt eget land.
          Krigsmakten i Sudan är nästan helt uppbyggd för att bekämpa gerillan,
          Sudan People Liberation Army (SPLA) i söder. Regeringen i Sudan
          har använt sig av luftangrepp mot SPLA ända sedan inbördeskrigets
          början. Som utomstående är det svårt att förstå och sätta sig
          in i hur det är att leva under ständiga hot om bombning.
        </p>
        <p xml:id="i-WoDQxCKCXVgdERsGHe4CA9">
          Rapporter från södra Sudan gör gällande att den civila befolkningen
          i många områden lever i ett tillstånd som karakteriseras av ständig
          rädsla. Människor blir traumatiserade och får svårt att klara
          sina dagliga liv. Hela denna hotbild bidrar till att det dagliga
          arbetet, exempelvis jordbruket, utsätts för ständiga avbrott,
          vilket i sin tur leder till att den ekonomiska försörjningen blir
          lidande. Vidare blir bombandet ofta oberäkneligt på grund av att
          de bomber som används i många fall är lokalt tillverkade och av
          nyckfull karaktär.
        </p>
        <p xml:id="i-61QKCK1XhVcTtpURsdQUXr">
          Man har sedan 1920-talet känt till att det finns olja i Sudan,
          men det är först under senare år som kommersiell utvinning kommit
          i gång. Den sudanesiska statens inkomster har genom oljeutvinningen
          ökat markant. Inbördeskriget omöjliggör dock en rättvis fördelning
          av de ökade statliga inkomsterna. Oljeutvinningen bidrar nu i
          stället till en upptrappning av konflikten eftersom de områden
          där oljan utvinns ökat i värde för båda sidor.
        </p>
        <p xml:id="i-NznCYnFYQmRQKeYCUBuGP9">
          SPLA har öppet deklarerat att oljeinstallationerna utgör ett
          legitimt mål för deras militära operationer. Vidare förhåller
          det sig så att oljebolagen som är verksamma i Sudan förväntar
          sig att den sudanesiska regeringen upprätthåller en säker miljö
          så att verksamheten kan bedrivas. Den sudanesiska regeringen och
          oljebolagen hävdar att det inte bor några människor i de områden
          där oljan utvinns och att verksamheten därför inte direkt drabbar
          civilbefolkningen. Detta är inte sant.
        </p>
        <p xml:id="i-GCgEfsosE7htJpkLxtiA16">
          I en rapport från 2001 konstaterar Human Rights Watch att den
          sudanesiska regeringen, i området kring Western Upper Nile, har
          tvångsförflyttat människor av Nuer-folket i syfte att säkra oljefälten
          och man hänvisar till upprättande av en cordon sanitaire, "smittskyddszon".
          (Human Rights Watch: World Report 2001). FN-rapporter, under 1999
          och 2000, bekräftar misstankarna om stora tvångsflyttningar, framför
          allt i oljeområdet Upper Nile.
        </p>
        <p xml:id="i-C5yJsbufACN4ic1KbC3e3p">
          Dessutom bekräftar det kanadensiska oljebolaget Talisman att
          den sudanesiska regeringen använt flyglandningsbanan i Heglig
          för militära ändamål (UN Report: Situation of human rights in
          the Sudan, october 1999 and september 2000). Den svenska regeringens
          bistånd till Sudan uppgår under 2001 till ca 70 miljoner kronor.
        </p>
        <p xml:id="i-2kyUQx44NUzMk1DzrtiR16">
          Mot bakgrund av det fokus på fred, demokratisering och mänskliga
          rättigheter som den svenska regeringens bistånd till Sudan sägs
          karakteriseras av vill jag fråga statsrådet:
        </p>
        <p xml:id="i-HHxT9tTea5GXHG4KY7Ss2L">
          Vilka åtgärder avser utrikesministern att vidta när det gäller
          tvångsförflyttningar i samband med oljeutvinningen i det av inbördeskrig
          drabbade Sudan?
        </p>
        <p xml:id="i-HkNUxLeYm6ATtAvEtmjmvT">
          Avser den svenska regeringen, inom EU, ta initiativ till upprättandet
          av en militär icke-flygzon i södra Sudan?
        </p>
        <p xml:id="i-SvPFb3CCsonNMawU8M7enC">
          På vilket sätt avser regeringen som ordförande inom EU ta upp
          frågan om situationen i Sudan?
        </p>
      </div>
    </body>
  </text>
</TEI>
