<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0100">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0100</head>
        <author who="i-D6pTBvn9TaGwrvt4eGjtdS">Lantz, Kenneth (kd) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>Helsingborg</topic>
        <docDate when="2000-11-09">den 9 november</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10100</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:100 av Kenneth Lantz (kd) till näringsminister
          Björn Rosengren om Helsingborg
        </IPQ_title>
      </div>
      <div type="IPQuestionBody">
        <p xml:id="i-L64urRWYUjnFz43eMH3ANV">
          Ingen har kunnat undgå att märka att Malmö, tack vare Öresundsbron,
          numera är den mest expansiva delen av Skåne. I Malmö har man en
          stark bas med många stora företag och numera också en universitetssatsning.
          Detta är alldeles utmärkt. Det ger draghjälp åt såväl Skåne som
          region, som landet i sin helhet.
        </p>
        <p xml:id="i-BZCHUExK5kchz4XyKJqyww">
          Samtidigt är det klart för oss som bor i Helsingborg att de senaste
          årens utveckling har inneburit att vår region, i viss mån, hamnat
          i skymundan. Från att ha varit den självklara förbindelselänken
          till Danmark och kontinenten är vi nu bara ett andrahandsalternativ.
          Våra färjor ses numera som ett komplement till brotrafiken över
          Öresund. Vi får hänga på och ta del av den draghjälp som Malmö
          ger. Ibland kan man få känslan av Davids kamp mot Goliat. Samtidigt
          har Helsingborg goda förutsättningar att utvecklas, men det gäller
          då också att statsmakterna håller sig till stabila spelregler
          för såväl kommunala aktörer som det fria företagandet.
        </p>
        <p xml:id="i-8NMshv9bXuk2uGDumLQ9Pq">
          Den struktur av småföretagande och stark inriktning på åkerinäring,
          som finns i Helsingborgsområdet, har alla förutsättningar att
          utvecklas om bara rättvisa och lika konkurrensvillkor ges. I den
          delen är det oerhört centralt att den paritetsprincip som upprättades
          i samband med att Öresundsbron öppnades nu också får gälla. Broavgifterna
          ska inte kunna sättas på en nivå så att konkurrenssituationen
          snedvrids till nackdel för färjetrafiken Helsingborg@Helsingör.
        </p>
        <p xml:id="i-SAMtPmhreHc2S7rL2Ri1hN">
          I det ursprungliga avtalet om Öresundsförbindelsen ingick ett
          tilläggsprotokoll enligt vilket nivån för färjetaxorna vid Helsingborg@Helsingör
          ska vara utgångspunkt för taxorna för vägtrafiken på bron (punkt
          3 i tilläggsprotokollet). I en proposition som riksdagen antog
          under förra riksmötet skriver regeringen att avtalet ska ligga
          fast, men att utgångspunkten för konsortiets fastställande av
          taxor bör kunna ske med annan grund än de nämnda färjetaxorna.
          Regeringen ska återkomma om det blir aktuellt att ändra principerna
          för vägtaxorna.
        </p>
        <p xml:id="i-T7WGcV6dHT3B2SF7csEr7g">
          Öresundsbron har bara varit i drift i fyra månader och redan
          reses krav på sänkta broavgifter för vägtrafiken. Brokonsortiet
          har på egen hand redan ändrat taxorna genom ett särskilt rabatterbjudande
          @ detta utan riksdagens hörande, trots att avgiftsnivåerna är
          resultatet av ett väl genomtänkt transporttänkande utifrån såväl
          ekonomiska som miljömässiga motiv.
        </p>
        <p xml:id="i-J9mMydgtohWQ5XK5FAsBgo">
          När det gäller transportpolitiken i Öresundsområdet måste man
          väga in de fortsatta möjligheterna till färjetrafik mellan Helsingborg
          och Helsingör. Så har det ju sagts i avtalet om Öresundsförbindelsen.
          Det är viktigt att man fortsättningsvis har möjlighet att välja
          färja, inte minst gäller detta för godstrafiken. De investeringar
          som skett i Helsingborg/Helsingör-området har givetvis också utgått
          från de broavgifter som fastställts. Stabila spelregler för näringslivet
          är något som ofta efterlyses och här är ett exempel där instabilitet
          och nya villkor kommer att kunna rubba mycket i ofördelaktig riktning.
          Det måste också miljömässigt vara avsevärt fördelaktigare att
          ha bibehållen färjetrafik än att ta ned gods till Malmö och transportera
          det vägledes över sundet.
        </p>
        <p xml:id="i-CJssMmxSvLxDaZRVE6TYJa">
          Med anledning av ovanstående är mina frågor till näringsministern:
        </p>
        <p xml:id="i-BXdVB2acCBQFRTAnkYSTxn">
          Anser näringsministern att paritetsprincipen avseende bro- och
          färjeavgifter också fortsättningsvis ska gälla enligt avtal?
        </p>
        <p xml:id="i-QuAGvkBuLCSAs7xQqihXUa">
          På vilket sätt agerar näringsministern för att Helsingsborgsområdet
          ska få samma konkurrensvillkor som Malmö och för att förutsättningarna
          för en dynamisk utveckling i nordvästra Skåne inte försämras?
        </p>
      </div>
    </body>
  </text>
</TEI>
