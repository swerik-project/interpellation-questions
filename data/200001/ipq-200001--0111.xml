<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0111">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0111</head>
        <author who="i-QqQ96z9hf4LQtMxJfJm6ZQ">Johnsson, Jeppe (m) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>programverksamheten inom kriminalvården</topic>
        <docDate when="2000-11-14">den 14 november</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GO10111</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:111 av Jeppe Johnsson (m) till justitieminister
          Thomas Bodström om programverksamheten inom kriminalvården
        </IPQ_title>
      </div>
      <div type="IPQuestionBody">
        <p xml:id="i-EdWDuyDszshkM8f29ohWVZ">
          "Åtgärder som bidrar till att den dömde inte återfaller i brott
          ska ha fortsatt hög prioritet." och "Arbetet med att bekämpa narkotikamissbruket
          ska bedrivas med ökad intensitet." Citaten är hämtade från regeringens
          budgetproposition för år 2000 avsnittet kriminalvården, under
          rubriken prioriteringar.
        </p>
        <p xml:id="i-MCt21VRdcKLY4CouQfk1Wt">
          Dessa och andra målsättningar är bra, men mål och medel stämmer
          inte överens. De fina ambitionerna riskerar att bli bara ambitioner
          samtidigt som alltfler av personalen mår dåligt och riskerar att
          bli utbrända.
        </p>
        <p xml:id="i-RkScCx2b3st8BvYds7Rhez">
          Brotts- och missbruksrelaterade program har i stor utsträckning
          ersatts av enklare och billigare programverksamhet. För att klara
          av ålagda besparingar har också s.k. motivationsavdelningar stängts.
        </p>
        <p xml:id="i-JP9UFYQp47vDdrLbtgVGj8">
          De brotts- och missbruksrelaterade programmen har, enligt uppgifter
          från kriminalvården, minskat i omfattning från ca 850 timmar per
          år 1996 till prognostiserat drygt 400 timmar innevarande år. Det
          innebär en halvering. Övriga program har ökat i omfattning från
          ca 750 timmar 1996 till prognostiserat drygt 900 timmar innevarande
          år. Det innebär att den sammanlagda programverksamheten på fyra
          år har fått vidkännas en minskning med sammanlagt ca 300 timmar.
          Det allvarligaste är dock kantringen mot enklare och billigare
          program.
        </p>
        <p xml:id="i-KFT5rZRyv37ZB9cAoXq2UW">
          Vilka åtgärder ämnar justitieministern vidta för att tiden i
          fängelse bättre ska kunna användas till rehabilitering så att
          den dömde inte återfaller i brott eller missbruk?
        </p>
      </div>
    </body>
  </text>
</TEI>
