<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0408">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0408</head>
        <author who="i-Gcjbk3nJyjWXPaa2dm3MFR">Jonsson, Elver (fp) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>jämställdhet med förhinder</topic>
        <docDate when="2001-04-25">den 25 april</docDate>
        <status when="unknown" byWhom="jordbruksminister Margareta Winberg " byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GO10408</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:408 av Elver Jonsson (fp) till jordbruksminister
          Margareta Winberg om jämställdhet med förhinder
        </IPQ_title>
      </div>
      <div type="IPQuestionBody">
        <p xml:id="i-5cNbV5m7QPk5XuomJgPajS">
          I internationell jämförelse har Sverige nått förhållandevis långt
          gällande jämställdhet mellan män och kvinnor. Sverige har en hög
          andel kvinnor i riksdag och regering. Lagstiftningen står sig
          ganska gott i globalt hänseende. Men trots detta återstår mycket
          att önska och arbeta för.
        </p>
        <p xml:id="i-Xb8jvp43BLeHYmnaeiaeZk">
          Rösträttsreformen som förverkligades år 1921 var ett uttryck
          för kvinnors demokratiska rättigheter. Den drevs fram av liberala
          och socialdemokratiska krafter och var @ även om vi var sena i
          nordisk jämförelse @ ett viktigt principiellt genombrott.
        </p>
        <p xml:id="i-5vzQ8eHgcgVF3qZkLynu5R">
          Under 1960- och 1970-talet arbetade liberaler som Cecilia Nettelbrandt
          och Gabriel Romanus i riksdagen för att förbättra kvinnors möjligheter
          att förverkliga sina yrkesambitioner. Den flexibla arbetstiden,
          förlängd semester och förbättrade villkor för barnfamiljerna var
          ett led i att stärka såväl familjernas, men framför allt kvinnornas
          ställning i yrkeslivet.
        </p>
        <p xml:id="i-Gsj4VVuDxmhoJgkdaAsA2P">
          När den borgerliga regeringen föreslog en utbyggd jämställdhetslag,
          som syftade till att undanröja diskriminering i arbetslivet, mötte
          detta starkt motstånd från socialdemokratiskt och kommunistiskt
          håll. Landsorganisationen (LO) och Svenska arbetsgivareföreningen
          (SAF) var också kritiska till den utbyggda jämställdhetslagen.
          Sedermera har jämställdhetslagen förfinats och stärkts av såväl
          borgerliga som socialdemokratiska regeringar.
        </p>
        <p xml:id="i-6G2GfAkUx2LmZCGxqHtaFP">
          Trots att Sverige ligger bra till vid internationella jämförelser
          kvarstår en rad hinder för att nå jämställdhet mellan könen.
        </p>
        <p xml:id="i-3XkpDsPAG5tX8cvqo463FX">
          Löneskillnaderna mellan könen är alarmerande stor. Kvinnors avtalsområden
          kommer ofta på undantag och den lönediskriminering som i realiteten
          förekommer innebär att förhållandevis få män väljer yrken inom
          kvinnodominerade branscher, såsom t.ex. skola och vård. Därför
          är det viktigt att avreglera de kvinnodominerade yrkena.
        </p>
        <p xml:id="i-AxzJQDnxYNa7pBkfyg8CMJ">
          Kvinnliga företagare stöter ofta på bristande jämställdhet. Banker
          och låneinstitut har under lång tid varit tämligen ovilliga att
          bevilja lån och kreditgivning för kvinnor. Krångel och regelverk
          är ett annat hinder, speciellt för de som inte har en företagartradition
          att falla tillbaka på.
        </p>
        <p xml:id="i-5e6z6E2jDbQLa7aUNqjTRx">
          Landets änkor drabbades av ett dråpslag då den socialdemokratiska
          regeringen @ med en knapp riksdagsmajoritet @ införde inkomstprövning
          av änkepensionerna. Detta fick svåra ekonomiska konsekvenser för
          många av landets änkor. Folkpartiet vill riva upp inkomstprövning
          av änkepensionerna.
        </p>
        <p xml:id="i-An7LzbpMCtRp47WPrcdz7J">
          Det statliga Posten Sverige AB har under den senaste tiden gjort
          kraftig neddragning på kassasidan som av tradition är starkt kvinnodominerad.
          Det kan inte vara någon tillfällighet att officerare inom försvaret
          ofta ges långa avgångsvederlag och omställningshjälp medan många
          av landets postkassörskor tvingas leva i ovisshet gällande sin
          framtida arbetssituation.
        </p>
        <p xml:id="i-XAXgbz3i5AdF5mmVj8GDaK">
          På det medicinska området är kvinnor diskriminerade. Professor
          Barbro Westerholm m.fl. har pekat på den brist på jämställdhet
          som råder på det medicinska området. Färsk statistik visar bl.a.
          att läkare tenderar att skriva ut äldre och billigare läkemedel
          än till män.
        </p>
        <p xml:id="i-N3t65gBASdhLAW4hve2V9u">
          Diskriminering vid högskolorna är ett stort bekymmer. Folkpartiet
          har i sitt nya högskolepolitiska program Den fria akademin @ en
          liberal vision om framtidens högskola fört fram en rad förslag
          för att förbättra den bristande jämställdheten på många av landets
          universitet och högskolor. Vi vill bl.a. att de nämnder som ansvarar
          för tillsättningar inom högskolan ska ha en lika andel representation
          av kvinnor och män.
        </p>
        <p xml:id="i-5yhtJNUkTEa3YadQbGoEKW">
          Våld mot kvinnor är ett mycket allvarligt brott. Kvinnovåldet
          skördar offer varje dag, i alla länder och i alla samhällsklasser.
          Det egna hemmet är för många kvinnor den farligaste miljön att
          vistas i. Kvinnovåldet måste på bred front angripas och undanröjas.
        </p>
        <p xml:id="i-RJJnjt61aktLLD14SkeutR">
          De angivna exemplen visar på hur långt ifrån verklig jämställdhet
          vi är i dag. Många av de mest utsatta kvinnorna är ensamstående
          föräldrar. De mår dåligt, dör tidigare och får inte det sociala
          och medicinska stöd de har rätt till.
        </p>
        <p xml:id="i-Phokfh1xJVguoBVdxD8y26">
          Den bristande jämställdheten mellan kvinnor och män kräver att
          det på bred front tas nya tag i jämställdhetsarbetet. Regeringen
          har ett långtgående ansvar för detta arbete. Riksdagen som lagstiftare
          har en plikt att snabbt förändra och förbättra de villkor som
          dagens kvinnor lever i och under.
        </p>
        <p xml:id="i-4mY5WAVT3TX7V58eLFrW4g">
          Med anledning av det anförda vill jag ställa följande fråga:
        </p>
        <p xml:id="i-7PUkVgTwAuqGq9f1u3EpUe">
          Vilka konkreta förslag, som radikalt skulle förbättra kvinnors
          situation i samhälle och arbetsliv, är statsrådet beredd att föreslå?
        </p>
      </div>
    </body>
  </text>
</TEI>
