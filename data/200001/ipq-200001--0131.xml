<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0131">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0131</head>
        <author who="i-XhKn9p4oQVJvYzm2h78jih">Sjöstrand, Sven-Erik (v) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>Dublinkonventionen</topic>
        <docDate when="2000-11-22">den 22 november</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GO10131</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:131 av Sven-Erik Sjöstrand (v) till statsrådet
          Maj-Inger Klingvall om Dublinkonventionen
        </IPQ_title>
      </div>
      <div type="IPQuestionBody">
        <p xml:id="i-Tyo9XpyV7tvsJZhuCDGxvr">
          Vänsterpartiet röstade 1997 i riksdagen emot ratificeringen av
          Dublinkonventionen. En outtalad förutsättning för konventionen
          var antagandet att en asylansökan leder till samma beslut i alla
          medlemsstater, något som alla redan då visste inte stämde. Detta
          skulle som vi då förutsåg få till konsekvens att konventionen
          i vissa fall inte kan tillämpas eller att staterna gör sig skyldiga
          till brott mot Genèvekonventionen. Vänsterpartiet hävdade också
          att konventionen skulle leda till en mer ojämn fördelning av asylsökande
          mellan medlemsstaterna eftersom de stater som hade yttergränser
          i syd eller öst skulle få ansvaret för oproportionerligt många
          asylsökande. Det skulle i sin tur få som konsekvens att de länderna
          sökte bygga sina murar mot omvärlden allt högre. Ytterligare en
          allvarlig konsekvens av konventionen som Vänsterpartiet förutsåg
          var att den skulle leda till att asylsökande familjer riskerade
          att splittras på två eller flera EU-länder. Alla dessa farhågor
          avfärdades av riksdagsmajoriteten.
        </p>
        <p xml:id="i-VZhseiihNYghsQXUSZanZw">
          I artikel 63 1 (a) i Amsterdamfördraget åläggs kommissionen att
          lägga fram ett förslag till gemenskapsrättsligt instrument för
          att avgöra vilket medlemsland som ska vara ansvarigt för att handlägga
          en asylansökan, alltså just den fråga som Dublinkonventionen avsågs
          att lösa. I förberedelserna för en sådan rättsakt presenterade
          kommissionen i våras ett arbetsdokument som utvärderar Dublinkonventionens
          sätt att fungera.
        </p>
        <p xml:id="i-jMfoCNLfmWi2ZZSV714Ru">
          Kommissionen konstaterar att konventionen fungerar mycket dåligt
          och att de flesta farhågor som bl.a. Vänsterpartiet framfört besannats.
          Kommissionen konstaterar att konventionen kraftigt fördröjer ärendenas
          handläggning. Svårigheterna att styrka i vilket EU-land den asylsökande
          först reste in är nästan oöverstigliga. Dessutom utgör de ett
          starkt incitament för den asylsökande att förstöra sina resehandlingar.
          Reglerna mot familjesplittring är svaga och begränsade. EU-länderna
          har misslyckats med att enas om regler för att förhindra familjesplittring.
          Konventionen verkar också i riktning mot en koncentration av asylsökande
          till vissa länder.
        </p>
        <p xml:id="i-6zHmQex2TrUxrEsRRTS9ip">
          Kommissionen räknar med att lägga fram ett förslag till rättsakt
          i mars eller april nästa år. Arbetsdokumentets slutsats är att
          det egentligen bara finns två alternativ. Det första är att lappa
          och laga på den nuvarande konventionen och försöka mildra de värsta
          nackdelarna. Men det går inte att egentligen göra mycket åt dem,
          de är inbyggda i konventionens grundförutsättningar. Det andra
          alternativet är enkelt och lättillämpat, den asylsökande får själv
          avgöra i vilket land han eller hon vill lämna in sin asylansökan.
          Därmed undviks de flesta av den nuvarande konventionens nackdelar.
        </p>
        <p xml:id="i-G7ty466yYX5RzyJVNvbxs6">
          Mot denna bakgrund vill jag fråga statsrådet Klingvall:
        </p>
        <p xml:id="i-ZDGgsXVrv5vhpQr6Sg5iu">
          Är regeringen beredd att verka för att ett kommande direktiv
          för att ersätta Dublinkonventionen utgår från principen att den
          asylsökande själv får avgöra i vilket EU-land han eller hon vill
          göra sin asylansökan?
        </p>
      </div>
    </body>
  </text>
</TEI>
