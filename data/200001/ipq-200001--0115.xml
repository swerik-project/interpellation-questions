<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0115">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0115</head>
        <author who="i-pSqD9LHdbNUrj3thRcKhS">Engström, Marie (v) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>översvämningsdrabbade områden</topic>
        <docDate when="2000-11-14">den 14 november</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GO10115</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:115 av Marie Engström (v) till miljöminister
          Kjell Larsson om översvämningsdrabbade områden
        </IPQ_title>
      </div>
      <div type="IPQuestionBody">
        <p xml:id="i-B7qaikhsUrthzaCWbaJqe3">
          Återigen har delar av Sverige drabbats av höga vattenflöden och
          översvämningar till följd av kraftigt regn. I somras riktades
          blickarna mot Norrland. Den här gången är Värmland och Dalsland
          värst drabbade. I Arvika i Värmland arbetar militär, räddningstjänst
          och privatpersoner sida vid sida för att rädda centrala delar
          av tätorten från vattenmassorna. Kommunens avloppssystem är ansträngda
          och orenat avloppsvatten går direkt ut i vattendrag.
        </p>
        <p xml:id="i-SHZx3dFotttKSocEQinKZk">
          Den här typen av händelser reser två viktiga frågeställningar.
          Dels hur man ska ge akut stöd till kommuner, näringsidkare, privatpersoner
          och andra vars egendom drabbas av skador till följd av vattenmassorna.
          Dels handlar det om hur vi på lång sikt arbetar med klimatfrågorna.
        </p>
        <p xml:id="i-VjfDyyg9G6e7pngTL1emxH">
          Med stor sannolikhet kan vi befara att delar av landet kommer
          att drabbas av återkommande översvämningar. Det är därför nödvändigt
          att föra en diskussion kring hur regering och riksdag kan bistå
          med ekonomisk hjälp till de som drabbats och om detta ska ske
          genom t.ex. uppbyggande av en katastroffond eller på annat sätt.
        </p>
        <p xml:id="i-Uuh75Zim5thxkE6dNUHW3U">
          En viktig del i det långsiktiga arbetet är de klimatförhandlingar
          som just nu pågår i Haag. Det är oerhört viktigt att nå en överenskommelse
          för att gå vidare med arbetet utifrån Kyotoavtalet. På nationell
          nivå har vi påbörjat en skatteväxling som bl.a. syftar till att
          minska utsläpp som påverkar klimatet. Det är värt att notera att
          även inom EU uppmärksammas nu det arbete vi gör på det här området.
          Som alternativ eller komplement till skatter är det också viktigt
          att andra ekonomiska styrmedel som exempelvis handel med utsläppsrättigheter
          och handel med gröna certifikat introduceras.
        </p>
        <p xml:id="i-FUWh6P7ECZ493Zcjwns1Hg">
          Det finns i dag ett antal s.k. utmanarkommuner. Det är kommuner
          som själva och med bistånd av Naturskyddsföreningen ställt upp
          mål för hur man ska minska sina koldioxidutsläpp. Detta ger inte
          bara bra miljöeffekter utan också ett lokalt engagemang vilket
          förtjänar uppmärksamhet. Det lokala arbetet är en bra utgångspunkt
          för att förankra miljöarbetet. Detta borde tas till vara på ett
          bättre sätt.
        </p>
        <p xml:id="i-56Xk5LEmDYWt1SpDAQCiYi">
          Mot bakgrund av ovanstående vill jag fråga ministern:
        </p>
        <p xml:id="i-42aRv9rFbTtJ6xZ32egSBQ">
          1. Vilka åtgärder är regeringen beredd att vidta för att ge akut
          hjälp till översvämningsdrabbade områden?
        </p>
        <p xml:id="i-WktJnk8JzXXX7HPFKobk1p">
          2. Vilka åtgärder är regeringen beredd att vidta för att uppnå
          en bra klimatpolitik både i och utanför landets gränser?
        </p>
      </div>
    </body>
  </text>
</TEI>
