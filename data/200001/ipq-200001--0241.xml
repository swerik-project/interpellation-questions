<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0241">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0241</head>
        <author who="i-XXuTUfCrSzD7sKMdyYtEft">Jonsson, Sofia (c) </author>
        <recipient who="i-5CGPntyQKYyZVCsCYHPNrm">statsrådet Ingela Thalén </recipient>
        <topic>trygghetssystemet</topic>
        <docDate when="2001-02-08">den 8 februari</docDate>
        <status when="unknown" byWhom="statsrådet Ingela Thalén " byWhomId="i-5CGPntyQKYyZVCsCYHPNrm" status="answered">besvarad</status>
        <external_id source="rdwebb">GO10241</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:241 av Sofia Jonsson (c) till statsrådet
          Ingela Thalén om trygghetssystemet
        </IPQ_title>
      </div>
      <div type="IPQuestionBody">
        <p xml:id="i-GwFXtXaTwtnFXtTcZijDE7">
          Maskorna i trygghetssystemet vad gäller studenter är grova och
          många studenter faller igenom om de blir sjuka, blir förälder,
          inte får något sommarjobb etc. Vad det innebär att vara student
          och hur många månader per år som man anses studera skiljer sig
          mellan olika myndigheter och olika system.
        </p>
        <p xml:id="i-Awhp5cU1TfFuVcNyMaLuFg">
          Reglerna för a-kassa förändrades 1998. För studenter innebar
          det inskränkningar såtillvida att chansen att få arbetslöshetsersättning
          under ferier begränsades. Den grundläggande regeln för att få
          a-kassa är att man ska vara arbetslös och inskriven vid arbetsförmedlingen.
          Det gäller också att man avslutat sina studier eller att man gjort
          studieuppehåll. Det är mycket märkligt att studenter på detta
          sätt särbehandlas i lagstiftningen.
        </p>
        <p xml:id="i-3UmqYgKhV8PcuTAxqKSdcU">
          Om man som student inte får sommarjobb så kan det bli aktuellt
          att söka försörjningsstöd, tidigare kallat socialbidrag. Stödet
          är dock inget man är garanterad utan det görs en individuell prövning.
          Det har visat sig att olika socialkontor har olika regler för
          vem som får försörjningsstöd. Socialtjänstlagen ger kommuner rätt
          att begära motprestation i form av arbete då en person som annan
          tid på året bedriver högskolestudier ansöker om försörjningsstöd.
        </p>
        <p xml:id="i-9wqha6gUULZ2ectk2UFyXf">
          Många studenter har inte arbetat innan man påbörjar sin utbildning
          och har därmed inte kvalificerat sig till systemet med sjukpenninggrundande
          inkomst (SGI). Om man får barn under sin studietid är man då bara
          berättigad till den lägsta ersättningen i föräldraförsäkringen
          @ 60 kr per dag. Följderna av detta blir att de studenter som
          väljer att skaffa barn får mycket ansträngd ekonomi. Enligt SFS
          statistik har en fjärdedel av Sveriges studenter någon form av
          försörjningsansvar. Centerpartiet föreslog i sitt budgetförslag
          att grundnivån i föräldraförsäkringen skulle fördubblas till 200
          kr per dag men förslaget fick inte stöd av majoriteten i riksdagen.
        </p>
        <p xml:id="i-YKXzbycY8QRrouuCKbvnce">
          Vid sjukdom har man som student så mycket som 30 karensdagar.
          Därefter får man efter anmälan till försäkringskassan behålla
          studiemedel utan krav på återbetalning av lånedelen. Det är inte
          heller möjligt att sjukskriva sig på deltid.
        </p>
        <p xml:id="i-4nnsAQkWXNE3eGbEjz75GW">
          Personer som fyllt 29 år och bedriver högskolestudier är inte
          berättigade till bostadsbidrag. För många studenter är bostadskostnaden
          en avsevärd del av månadskostnaderna. Gränsen vid 29 år beror
          inte på några yttre omständigheter utan är i högsta grad en godtyckligt
          satt gräns.
        </p>
        <p xml:id="i-UyCtPb9C8UYQtnbHGgGvBE">
          SFS uppskattar att 320 000 studenter står utanför det sociala
          trygghetssystemet. Bristerna i trygghetssystemet leder till att
          många studenter hamnar i kläm. Det finns goda skäl att anta att
          studenter känner otrygghet inför olika myndigheters system. Beslut
          som berör samma grupp människor och som inte samordnas skapar
          ett ojämlikt och i förlängningen diskriminerande system. Centerpartiet
          har därför begärt en utredning av studentbegreppet med inriktning
          mot ett enhetligt studerandebegrepp i lagar och förordningar som
          berör studenter.
        </p>
        <p xml:id="i-4TUU5Ga72JyTDpkCAXb3EW">
          Med anledning av det ovan framförda vill jag fråga ministern:
        </p>
        <p xml:id="i-3pc3kchmeK8ckNavXTFwSV">
          Vad avser ministern göra för att förbättra trygghetssystemen
          för studenter?
        </p>
      </div>
    </body>
  </text>
</TEI>
