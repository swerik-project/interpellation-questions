<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0209">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0209</head>
        <author who="i-JKZyQwnfkbK1njmH7h7T4h">Karlsson, Ola (m) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>färre strömavbrott</topic>
        <docDate when="2001-01-11">den 11 januari</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10209</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:209 av Ola Karlsson (m) till näringsminister
          Björn Rosengren om färre strömavbrott
        </IPQ_title>
      </div>
      <div type="IPQuestionBody">
        <p xml:id="i-NSHjRKXtrdFvnbzn9SCM21">
          Under jul- och nyårshelgerna har många i vårt land fått uppleva
          stora problem med strömförsörjningen. Upprepade strömavbrott,
          ibland flera dagar långa, perioder av osäkerhet om och när strömmen
          ska komma tillbaka har varit en verklighet för alltför många.
          Inte minst företag på landsbygden drabbas hårt av avbrutna elleveranser.
          Avbruten produktion, skador i processer, osäkerhet om när det
          är meningsfullt att starta igen; problemen är många. Många delar
          av vårt samhälle är i dag mycket beroende av både säker strömförsörjning
          och dessutom en hög elkvalitet.
        </p>
        <p xml:id="i-MXkLYcaDxpuSLRKkJHXbKv">
          Den akuta orsaken till strömavbrotten var de kraftiga snöfallen.
          Den egentliga orsaken sägs av vissa experter bero på dåligt underhåll
          av ledningsnätet. Bristfälliga röjningar i ledningsgatorna samt
          äldre ledningar med bristande isolering är delar av problemen.
          Stora delar av näten är byggda under en tid då kraven på elkvalitet
          inte var lika stora som i dag. Det framstår som förvånande att
          beredskapen att åtgärda delar av problemen inte är bättre.
        </p>
        <p xml:id="i-JqpbGJ9YXHPs97DZvUkMbN">
          Nätverksamheten bedrivs i lokala monopol. För de boende och företag
          som drabbas av många och långa strömavbrott är det omöjligt att
          byta till ett annat nät. Man är hänvisad till en enda tjänsteleverantör
          oavsett om kvalitet och underhåll har stora brister. Många känner
          i dag både frustration och vanmakt över svårigheten att få den
          elkvalitet som boendet, företaget eller verksamheten kräver.
        </p>
        <p xml:id="i-7cCCtwFzpDpWuNg2PHVKam">
          Elnätsutredningen har nyligen presenterat sitt delbetänkande
          Elnätsföretag, regler och tillsyn, SOU 2000:90, som behandlar
          tillsynen över nätföretagen. Utredningen föreslår bl.a. att en
          ny bestämmelse som ålägger elföretagen att överföra el av tillräckligt
          god kvalitet införs i ellagen. Det är enligt min uppfattning bra
          och nödvändigt att kraven skärps. En risk är emellertid att det
          tar alltför lång tid innan en praxis över vad godtagbar kvalitet
          är har utarbetats. Det finns därför skäl att även pröva ett system
          med skadestånd eller slopad betalning vid upprepade strömavbrott
          och kvalitetsstörningar. Systemet borde utformas med en stegrad
          kostnad vid upprepade avbrott. Ett system som gör det dyrt för
          nätföretaget att ha bristande underhåll kan ge effekt snabbt.
        </p>
        <p xml:id="i-NLKLoBpybAhQxBq9RH5hWq">
          Vilka åtgärder avser statsrådet vidta för att elkonsumenterna
          ska få färre stömavbrott och bättre elkvalitet?
        </p>
      </div>
    </body>
  </text>
</TEI>
