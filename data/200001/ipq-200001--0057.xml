<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0057">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0057</head>
        <author who="i-NXNY6RqNuERrrfDVTJBFkt">Eriksson, Ingvar (m) </author>
        <recipient who="i-6Yv6bDMEdGpsmCZBFnnZk4">försvarsminister Björn von Sydow </recipient>
        <topic>försvarsekonomin</topic>
        <docDate when="2000-10-23">den 23 oktober</docDate>
        <status when="unknown" byWhom="försvarsminister Björn von Sydow " byWhomId="i-6Yv6bDMEdGpsmCZBFnnZk4" status="answered">besvarad</status>
        <external_id source="rdwebb">GO1057</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:57 av Ingvar Eriksson (m) till försvarsminister
          Björn von Sydow om försvarsekonomin
        </IPQ_title>
      </div>
      <div type="IPQuestionBody">
        <p xml:id="i-GRndHNG5eo5RMnfNeozN6k">
          Det har kommit till min kännedom att det råder stor osäkerhet
          i de ekonomiska underlag som inkommit till högkvarteret, baserade
          på de uppdragsförslag som föreligger.
        </p>
        <p xml:id="i-WnDygwvTbos79GuHprjD6Q">
          Trots att ramen för förbandsverksamheten under år 2001 föreslås
          reduceras med 1 500 miljoner kronor, lär framförda äskanden uppgå
          till över 1 000 miljoner kronor mer än innevarande års prognostiserade
          utfall.
        </p>
        <p xml:id="i-KpGRaEGSRyA5SwYVtcPNdD">
          Det är helt uppenbart att en överplanering förekommit som nu
          indikerar att den ekonomiska ramen inte möjliggör att uppdragsförslagen
          kommer att kunna genomföras. Redan ett halvår efter riksdagens
          beslut om en kraftig omstrukturering av det svenska försvaret
          står det klart att kostnaderna blir mycket höga samtidigt som
          försvarets kapacitet kan komma att sjunka mycket mer än vad som
          beräknats.
        </p>
        <p xml:id="i-JZahQ8sVmp9KPVd7ndQBdP">
          Det kan befaras att ytterligare förbandsnedläggningar tvingas
          fram för att klara försvarsekonomin @ med det upplägg regeringen
          drivit fram vid vårens försvarsbeslut.
        </p>
        <p xml:id="i-KCXV1WRw7ARMf3z2ejU4su">
          Till detta kommer att beslutet också leder till omfattande nyinvesteringar
          på grund av flyttningar av förband till andra orter. Det är frågan
          om nedläggningar av flera av landets mest moderna förband och
          försvarsanläggningar med en kapitalförstöring på minst 2 000 miljoner
          kronor som följd.
        </p>
        <p xml:id="i-WkELaqHTCYthxcXxFp2NhV">
          Jag vill i detta sammanhang nämna skånska flygflottiljen F 10,
          vars anläggningar snart är färdigbyggda. Flottiljen blir som landets
          andra JAS-flottilj, den modernaste. Verksamheten är nu i full
          gång, och jag hävdar att flottiljen i dag utgör en mycket viktig
          del av det svenska flygvapnet, som JAS-flottilj och centrum för
          krigsflygskolan.
        </p>
        <p xml:id="i-A6Cctm8fEjHFoADoXEuM9b">
          Försvarsbeslutet innebär @ om det fullt ut genomförs @ att hela
          verksamheten på F 10 i Ängelholm förflyttas vid årsskiftet 2002/2003.
          Dessförinnan och åren närmast därpå ska mångmiljoninvesteringar
          göras inom flygvapnet på F 17 i Kallinge, F 4 i Östersund och
          F 16 i Uppsala @ om krigsflygskolan flyttas dit, vilket regeringen
          olyckligtvis lär överväga.
        </p>
        <p xml:id="i-VtbDUeNvKG8z6Taf1JmwMm">
          Det finns många andra exempel på kostsamma lösningar och förändringar
          inom andra försvarsgrenar som beslutet också leder till, t.ex.
          nedläggningen/förflyttningen av garnisonerna i Sollefteå och Hässleholm.
          Stora investeringar har gjorts där, efter försvarsbesluten 1992
          och 1995/96, och nya måste till för att klara verksamheten då
          den förflyttas till Östersund respektive Revinge.
        </p>
        <p xml:id="i-Q45k8U1YQMFNXF7fANW1FG">
          Den aktuella situationen inom försvarsekonomin, och de stora
          investeringar som planeras som följd av vårens försvarsbeslut,
          borde rimligen leda till vissa omprövningar. Det finns mycket
          starka skäl @ såväl försvarspolitiska som försvars- och samhällsekonomiska
          @ att göra en snabb översyn av försvarsbeslutets effekter, innan
          nya förslag inför nästa försvarsbeslut hösten 2001 läggs fram
          för riksdagen.
        </p>
        <p xml:id="i-U6Sse3azxtw1hZA18r5Sn4">
          Med hänvisning till det anförda vill jag ställa frågan:
        </p>
        <p xml:id="i-ErDTJ6p2aqUP71L2jBoGLz">
          Vilka åtgärder avser regeringen vidta i syfte att skapa balans
          i försvarets ekonomi @ utan att äventyra försvarets förmåga att
          fullfölja sina ålagda uppgifter?
        </p>
      </div>
    </body>
  </text>
</TEI>
