<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0110">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0110</head>
        <author who="i-MAjkY7TMfvfsiuE3eArFUA">Gerdin, Viviann (c) </author>
        <recipient who="i-L7Ay5GaFaMutWEX7utMv62">statsrådet Ulrica Messing </recipient>
        <topic>turistnäringens framtid</topic>
        <docDate when="2000-11-13">den 13 november</docDate>
        <status when="unknown" byWhom="statsrådet Ulrica Messing " byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GO10110</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:110 av Viviann Gerdin (c) till statsrådet
          Ulrica Messing om turistnäringens framtid
        </IPQ_title>
      </div>
      <div type="IPQuestionBody">
        <p xml:id="i-3QZcyGzvv6ZUXWgLFDQrnh">
          Sverige är hårt utsatt för konkurrens på grund av våra höga avgifter
          och skatter i förhållande till angränsande länder. Vi har bl.a.
          världens högsta skatter på arbetskraft genom de höga arbetsgivaravgifterna.
        </p>
        <p xml:id="i-TnSzHJKQiEXq6bw1B3czEy">
          En försämrad konkurrenssituation hämmar tillväxten genom att
          statens skatter pressar lönsamheten och utrymmet för investeringar
          och nyanställningar. Speciellt känsliga är företag som får merkostnader
          på grund av geografiska skäl.
        </p>
        <p xml:id="i-MTawW4gxzWxDabivRthB3h">
          Av regionalpolitiska skäl sänktes arbetsgivaravgifterna 1992
          inom skogslänen.
        </p>
        <p xml:id="i-Md6qhgdjPPnwGjbqNGg2PZ">
          För oss i Centerpartiet en viktig åtgärd. De som gynnades var
          näringar inom gamla mål 6 från Torsby kommun i norra Värmland
          och Norrlands inland. Tyvärr blev inte lättnaderna långvariga
          och jag beklagar att regeringen och Moderaterna beslutat att höja
          arbetsgivaravgifterna med 10 % inom skogslänen. Detta späder ytterligare
          på de regionala obalanserna.
        </p>
        <p xml:id="i-KJe6gs13nZZUsW34mNUZB1">
          I den svenska fjällvärlden är turistbranschen mycket utsatt på
          grund av förhållandena på den norska sidan. I Norge är arbetsgivareavgifterna
          lägre. De har ingen moms på logi och dessutom ingen moms på persontransporter
          inklusive liftar.
        </p>
        <p xml:id="i-6dxeZBk8TFDXZCqvbU2rF5">
          Inom den svenska turistnäringen finns många mindre företag och
          anläggningarna har mycket stor betydelse ute på landsbygden och
          i fjällvärlden. Låg befolkningstäthet och stora avstånd borde
          vara skäl nog för att försvara befintlig sysselsättning. Serviceföretagen
          inom turistnäringen har heller inga transportstöd som finns inom
          industrin. Sänkta arbetsgivaravgifter med 10 % samt sänkt moms
          på skidliftar skulle betyda mycket för branschen.
        </p>
        <p xml:id="i-WNnc4BAiWJ5pGiLH3NsWry">
          Vid diskussioner om reducerad arbetsgivareavgift i skogslänen
          hänvisas ofta till medlemskapet i EU och att de avgör våra skattesatser.
          Med vetskap om att olika arbetsgivaravgifter råder inom EU:s länder
          och att en total harmonisering saknas så anser jag det vara en
          nationell angelägenhet.
        </p>
        <p xml:id="i-96w99BW3ZDrEDXQXaK6w5y">
          Med hänvisning till ovan vill jag ställa följande fråga till
          statsrådet:
        </p>
        <p xml:id="i-jBEe4nM4tKW1nKx3L22Eh">
          Vilka åtgärder avser statsrådet vara beredd att vidta för att
          utveckla den svenska turistnäringen i de svensk-norska gränstrakterna?
        </p>
      </div>
    </body>
  </text>
</TEI>
