<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0052">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0052</head>
        <author who="i-3rnEh52NL7CXPJYcg4p7bD">Hellsvik, Gun (m) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>säkerheten inom rättspsykiatrin</topic>
        <docDate when="2000-10-20">den 20 oktober</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GO1052</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:52 av Gun Hellsvik (m) till justitieminister
          Thomas Bodström om säkerheten inom rättspsykiatrin
        </IPQ_title>
      </div>
      <div type="IPQuestionBody">
        <p xml:id="i-9yjFNbhDQaeg6Lhj7FgYP4">
          Under senare tid har det framkommit att säkerheten på några av
          landets rättspsykiatriska anstalter varit skrämmande låg. Bara
          i år har t.ex. 49 intagna rymt från Karsuddens sjukhus. Dessa
          rymningar kan få förödande konsekvenser. Efter att en person skjutits
          till döds i Brandbergen visade det sig att den misstänkte gärningsmannen
          hade avvikit från just Karsudden.
        </p>
        <p xml:id="i-C6epupowT18AZhQj9vKrt5">
          Brottslingar som lider av allvarlig psykisk störning får med
          dagens regler inte dömas till fängelse. De döms då i stället till
          rättspsykiatrisk vård. Om det finns risk för att brottslingen
          återfaller i brottslighet kan rätten besluta om särskild utskrivningsprövning.
        </p>
        <p xml:id="i-kZWPv2kp5prvSySP9Ewp6">
          Många av de allra farligaste brottslingarna finns bland dem som
          överlämnas till psykiatrisk vård. Till saken hör att det är mycket
          svårt att bedöma om en psykiskt störd brottsling kommer att återfalla
          i brottslighet. Beslut om särskild utskrivningsprövning grundas
          i realiteten på mer eller mindre kvalificerade gissningar.
        </p>
        <p xml:id="i-UoU7NpPLfAAQPQCD9mVt7">
          Med tanke på medborgarnas skyddsintressen har vi moderater länge
          drivit på för att avskaffa det nuvarande förbudet mot att döma
          psykiskt störda brottslingar till fängelse. Det är bara i ett
          fåtal fall som gärningsmannen är så allvarligt störd att han inte
          är medveten om vad han gör sig skyldig till. Endast i dessa fall
          anser vi att det är berättigat att straffriförklara och inte utdöma
          fängelsestraff. Vård måste vid straffriförklaring dock alltid
          ges under sådana former att allmänhetens skyddsintresse tillgodoses.
        </p>
        <p xml:id="i-4sVetRFoVYLqXaendy3PxF">
          Övriga psykiskt störda brottslingar, dvs. det stora flertalet,
          bör i stället dömas till straff. Andelen personer som överlämnas
          till psykiatrisk vård har de facto minskat och fler psykiskt störda
          brottslingar sitter i fängelse i dag jämfört med tidigare år.
          Till viss del kan detta förklaras av de regler som infördes 1992
          i lagen om rättspsykiatrisk vård (LRV).
        </p>
        <p xml:id="i-33kFyAuG2Sh4eVTuNeczbi">
          Men för att kunna avskaffa påföljden rättspsykiatrisk vård, krävs
          att landets fängelser kan erbjuda adekvat vård för de intagna
          som är i behov av det. Den redan bristande programverksamheten
          måste förstärkas och kompletteras med psykiatrisk kompetens.
        </p>
        <p xml:id="i-G7i6rX3hAnH3ae62SkC58i">
          Om de som döms till straff är i behov av omfattande psykisk vård
          bör de kunna avtjäna en del eller hela straffet på psykiatrisk
          vårdinrättning under kriminalvårdens ansvar. När vårdbehov inte
          längre föreligger ska den dömde avtjäna eventuell resterande del
          av straffet i vanligt fängelse.
        </p>
        <p xml:id="i-61psF4Qs62H8GfQxAFptty">
          På motsvarande sätt ska den som fortfarande är psykiskt sjuk
          vid tiden för frigivning med tvång, kunna överföras till psykiatrisk
          vårdinrättning för att där vårdas och bli frisk innan det kan
          bli aktuellt med ett liv i frihet. En sådan ordning skulle gagna
          såväl den psykiskt sjuke som den allmänna tryggheten i samhället.
        </p>
        <p xml:id="i-HvH6dRaP8drcxVkKJ3BmXh">
          För att göra en så omfattande omställning av kriminalvården krävs
          omfattande förberedelser och initiativ från regeringen. De signaler
          som kommit från Thomas Bodström har dock pekat åt ett annat håll.
          I Sydsvenskan den 13 oktober 2000 uttalar sig den nyutnämnde justitieministern
          att "Det nästan alltid är sociala faktorer som gör att människor
          begår brott. Men det finns också biologiska orsaker. Och jag kan
          inte se annat än att det är vård och inte fängelse som då är bäst."
        </p>
        <p xml:id="i-CEsS2VWhTm6WQCXKnHWMc3">
          Mot denna bakgrund undrar jag dels om justitieministern är beredd
          att avskaffa påföljden rättspsykistrisk vård, dels vad justitieministern
          avser vidta för åtgärder för att omedelbart höja säkerheten inom
          den rättspsykiatriska vården.
        </p>
      </div>
    </body>
  </text>
</TEI>
