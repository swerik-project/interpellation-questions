<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0259">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0259</head>
        <author who="i-SJ42wRfKHNtRCpYVmj3n8G">Lindstedt-Staaf, Ester (kd) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>anhörigvisum</topic>
        <docDate when="2001-02-15">den 15 februari</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GO10259</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:259 av Ester Lindstedt-Staaf (kd) till
          statsrådet Maj-Inger Klingvall om anhörigvisum
        </IPQ_title>
      </div>
      <div type="IPQuestionBody">
        <p xml:id="i-AZg4nNqmZPpN8oz7LF7rB2">
          Flera gånger har jag stött på invandrare i vårt land som nekats
          turistvisum för sin förälder/sina föräldrar, då dessa tidigare
          sökt permanent uppehållstillstånd. Jag har stött på två typfall:
        </p>
        <p xml:id="i-WujdaGvfP8TfAENHbXJcGB">
          1. De invandrade barnen söker i första hand om permanent uppehållstillstånd
          för föräldern/föräldrarna, eftersom det är det de helst önskar.
          De är beredda att sörja för deras uppehälle. Ansökan avslås.
        </p>
        <p xml:id="i-SWUn19rJpJiVcAmADtze1Y">
          Man försöker då det näst bästa: Man ansöker om turistvisum så
          att föräldern/föräldrarna åtminstone får uppleva sin nya svenska
          släkt och deras bygd. Dessvärre får man avslag även på denna ansökan,
          men nu med hänvisning till den första ansökan om permanent uppehållstillstånd
          som myndigheten tar som uttryck för att den anhöriga tänker stanna
          illegalt i vårt land.
        </p>
        <p xml:id="i-7ni2qMPb467b773ZKg3WbM">
          2. Den/de anhöriga har upprepade gånger fått turistvisum och
          lämnat landet inom utsatt tid alla gångerna. Men i de flesta fall
          föregås detta visum av omfattande byråkrati och till synes avsiktligt
          hindrande i vissa länder, där den/de anhöriga bor. Det innebär
          att den berörda svenska ambassaden i princip ständigt sysslar
          med nytt turistvisum för dessa anhöriga. I ett fall ansåg ambassaden
          det vara så pass besvärligt att man föreslog att barnen skulle
          söka permanent uppehållstillstånd i Sverige. Ansökan avslogs av
          Migrationsverket.
        </p>
        <p xml:id="i-XRp5h5fd2i2Z7pZfZRjMTx">
          Man ville då fortsätta med besöken som förut, men nu nekades
          man turistvisum med hänvisning till den föregående ansökan om
          permanent uppehållstillstånd, vilket togs som uttryck för att
          den/de anhöriga tänkte stanna illegalt.
        </p>
        <p xml:id="i-H1Ni4b3pwfE42X23N8zmDS">
          Samtliga av de berörda jag talat med har känt sig mycket kränkta.
          De var helt inställda på att försörja den/de anhöriga vid beviljat
          permanent uppehållstillstånd. Och de kunde inte heller tänka sig
          agera illegalt genom att låta den/de anhöriga stanna i Sverige
          utan uppehållstillstånd.
        </p>
        <p xml:id="i-E57Jfu6VBMvAdZa3SmTa5u">
          Migrationsverkets styrelse har beslutat om att ansökan om turistvisum
          för anhöriga generellt ska nekas, när det gäller människor från
          vissa länder. Särskilt efter avslag på ansökan om permanent uppehållstillstånd.
          Detta får inte de sökande reda på. Även om en regel i sig kan
          kritiseras och vara svår att acceptera, får den ändå inte vara
          dold. Dolda regler går inte ihop med det rättssamhälle som vårt
          land utger sig vara.
        </p>
        <p xml:id="i-6aKboHpyKDMpatZkj4CPva">
          Vilka åtgärder avser statsrådet vidta för att ta bort dolda regler,
          så att människor vet vilka följderna kan bli när de ansöker om
          permanent respektive tillfälligt uppehållstillstånd?
        </p>
      </div>
    </body>
  </text>
</TEI>
