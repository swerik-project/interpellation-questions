<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0109">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0109</head>
        <author who="i-F8qdE2eedz12PwFanq3ahv">Ekendahl, Maud (m) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>läkemedlet Rohypnol</topic>
        <docDate when="2000-11-14">den 14 november</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO10109</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:109 av Maud Ekendahl (m) till socialminister
          Lars Engqvist om läkemedlet Rohypnol
        </IPQ_title>
      </div>
      <div type="IPQuestionBody">
        <p xml:id="i-Xy3tcGDSWvJ8TPu1fAVVzL">
          Rohypnol är ett läkemedel mot sömnbesvär. Under förra riksmötet
          motionerade jag tillsammans med Elizabeth Nyström att riksdagen
          skulle ge regeringen till känna att läkemedel innehållande flunitrazepam,
          som ingår i Rohypnol, skulle avregistreras.
        </p>
        <p xml:id="i-7h8U2cH2S1BU1Gynzzkd8H">
          Motionen har tyvärr ännu inte behandlats av socialutskottet.
          Ungdomar och våldsbrottslingar har dock inte samma avvaktande
          hållning till läkemedlen som socialutskottet. Tvärtom är det alltfler
          som prövar på drogen, med oanade konsekvenser som följd.
        </p>
        <p xml:id="i-AbV4vd7NwDMKvgh3DkLYeF">
          Läkemedel som innehåller flunitrazepam har länge utgjort ett
          problem genom att medlet ofta används på ej avsett sätt. Det är
          vanligt förekommande i missbrukssammanhang och omsätts illegalt
          i betydande mängder. Det har även i ökad omfattning avslöjats
          i samband med våldsbrott. Polisens och tullens beslag tyder på
          ett stort missbruk. Knappast är den betydande mängden insmugglade
          läkemedel avsedda för medicinskt bruk.
        </p>
        <p xml:id="i-498h7zrEP6nj3aDY31XVRt">
          Användningsområdet har alltså blivit ett helt annat än det tänkta.
          Det har blivit en populär ungdomsdrog, ofta i kombination med
          alkohol. Inför veckosluten säljs den tablettvis på skolor runtom
          i landet. Priset varierar något. I Stockholm får ungdomar betala
          20@25 kr per tablett och i Trollhättan 10@15 kr, medan priset
          i lilla Ängelholm för närvarande ligger på 8 kr per tablett.
        </p>
        <p xml:id="i-98NdqZXNWk47rSBM5ZQTRs">
          Det är skrämmande att ungdomar använder drogen för att uppnå
          ett visst berusningstillstånd ofta med ett beroende som följd.
          Det är ofattbart skrämmande att vissa personer medvetet använder
          drogen för att uppnå ett tillstånd av känslokyla för att lättare
          kunna begå våldshandlingar. Det är förfärligt att kvinnor luras
          att inta drogen, för att senare kunna våldtas.
        </p>
        <p xml:id="i-H4dK6Y5dzBzUToY5ZA9MgP">
          Vad avser socialministern vidta för åtgärder för att läkemedel
          som innehåller flunitrazepam ska klassas som narkotiska preparat
          och avregistreras från läkemedelsmarknaden?
        </p>
      </div>
    </body>
  </text>
</TEI>
