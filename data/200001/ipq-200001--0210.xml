<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0210">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0210</head>
        <author who="i-5VucL1TjrAWieXV17zXaW8">Skårman, Carl-Erik (m) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>Sverige och Europeiska unionen</topic>
        <docDate when="2001-01-11">den 11 januari</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GO10210</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:210 av Carl-Erik Skårman (m) till justitieminister
          Thomas Bodström om Sverige och Europeiska unionen
        </IPQ_title>
      </div>
      <div type="IPQuestionBody">
        <p xml:id="i-H7tZAH6vTqQQT7Hb9VmdSz">
          Sverige har innevarande halvår den viktiga uppgiften att vara
          Europeiska unionens ordförandeland.
        </p>
        <p xml:id="i-JfEaqyGs3GZBESVo1TnxBs">
          Mycket uppmärksamhet kommer därmed att riktas mot vårt land som
          helhet, men särskilt mot de orter som ska stå som värdar för EU:s
          olika sammankomster och konferenser. Aktiviteter är glädjande
          nog spridda över stora delar av Sverige, men det är Stockholm
          som kommer att få ta emot stor del av den ökade besöksströmmen.
        </p>
        <p xml:id="i-BnzQdraTKkW7CQD5afuRmu">
          Detta kommer inte endast att medföra positiva konsekvenser. Resurser
          måste avsättas för skydd och säkerhet beträffande gästande besökare
          samt eskorter för de som reser genom Stockholm.
        </p>
        <p xml:id="i-KsY6XyRW7a5aQ6wXDoV2K8">
          Detta är dock sådant som självklart följer med det internationella
          europeiska åtagandet som Sverige gjort.
        </p>
        <p xml:id="i-PVyhCqVtSHHQQv9swiQYAB">
          Däremot är det oroande och mindre förutsebart vad ökande oroligheter
          och gatuvåld kan medföra. Erfarenhetsmässigt uppträder sådana
          effekter i spåren efter olika protestorganisationer vid betydelsefulla
          internationella överläggningar. Sådana exempel har det senaste
          året givits bl.a. i Seattle, Prag och Nice. De senare två i direkt
          anslutning till EU-konferenser.
        </p>
        <p xml:id="i-XqTpb5qVYAhyjE6yNc8vR7">
          De organisationer som @ trots deklarerade icke-vålds-avsikter
          @ förelöpt de våldspräglade händelserna, har aviserat ökad aktivitet
          även i Sverige.
        </p>
        <p xml:id="i-A84BFupKpYNCmGVoczPujB">
          Därutöver finns en ökad benägenhet för vissa grupper i det svenska
          samhället att ägna sig åt verksamheter som tycks utlösa våldsamheter.
        </p>
        <p xml:id="i-2LRetjeDTJ48HqPkpm5Dem">
          Ett exempel är Reclaim The Citys s.k. gatufest på Götgatan i
          Stockholm under sommaren, vilken resulterade i egendomsförstörelse
          av för Stockholm ovanligt slag, ett annat är den uppmärksammade
          husockupationen i Linköping varvid även hot mot människor förekom.
          Erfarenheten visar också att det saknas polisresurser sedan fler
          år tillbaka i Stockholm, vilket med kraft påtalats av polisstyrelsens
          ordförande, borgarrådet Kristina Axén Ohlin.
        </p>
        <p xml:id="i-69mCHPKnYVmxaxQpUDGAeV">
          För Sverige och Stockholm är det angeläget att Sveriges tid som
          ordförandeland lämnar en positiv efterklang inom och utanför våra
          gränser. Därom torde de flesta medborgare vara ense oavsett vilken
          inställning man har till Europeiska unionen. För huvudstadens
          del är det i detta avseende ytterst angeläget att försöka upprätta
          en grundläggande vardaglig ordning och säkerhet för gemene man
          även under innevarande halvår.
        </p>
        <p xml:id="i-UjgkadLbHhbzyNDZvkYSYj">
          Mot denna bakgrund vill jag ställa följande frågor till det ansvariga
          statsrådet:
        </p>
        <p xml:id="i-DXboqoeGMR6dB5gUqzsa7A">
          Vilka åtgärder har statsrådet vidtagit för att stärka Stockholmsregionens
          möjligheter att smidigt kunna upprätthålla god ordning och gott
          skydd för medborgarna under innevarande halvår?
        </p>
        <p xml:id="i-WFGDpeko6Af35DYPkYUMVA">
          Vilka åtgärder har statsrådet vidtagit för att Stockholms läns
          resurser ska kunna motsvara de ökade krav på ordningshållande
          och brottsförebyggande verksamhet som ställs på myndigheterna
          under det halvår som Sverige är ordförandeland i EU?
        </p>
        <p xml:id="i-9YT7X1CkE81BPyFtKVWzT6">
          Vad ämnar statsrådet göra för att fylla de vakanser som för närvarande
          finns i poliskåren inom Stockholms län?
        </p>
        <p xml:id="i-MZC6qPDpqGZ5hN65oTQQ2k">
          Vilka initiativ ämnar statsrådet vidta för att motverka den nuvarande
          pågående minskningen av antalet poliser inom Stockholms stad och
          Stockholms län?
        </p>
        <p xml:id="i-9VksvEPVSM5MHagdteHVmM">
          Vilka övriga åtgärder ämnar statsrådet ta initiativ till för
          att tillförsäkra medborgarna i Stockholms stad och län ett gott
          personligt skydd och gott skydd för egendom under den tid då resurserna
          ansträngs maximalt med anledning av de arbetsuppgifter som tillkommer
          under Sveriges tid som ordförandeland i EU?
        </p>
        <p xml:id="i-UJ6ecjodQfkKdYzgdzAY97">
          Vilka initiativ ämnar statsrådet vidta för att Stockholmsregionen
          ska erhålla de polisresurser som erfordras efter Sveriges ordförandetid
          i EU?
        </p>
      </div>
    </body>
  </text>
</TEI>
