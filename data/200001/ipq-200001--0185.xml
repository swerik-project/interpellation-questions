<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0185">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0185</head>
        <author who="i-NW2TEoH8XmW9aSn2aKJ8EA">Ygeman, Anders (s) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>skönhetsoperationer för minderåriga</topic>
        <docDate when="2000-12-12">den 12 december</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO10185</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:185 av Anders Ygeman (s) till socialminister
          Lars Engqvist om skönhetsoperationer för minderåriga
        </IPQ_title>
      </div>
      <div type="IPQuestionBody">
        <p xml:id="i-6MfCLrGaqMmFfQYWMpCdxA">
          I TV-programmet Svart eller Vitt på TV 4 den 21 november skildrades
          hur mindre nogräknade plastikkirurger utan större betänkligheter
          erbjöd sig att för grova pengar göra bröstförstoringar på minderåriga
          flickor. I debatten framkom att det inte finns någon åldersgräns
          för när en person på egen hand kan besluta sig för att genomgå
          en plastikoperation. Utöver det medicinskt tveksamma i att genomföra
          en bröstoperation på en människa som inte är fullvuxen handlar
          det för patienten om en kostnad på mellan 25 000 och 50 000 kr.
          Det säger sig självt att det för en 17-åring är svårt att överblicka
          konsekvenserna av en bröstoperation i form av risker med framtida
          komplikationer.
        </p>
        <p xml:id="i-Ux6Y3kPK1bNRNPDmxGJbMS">
          Enligt uppgifter från Sveriges största återförsäljare av implantat
          för bröstförstoringar ökar försäljningen av implantat stadigt
          och då framför allt till privata kliniker. En förändring som skett
          är att storleken på implantaten ökat. I dag är den vanligaste
          storleken 300 ml mot 175 ml för tio år sedan.
        </p>
        <p xml:id="i-4ox5GuUvw9DfhieBba8pEK">
          Samhällets skönhetshysteri drabbar i det här fallet de unga flickorna
          dubbelt. Kommersiellt målas upp en bild med skönhetsideal som
          sägs göra alla människor lyckliga. De privata plastikkirurgerna
          kan med hänvisning till patientens bästa alltid erbjuda en operation
          för att anpassa sina patienter till dagens skönhetskrav och därmed
          få dem att må bättre, givetvis för en grov ekonomisk ersättning.
          När sedan samma medier startar en debatt om plastikkirurgi är
          cirkeln sluten och de unga flickorna dubbelt utnyttjade. Först
          en skuldbeläggning för att man inte naturligen uppfyller normen
          och därefter för att man för att slutligen uppfylla normen opererat
          sig. Cynismen når sin fulländning när implantaten skapar komplikationer.
          I det läget är de privata plastikkirurgerna mer än villiga att
          mot ytterligare en rund ersättning plocka ut implantaten igen.
          Det är svårt att se hur de unga flickor som utnyttjas i detta
          spel blivit lyckligare. Att de privata klinikerna blivit rikare
          och att medierna fått något att skriva om är det dock ingen som
          tvivlar på.
        </p>
        <p xml:id="i-DxeW1hhNz6rzNk5zhEt3Fs">
          Operationer för att förstora brösten på unga flickor är inte
          de enda skönhetsoperationerna, men är vanliga och uppmärksammade.
          I Sverige i dag pågår en ständig debatt om brister i sjukvård
          och omsorg. Samtidigt expanderar den privata marknaden för skönhetsoperationer,
          ett faktum som ställer frågor om samhällets resurser för sjukvård
          används på rätt sätt. De plastikkirurgiska metoder som dagligen
          gör nya framsteg fyller en viktig funktion för människor som drabbas
          av allvarliga sjukdomar, som bröstcancer och där de livräddande
          ingreppen gjort dem mer eller mindre vanställda.
        </p>
        <p xml:id="i-MFen6xUcZw2KPqtzTdE8Y7">
          I ett större perspektiv visar bröstförstoringar på privata kliniker
          konsekvenserna av en sjukvård som alltmer bedrivs utefter marknadens
          krav och inte efter människornas faktiska behov. Det är ofrånkomligt
          att den dagen som plånboken styr kommer resurserna till sjukvården
          fördelas skevt, just eftersom behovet inte stämmer överens med
          betalningsförmågan.
        </p>
        <p xml:id="i-BMpeND6VbVQfgHHcBCxJeS">
          Jag vill därför fråga socialminister Lars Engqvist:
        </p>
        <p xml:id="i-BK82v1SxxXhrELNc14JDhD">
          1. Vilka åtgärder avser socialministern vidta för att stoppa
          privata klinikers möjligheter att på kommersiella grunder genomföra
          skönhetsoperationer på minderåriga?
        </p>
        <p xml:id="i-P7fTMLtmphnsiBdsUHvzNF">
          2. Vilka åtgärder avser socialministern vidta för att motverka
          kommersiella intressens utnyttjande av unga flickors stress inför
          ett konstgjort och onaturligt skönhetsideal?
        </p>
      </div>
    </body>
  </text>
</TEI>
