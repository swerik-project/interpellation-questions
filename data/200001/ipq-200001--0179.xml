<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0179">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0179</head>
        <author who="i-GJLL78ePjJhSXVWBYyRW8t">Cederfelt, Margareta (m) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>negativ föreningsrätt</topic>
        <docDate when="2000-12-11">den 11 december</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GO10179</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:179 av Margareta Cederfelt (m) till justitieminister
          Thomas Bodström om negativ föreningsrätt
        </IPQ_title>
      </div>
      <div type="IPQuestionBody">
        <p xml:id="i-8hTGJ6RFSWLTPFqcwuKW2T">
          Europarådet har vädjat till den svenska regeringen att stärka
          skyddet för den negativa föreningsrätten.
        </p>
        <p xml:id="i-W764MowsvPU7BoCzakBUue">
          Skyddet för den positiva föreningsrätten är klart uttalat i Sverige.
          1994 ratificerade Sverige Europakonventionen om de mänskliga rättigheterna
          vilket innebär ett stöd för positiv föreningsrätt. Konventionen
          innefattar även ett stöd för rätten att vara oorganiserad.
        </p>
        <p xml:id="i-7YoeP7cDJg3JMJHay7RBx6">
          Under 1990-talet har flera fall av kränkningar mot den negativa
          föreningsrätten förekommit vilket bl.a. har tagit sitt uttryck
          i att arbetssökande som ej är medlemmar i en facklig organisation
          diskrimineras. Att detta kan ske beror på att kollektivavtal med
          hängavtal tecknats mellan arbetsgivare och arbetstagarorganisationer
          som innebär att endast medarbetare med facklig organisation ska
          anställas.
        </p>
        <p xml:id="i-UFnL9RRCwHnTf3fnecFBEF">
          Ett vanligt argument för detta förfarande är att arbetsmarknadens
          parter är fria att teckna överenskommelser. Problemet är att nämnda
          överenskommelser kränker individens rätt att själv välja organisationstillhörighet.
          Det bör därför ej vara möjligt för arbetstagar- och arbetsgivarorganisationer
          att teckna avtal som på detta sätt ingriper i den enskilda individens
          rättigheter.
        </p>
        <p xml:id="i-PkvCLZCey9JyUFdt5Hf47m">
          Med hänvisning till det anförda vill jag ställa följande frågor:
        </p>
        <p xml:id="i-7CBujS1jcVZDBpRWxrEVG4">
          1. Vilka åtgärder avser justitieministern vidta för att Sverige
          ska tillämpa Europarådets rekommendationer och stärka skyddet
          för den negativa föreningsrätten?
        </p>
        <p xml:id="i-My18EVW8sUczfVuWZBL77U">
          2. Vilka åtgärder avser justitieministern vidta för att arbeta
          för ett lagförslag som innebär förbud mot organisationsklausuler
          i avtal?
        </p>
      </div>
    </body>
  </text>
</TEI>
