<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0324">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0324</head>
        <author who="i-NgCTKqp2fs7ZtdGdg2MLiL">Biörsmark, Karl-Göran (fp) </author>
        <recipient who="i-S7LcGmD5NuSMrFDW8LBeJ1">utrikesminister Anna Lindh </recipient>
        <topic>situationen i Burma</topic>
        <docDate when="2001-03-13">den 13 mars</docDate>
        <status when="2001-04-03" byWhom="utrikesminister Anna Lindh " byWhomId="i-S7LcGmD5NuSMrFDW8LBeJ1" status="answered">besvarad</status>
        <external_id source="rdwebb">GO10324</external_id>
        <debate>
          <turn when="2001-04-03 15:56:02" duration="253">K-G BIÖRSMARK (Fp)</turn>
          <turn when="2001-04-03 16:00:12" duration="172">ANNA LINDH (Utrikesminister)</turn>
          <turn when="2001-04-03 16:03:01" duration="178">K-G BIÖRSMARK (Fp)</turn>
          <turn when="2001-04-03 16:05:56" duration="153">ANNA LINDH (Utrikesminister)</turn>
          <turn when="2001-04-03 16:08:26" duration="95">K-G BIÖRSMARK (Fp)</turn>
          <turn when="2001-04-03 16:09:57" duration="31">ANNA LINDH (Utrikesminister)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:324 av Karl-Göran Biörsmark (fp) till
          utrikesminister Anna Lindh om situationen i Burma
        </IPQ_title>
      </div>
      <div type="IPQuestionBody">
        <p xml:id="i-E4m8VUxJJUmD8Ys4f78oi2">
          Situationen i militärdiktaturen Burma oroar. Under hela 1990-talet
          har militärjuntan i Burma vägrat tala med den demokratiska oppositionen
          och dess företrädare Aung San Suu Kyi. Så sent som förra året
          planerade generalerna bilda en ny regering bestående av några
          marginella etniska minoritetsgrupper och överlöpare från demokratirörelsen.
          Allt för att slippa samtala med Aung San Suu Kyi.
        </p>
        <p xml:id="i-ASUyZrSxrCHjauanJ7kss">
          På senare tid har det emellertid kommit signaler om att militärjuntan
          håller på att ändra sig och nu är beredd på att inleda samtal
          med oppositionen. Det finns dock all anledning att tvivla på sanningen
          i detta.
        </p>
        <p xml:id="i-9sbou6SLmVfbhB9yjGTsDK">
          Aung San Suu Kyi och hennes NLD vann 1990 det första och hittills
          enda fria valet i Burma sedan militärkuppen 1962. NLD vann 392
          av 485 platser i det nya parlamentet, som dock militären förhindrade
          från att kunna samlas. Ett stort antal ledande oppositionspolitiker
          arresterades och sattes såsom Aung San Suu Kyi i mångårig husarrest.
          Andra lyckades gå i exil.
        </p>
        <p xml:id="i-TeqekCMUoU1mDJwLeyF7DV">
          Burmas av militärjuntan självvalda isolering har fört landet,
          som juntan kallar Myanmar, till ekonomisk och social misär. Omfattande
          militära operationer genomförs mot olika etniska gerillaförband.
          Detta ledde under förra året till uppmärksammade gerillaaktioner
          i Thailand, där Burmas ambassad ockuperades liksom ett sjukhus.
        </p>
        <p xml:id="i-5Ua2VNZZtBBD4UcX1Zhv1D">
          Brotten mot mänskliga fri- och rättigheter är omfattande. Amnesty
          International rapporterar förra året att ett mycket stort antal
          människor greps av politiska skäl. 200, av vilka en del var samvetsfångar,
          dömdes till långa fängelsestraff. Mer än 1 200 politiska fångar
          som hade gripits tidigare, däribland 89 samvetsfångar och hundratals
          som skulle kunna vara det, kvarhölls, enligt uppgifter från Amnesty.
        </p>
        <p xml:id="i-RmkeMiyJXgXwHhMT3QbdJj">
          FN:s specielle rapportör för Myanmar förvägras fortlöpande inresetillstånd.
          Omfattande flyktingströmmar har under åren gått till grannländerna
          Thailand, Indien och Bangladesh. Aidssituationen i Burma bedöms
          av FN som katastrofal och i nivå med den i vissa afrikanska stater.
        </p>
        <p xml:id="i-Nhn28j8vXhMpY9R5RaVf8g">
          Efter den militära massakern den 8 augusti 1988, som bara i Rangoon
          kostade flera tusen civila demonstranters liv, och efter det att
          militären annulerade de fria valen i maj 1990, har Burma mötts
          av omfattande internationella påtryckningar och ekonomiska sanktioner
          från främst USA, EU, Kanada och Australien. Förutom det inhemska
          förtrycket har omvärldens förhållande till militärjuntan i Rangoon
          styrts av att Burma är en storproducent av narkotika, som smugglas
          vidare till konsumenter runtom i världen, och numera i allt högre
          grad också i Burmas grannstater.
        </p>
        <p xml:id="i-YXrMGh9g6U99HbMEz5yYL1">
          Militärjuntans förtryck i Burma uppmärksammas årligen av FN:s
          kommission för de mänskliga rättigheterna. Försök att resa frågan
          i FN:s säkerhetsråd förhindras dock av Burmas särskilda skyddsmakt,
          Folkrepubliken Kina, men också av t.ex. Ryssland och Malaysia,
          som delar Kinas syn att FN inte ska lägga sig i staters "inre
          angelägenheter". EU har hittills vägrat att befatta sig med Burma
          inom ramen för den dialog som förs mellan EU och Asean.
        </p>
        <p xml:id="i-RA8ExyPcvcEHYfgt99c5y3">
          Det är angeläget att omvärldens uppmärksamhet på förhållandena
          i Burma inte försvagas. EU bör fortsatt utöva starkast möjliga
          påtryckningar på regimen i Burma, så att den tvingas erkänna resultatet
          från det fria parlamentsvalet 1990 och Burma kan börja den svåra
          vägen mot demokrati.
        </p>
        <p xml:id="i-GTwKK6Kh9unDeHqUPK1dFq">
          Med anledning av det ovan anförda vill jag ställa följande frågor
          till utrikesministern:
        </p>
      </div>
    </body>
  </text>
</TEI>
