<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0409">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0409</head>
        <author who="i-LgwL3h3Wb698c2z8QDDaab">Oscarsson, Yvonne (v) </author>
        <recipient who="i-STyFs6Gu3boin31eFp1bNM">justitieminister Thomas Bodström </recipient>
        <topic>polisens agerande vid demonstrationer m.m.</topic>
        <docDate when="2001-04-25">den 25 april</docDate>
        <status when="unknown" byWhom="justitieminister Thomas Bodström " byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GO10409</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:409 av Yvonne Oscarsson (v) till justitieminister
          Thomas Bodström om polisens agerande vid demonstrationer m.m.
        </IPQ_title>
      </div>
      <div type="IPQuestionBody">
        <p xml:id="i-VLLkrhPkQFvnS1gJztX5Fs">
          Med anledning av polisens agerande vid ett flertal demonstrationer
          på senaste tiden har frågan om lagreglering av handmanövrerade
          videokameror åter uppkommit. Buggningsutredningen gjorde en jämförande
          studie mellan Danmark, Finland, Norge, Storbritannien, Tyskland
          och Österrike och konstaterade där att av dessa länder är det
          endast Sverige och Norge som skiljer på fjärrstyrda och handmanövrerade
          videokameror.
        </p>
        <p xml:id="i-LtsdKKAPxAUjG5M9foVjFh">
          Svensk lagstiftning saknar positivt lagstöd för användning av
          handmanövrerade videokameror och det är, bl.a. enligt Svenska
          Helsingforskommittén för mänskliga rättigheter, högst tvivelaktigt
          om en dylik ordning är förenlig med Europakonventionens bestämmelser.
          Detta innebär också att polisen kan använda sig av handmanövrerade
          videokameror för att registrera exempelvis demonstranter. Hur
          dessa bilder används senare finns ingen kunskap om. Förstörs de
          eller arkiveras de? När demonstranter filmas vid utövande av sina
          rättigheter att uttrycka sina åsikter finns risk att förbuden
          mot åsiktsregistrering, mötesfrihet och åsiktsfrihet åsidosätts.
        </p>
        <p xml:id="i-RUjQGKdKve2h8c2HqCAdNp">
          Förutom kamerabevakning gäller diskussionen huruvida polisen
          använt överdrivet våld mot demonstranterna. Uppgifter har förekommit
          att personer som inte deltagit i demonstrationen eller endast
          gjort det i syfte att fredligt uttrycka sina åsikter blivit utsatta
          för såväl våld som fysiskt avlägsnande, dvs. allvarliga ingrepp
          i sin personliga rörelsefrihet. Även detta kan ses som ett mycket
          stort ingrepp i medborgarnas grundlagsenliga rättigheter. Det
          måste också ifrågasättas om massavlägsnanden kan anses vara en
          metod som är lämplig eller ens lagenlig. JO har i beslut ansett
          att så inte är fallet.
        </p>
        <p xml:id="i-AgqzBzzEtLuA5pi8UfmKSN">
          Dessa frågor tillsammans med andra händelser där poliser varit
          inblandade i tveksamheter den senaste tiden riskerar att på ett
          allvarligt sätt undergräva förtroendet för den svenska polisen.
          Systemet med att polisen utreder sina egna brott, utan insyn från
          allmänheten, riskerar att ytterligare minska förtroendet för polisen.
          Detta förtroende är avgörande för tilltron till rättssamhället
          i stort och inte minst för att enskilda medborgare ska kunna känna
          den trygghet i samhället de har rätt till.
        </p>
        <p xml:id="i-4iWhU5sL63qAoY7KxRPC2Q">
          Efter år av enträget motionerande från Vänsterpartiet har regeringen
          beslutat om att frågan om polisens internutredningar ska utredas
          i en utredning benämnd Tillsynsutredningen. Då utredningen även
          innehåller andra frågor och nyligen tillsatts riskerar den att
          inte kunna presentera resultat så snart som det skulle behövas.
        </p>
        <p xml:id="i-GhNktvAQrKdvBvQtqhSKvJ">
          Mina frågor till ministern blir således:
        </p>
        <p xml:id="i-LuCBQrmuYLoVkBMnthtSpR">
          1. Avser ministern att vidta några åtgärder med anledning av
          ovanstående risker för brott mot grundlagsenliga rättigheter och
          brott mot Europakonventionen?
        </p>
        <p xml:id="i-WHDpc7mWqyHXAemuBTnLZX">
          2. Avser ministern ta initiativ till att skynda på utredningen
          avseende polisens internutredningar t.ex. genom att ge tilläggsdirektiv
          avseende presentation av delbetänkande i den speciella frågan?
        </p>
        <p xml:id="i-VfJKCTSoDiWCJb3koiyBNy">
          3. Avser ministern att vidta några åtgärder beträffande polisens
          möjligheter att tillgripa massavlägsnanden så att personers rörelsefrihet
          inte begränsas i onödan?
        </p>
      </div>
    </body>
  </text>
</TEI>
