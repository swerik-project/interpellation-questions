<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0175">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0175</head>
        <author who="i-C3fSSzQDuoh3kKasHW4AKa">Fransson, Sonja (s) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>östrogenbehandling</topic>
        <docDate when="2000-12-01">den 1 december</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO10175</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:175 av Sonja Fransson (s) till socialminister
          Lars Engqvist om östrogenbehandling
        </IPQ_title>
      </div>
      <div type="IPQuestionBody">
        <p xml:id="i-MfW96tb8vyidobouuiETqo">
          Miljoner kvinnor i världen behandlas i dag med östrogen för att
          minska klimakteriebesvären. I Sverige skrivs östrogen ut till
          40 % av alla kvinnor i klimakteriet och denna förskrivning ökar
          snabbt. Ofta sker den helt slentrianmässigt vid besök hos allmänläkare
          eller gynekolog vid rutinkontroll.
        </p>
        <p xml:id="i-FGrVGDpCwU9eusnXuda3Wi">
          Vi kvinnor lever nära hälften av vårt vuxna liv efter klimakteriet.
          Östrogenbehandlingen betyder mycket för att höja livskvaliteten
          för många kvinnor i aktiv ålder. Behandlingen lindrar effektivt
          våra klimakteriebesvär, och den tycks påverka risken att insjukna
          i flera folksjukdomar, men summan av risker och nytta hos den
          enskilda kvinnan är okänd.
        </p>
        <p xml:id="i-XEPcmQuVwx47EUkXW3PBBU">
          Den sägs ha flera positiva hälsoeffekter. Den sägs förebygga
          bl.a. benskörhet, hjärtinfarkt, stroke och Alzheimer.
        </p>
        <p xml:id="i-QmtmrgvxYAzANaZNiaE21N">
          Varannan svensk kvinna drabbas någon gång under sin livstid av
          en fraktur som kan relateras till benskörhet. Vi har 20 000 höftfrakturer
          hos kvinnor varje år i Sverige. Oftast är det kvinnor i 80-årsåldern
          som är patienten. I vetenskapliga undersökningar presenteras siffror
          som kan tyda på att pågående östrogenbehandling halverar risken
          för höftfraktur. Betyder det att vi, för att uppnå denna positiva
          effekt, måste fortsätta med östrogenbehandling hela livet?
        </p>
        <p xml:id="i-RFUkgqfD1jMb7rLi4rn8V7">
          Hjärt- och kärlsjukdomar är den vanligaste dödsorsaken för både
          män och kvinnor. Skyddar östrogenbehandling mot hjärtinfarkt?
          Ja, säger vissa studier. Nja, säger andra kontrollerade studier.
          Biologiska data säger både ja och nej.
        </p>
        <p xml:id="i-4R3bBiaE9JMEmCz7TkL8Js">
          Samtidigt nås vi av varningssignaler vad gäller östrogenbehandlingens
          betydelse för uppkomsten av bröstcancer.
        </p>
        <p xml:id="i-Tv9t3Jmma6mAmgd6t3rtbZ">
          Bröstcancer är i dag kvinnans vanligaste cancersjukdom. Nästan
          en kvinna av tio drabbas, innebärande att vi i Sverige har 6 000
          fall per år, och förekomsten ökar. Enligt samstämmiga uppgifter
          ökar östrogenbehandling risken för bröstcancer, men hur mycket
          och hos vem? Kvarstår riskökningen hela livet, även sedan behandlingen
          avslutats?
        </p>
        <p xml:id="i-Uojhws8tanRkvUk8GcuQ5X">
          Nya rön från Karolinska Institutet utmanar tidigare resultat
          om att risken efter långtidsbehandling med östrogen bara är måttligt
          ökad.
        </p>
        <p xml:id="i-WfvgGsoZVpubeRoGiVCnq1">
          Benskörhet och hjärtsjukdomar orsakar ett stort mänskligt lidande
          och ansenliga samhällsekonomiska konsekvenser. Frakturvården omsätter
          ensam miljarder i vårdkostnader. Samtidigt utsätts vi kvinnor
          för historiens kanske största medicinska fullskaleförsök utan
          kontroll, uppföljning och utvärdering.
        </p>
        <p xml:id="i-WKccDLbUugmDtFjxtJm4T7">
          Sverige har unika förutsättningar att klargöra dessa effekter
          genom forskning. Östrogenbehandlingen har pågått länge i Sverige
          och använts i flera olika varianter. Våra nationella register
          tillsammans med personnummer gör att vi kan jämföra effekterna
          av olika preparat.
        </p>
        <p xml:id="i-5tVRf2EYG9vLMrtYYRuuhb">
          Kan svensk forskning bevisa att östrogen i icke skadliga regimer
          verkligen förebygger hjärtsjukdomar och benskörhet skulle det
          innebära en mycket stor hälsovinst. Samtidigt skulle kanske ett
          stort antal fall av bröstcancer kunna förhindras med hjälp av
          den fördjupade kunskap som en långsiktig studie av nämnt slag
          skulle ge.
        </p>
        <p xml:id="i-XGH1KrvcAxU9Z8BR6YWKom">
          Med detta som bakgrund vill jag fråga ministern:
        </p>
        <p xml:id="i-igQaniLPvuGaPaS5pUFs8">
          Vilka åtgärder tänker ministern vidta för att öka våra kunskaper
          om för- och nackdelar med östrogenbehandling?
        </p>
      </div>
    </body>
  </text>
</TEI>
