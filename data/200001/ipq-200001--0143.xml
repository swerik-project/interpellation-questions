<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0143">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0143</head>
        <author who="i-KtELEJ9HytY7HFgQExEzLq">Bergström, Sven (c) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>klimatfrågan och nollemissionsfordon</topic>
        <docDate when="2000-11-23">den 23 november</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GO10143</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:143 av Sven Bergström (c) till näringsminister
          Björn Rosengren om klimatfrågan och nollemissionsfordon
        </IPQ_title>
      </div>
      <div type="IPQuestionBody">
        <p xml:id="i-CncdGfsfNFdw73YZXKXXow">
          Den just nu pågående Haagkonferensen fäster återigen uppmärksamheten
          på att klimatfrågan är en av de absolut viktigaste framtidsfrågorna
          för jorden som helhet. Mänsklighetens påverkan på den naturliga
          växthuseffekten kommer att få ödesdigra konsekvenser för jorden
          och dess invånare om ingenting görs. Transportsystemet står för
          en stor del av utsläppen av växthusgasen koldioxid. Därtill ökar
          denna sektor sina utsläpp. Detta gör en förändring till ett långsiktigt
          hållbart transportsystem mycket angelägen.
        </p>
        <p xml:id="i-WEVVE9gMJCrx1ZtNyUN3y4">
          Att komma till rätta med klimatproblemen är på intet sätt en
          lätt uppgift men det gäller att börja nu. Om vi skjuter upp angelägna
          förändringar av det fossilbaserade samhället riskerar kostnaderna
          i framtiden att bli mångdubbelt större. Det behövs konkreta åtgärder
          för att lösa problemen med mänsklighetens påverkan på växthuseffekten.
          En sådan konkret åtgärd är att påskynda utvecklingen av miljöanpassade
          fordon som ger en minimal eller ingen negativ påverkan alls på
          den yttre miljön s.k. nollemissionsfordon.
        </p>
        <p xml:id="i-VLm7B2P57xCAf2ifM3pPDA">
          Marknadsekonomins styrmekanismer är ett effektivt sätt att stimulera
          en miljödriven teknikutveckling. Tidigare erfarenheter som exempelvis
          utmönstringen av den blyade bensinen visar på detta. Att använda
          marknadsekonomins styrmekanismer för att utveckla exempelvis nollemissionsfordon
          skulle underlätta att uppnå miljömålen. Dessutom skulle det också
          förbättra svensk och europeisk fordonsindustris konkurrenskraft.
          Detta i en situation där miljöanpassade produkter blir alltmer
          efterfrågade.
        </p>
        <p xml:id="i-KMUdTu1qwnZaRdZb1rGpqB">
          I Kalifornien har man ställt upp ett konkret mål om att senast
          2005 ska minst 10 % av de nytillverkade fordonen som säljs vara
          s.k. nollemissionsfordon. En sådan stimulans är mycket positiv.
          Genom att fastslå att minst 10 % av fordonen som säljs ska vara
          nollemissionsfordon ges marknaden en tydlig signal om vad som
          väntar i framtiden. Dessutom vet tillverkarna att det finns en
          marknad för de fordon som de producerar vilket ytterligare stimulerar
          innovationer. Detta bör vara en möjlig väg att gå även i Sverige.
        </p>
        <p xml:id="i-MT8hX1CmFoDzUpkdKTpSkr">
          Upphandlingsinstrumentet har en betydande kraft. Det är därför
          viktigt att de upphandlingar som genomförs i statlig och kommunal
          regi tar med utsläppen av koldioxid som en viktig faktor. Staten
          bör i detta fall agera som ett gott föredöme och ställa stora
          krav på att de fordon som upphandlas ska vara allmänt miljöanpassade
          och ha låga utsläpp av koldioxid.
        </p>
        <p xml:id="i-Pw3hEpnUNq3eq8GanCfS9P">
          Mot bakgrund av ovanstående vill jag fråga näringsministern:
        </p>
        <p xml:id="i-retUELLFc89CQ6Pp9LjKp">
          1. Avser näringsministern att lägga förslag om att, i likhet
          med Kalifornien, fastställa konkreta mål för hur många nollemissionsfordon
          som ska säljas år 2005?
        </p>
        <p xml:id="i-EkYiurLoKVFAko5ZCaMXZo">
          2. Avser näringsministern att lägga förslag om hur staten ska
          ta hänsyn till koldioxidutsläpp vid upphandling av fordon?
        </p>
        <p xml:id="i-QeE653LFRiLUXDtkpYXYVF">
          3. Vilka åtgärder avser näringsministern vidta för att ytterligare
          minska utsläppen av klimatpåverkande gaser i Sverige?
        </p>
      </div>
    </body>
  </text>
</TEI>
