<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0096">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0096</head>
        <author who="i-XhKn9p4oQVJvYzm2h78jih">Sjöstrand, Sven-Erik (v) </author>
        <recipient who="i-NxhWABYZtDAg5RbsxD7VBv">statsrådet Maj-Inger Klingvall </recipient>
        <topic>EU:s immigrationsregler</topic>
        <docDate when="2000-11-07">den 7 november</docDate>
        <status when="unknown" byWhom="statsrådet Maj-Inger Klingvall " byWhomId="i-NxhWABYZtDAg5RbsxD7VBv" status="answered">besvarad</status>
        <external_id source="rdwebb">GO1096</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:96 av Sven-Erik Sjöstrand (v) till statsrådet
          Maj-Inger Klingvall om EU:s immigrationsregler
        </IPQ_title>
      </div>
      <div type="IPQuestionBody">
        <p xml:id="i-69hS19TG1HaCErBNhDv8qv">
          EU bygger murarna allt högre mot omvärlden för att stänga ute
          människor på flykt undan förföljelse och tortyr. Den första byggstenen
          i muren runt "Fästning Europa" utgörs av visumkrav. I Schengensamarbetet
          har beslutats om gemensamt visumkrav mot 128 länder. Bland dessa
          återfinns i stort sett samtliga länder varifrån flyktingar kommer.
          I förening med s.k. transportöransvar, som innebär att flygbolag
          och andra transportföretag ofta döms till skyhöga bötesstraff
          om de tagit med passagerare utan erforderliga och äkta resehandlingar,
          innebär visumkravet att skyddet för flyktingar i den internationella
          rätten effektivt kortsluts. Personalen hos flygbolag tvingas hindra
          också dem som har flyktingskäl att lämna sitt hemland. Det betyder
          i praktiken att myndighetsutövning som kan gälla frågor om liv
          eller död lämnas över till privata rättssubjekt som har vinstmaximering
          som grundläggande verksamhetsmål.
        </p>
        <p xml:id="i-9CgPeLPqmX77d1NdNkWTDc">
          Immigrationstjänstemän utplaceras vid EU-ländernas ambassader
          och konsulat för att biträda flygbolagens personal med äkthetskontroller
          av resehandlingar. Rådet antog den 25 oktober 1996 en gemensam
          åtgärd om detta. Av en genomgång av de handböcker som dessa tjänstemän
          använder, liksom av regeringsrapporter om deras aktiviteter, framgår
          att det i dessa handböcker respektive rapporter inte finns några
          resonemang om skydd för flyktingar eller mänskliga rättigheter
          över huvud taget.
        </p>
        <p xml:id="i-8AUWgKUfs4DMPnwav2CGSD">
          Det har visat sig att tillämpningen av s.k. transportöransvar
          också leder till diskriminering av passagerare med mörk hudfärg.
          En annan effekt är att jordmånen för flyktingsmugglarna görs mer
          lukrativ och att dessa avkräver flyktingarna allt högre summor.
        </p>
        <p xml:id="i-APWFGBDagiSkpED4mm2dYV">
          I ett frågesvar till undertecknad den 25 oktober 2000 sade statsrådet
          Klingvall att det är betydelsefullt att även flygbolag och andra
          transportföretag tar ett ansvar i arbetet att motverka illegal
          immigration och att reglerna om transportöransvar spelar en viktig
          roll i detta sammanhang. Statsrådet tillade att transportöransvaret
          inte får utformas på ett sätt som strider mot våra åtaganden att
          ge skydd åt flyktingar.
        </p>
        <p xml:id="i-FA6ewBEgwHix2CjyHak9mf">
          Frankrike har den 7 juli 2000 lagt fram ett förslag till direktiv
          om transportöransvar som om det genomförs kommer att tvinga ännu
          fler asylsökande människor att anlita skrupelfria människosmugglare.
        </p>
        <p xml:id="i-25DKrK41CRMg2gtmDkPfkB">
          Mot denna bakgrund vill jag fråga statsrådet Klingvall:
        </p>
        <p xml:id="i-RtivVyoBUkYbhLAygQorf">
          1. Vilka åtgärder avser regeringen att vidta för att klargöra
          att den med uttrycket "illegal immigration" endast syftar på immigration
          som kan föranleda straffansvar enligt utlänningslagen?
        </p>
        <p xml:id="i-SAdCLTTv3mXoYSN99TgXrY">
          2. Avser den svenska regeringen att motsätta sig att det franska
          förslaget om transportöransvar genomförs?
        </p>
        <p xml:id="i-CtxdojAQ6HFP8i4W2MZud8">
          3. Avser regeringen att lägga fram ändringsförslag till det franska
          direktivförslaget för att direktivet inte ska strida mot Sveriges
          och de övriga EU-ländernas internationella åtaganden om skydd
          för flyktingar och andra skyddsbehövande?
        </p>
        <p xml:id="i-744nqw5vyN6MB3QUeZ4RNe">
          4. Om svaret på fråga 3 är ja, avser regeringen att samråda med
          riksdagen om utformningen av de svenska ändringsförslagen?
        </p>
      </div>
    </body>
  </text>
</TEI>
