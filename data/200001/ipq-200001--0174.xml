<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0174">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0174</head>
        <author who="i-J7LihzSktwE55CCSfYQXLk">Elmsäter-Svärd, Catharina (m) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>utredningsman för Stockholmsregionens flygplatskapacitet</topic>
        <docDate when="2000-12-08">den 8 december</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10174</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:174 av Catharina Elmsäter-Svärd (m) till
          statsrådet Mona Sahlin om utredningsman för Stockholmsregionens
          flygplatskapacitet
        </IPQ_title>
      </div>
      <div type="IPQuestionBody">
        <p xml:id="i-C5wEzJA6zhif61DH1LLbKj">
          Flyget är strategiskt viktigt för utvecklingen av Sverige som
          en modern tjänstedominerad ekonomi. Bra flygplatser med snabba
          landförbindelser är en av de viktigaste förutsättningarna för
          etablerandet av forskningscentra och företag i alla länder, men
          det gäller givetvis i ännu högre grad för Sverige med sitt geografiska
          läge. Flyget är också viktigt för oss som privatpersoner eftersom
          många svenskar vill kunna hälsa på släkt och vänner på olika platser
          i och utanför Sverige. Många vill också kunna arbeta eller studera
          utomlands utan att för den skull mista möjligheten att komma hem
          och hälsa på. Dessutom är det många svenskar som vill kunna semestra
          utomlands.
        </p>
        <p xml:id="i-GUbRYkn95fSwzk4HjXDjMm">
          Goda flygförbindelser är särskilt nödvändigt för Stockholmsregionens
          ekonomiska utveckling. Stockholm utgör på många sätt motorn i
          den svenska ekonomin men har, i likhet med övriga Sverige, ett
          handikapp i de långa avstånden. Goda kommunikationer är därför
          ett måste för att Stockholms @ och övriga Sveriges @ näringsliv
          ska kunna konkurrera med andra regioner i Europa.
        </p>
        <p xml:id="i-STAwNwE4hAHiAqgGKpATc5">
          Den snabba tillväxten vi kunnat se i huvudstadsregionen under
          senare år är ett av skälen till att många flygbolag lägger linjer
          till Arlanda. Flera regioner i Sverige har dessutom fått god åtkomlighet
          till Europa och världen genom Arlandas trafiknät, vilket har stor
          betydelse för näringslivet även i dessa delar av landet.
        </p>
        <p xml:id="i-48kSLzSUAVKHh8E8GhRqEx">
          Den nuvarande flygplatskapaciteten i den snabbt växande Stockholmsregionen
          är för dålig och trots utbyggnaden av Arlanda med en tredje bana
          och bibehållande av Bromma, kommer kapaciteten snart att vara
          otillräcklig. Luftfartsverket (LFV) räknar med att antalet passagerare
          kommer att öka med närmare 4 % per år och uppgå till närmare 25
          miljoner passagerare per år 2010, att jämföra med dagens ca 18
          miljoner passagerare på Arlanda och Bromma. Kapaciteten på Bromma
          flygplats kan inte höjas nämnvärt, utan Brommas stora betydelse
          är som cityflygplats för affärsflyget. Därför är det angeläget
          att arbetet med att utöka flygplatskapaciteten på övriga håll
          i regionen påskyndas, eftersom det tar lång tid (man får räkna
          med cirka tio år) från beslut till färdigställande av ytterligare
          kapacitet.
        </p>
        <p xml:id="i-PxkFpRqVgyjiNhg6hVPoiT">
          I takt med en ökad ekonomisk utveckling i Östersjöområdet kommer
          Stockholms strategiska läge sannolikt att kraftigt förstärkas.
          Det finns goda utsikter att Stockholm och Sverige får en central
          betydelse för hela norra Europa. Flygplatskapaciteten är därför
          av mycket stor betydelse.
        </p>
        <p xml:id="i-WePYAH3z84mcxNQTjSyaPk">
          Konkurrensen mellan flygbolagen är dessvärre inte särskilt intensiv
          i Sverige. Det är ont om slot-tider på Arlanda och med de principer
          som tillämpas internationellt kommer konkurrenssituationen inte
          att förändras särskilt mycket med tillkomsten av den tredje banan.
          Tvärtom kommer den tredje banan att medföra en minskad användning
          av Arlandas andra bana, vilket gör att kapacitetsutbyggnaden låter
          större än vad den i själva verket är. Kapaciteten vid Arlanda
          kommer dock att öka från dagens 70 till 90 starter och landningar
          per timme när den nya banan tas i drift.
        </p>
        <p xml:id="i-AjeJZwYSJHVVvyUnhrh9c5">
          Därför är det oerhört angeläget att regeringen nu går vidare
          med frågan om fortsatt utbyggnad av flygplatskapaciteten i Stockholmsregionen.
          Ett välkommet initiativ från regeringens sida vore därför att
          å det snaraste tillsätta en särskild utredningsman med ansvar
          för att fortsätta beredningen av frågan, samt inleda diskussionerna
          med berörda parter i och utanför regionen.
        </p>
        <p xml:id="i-TXwSoTZVw3dWnTpiv1ssyg">
          Mot bakgrund av ovan sagda, ställs följande frågor till statsrådet
          med ansvar för storstadsfrågor:
        </p>
        <p xml:id="i-JakaSucD3Ud4gq1eoMXTbd">
          1. Vad avser storstadsministern göra för att se till att arbetet
          med att bygga ut flygplatskapaciteten i Stockholmsregionen går
          vidare?
        </p>
        <p xml:id="i-LW6XfmMib6yrmcxj1jX7yM">
          2. Avser storstadsministern att verka för att regeringen ska
          tillsätta en särskild utredningsman för beredning av frågan om
          en utbyggnad av flygplatskapaciteten i Stockholmsregionen?
        </p>
        <p xml:id="i-F9XFbeUcXj6TkXdBrZpfHk">
          3. När avser storstadsministern återkomma till riksdagen i frågan
          om utbyggd flygplatskapacitet i Stockholmsregionen?
        </p>
        <p xml:id="i-BcJZmvfDD8Pc25qeEPUk8y">
          4. Avser storstadsministern prioritera frågan om att bygga ut
          flygplatskapaciteten i Stockholmsregionen?
        </p>
      </div>
    </body>
  </text>
</TEI>
