<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0292">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0292</head>
        <author who="i-LzYBGnvuhNHdQ7LQKPA6UJ">Schyman, Gudrun (v) </author>
        <recipient who="i-3kVCtR7mCK6mW2F6oaBMR5">statsminister Göran Persson </recipient>
        <topic>exporten av JAS 39 Gripen till Sydafrika</topic>
        <docDate when="2001-03-01">den 1 mars</docDate>
        <status when="unknown" byWhom="statsrådet Leif Pagrotsky " byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GO10292</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:292 av Gudrun Schyman (v) till statsminister
          Göran Persson om exporten av JAS 39 Gripen till Sydafrika
        </IPQ_title>
      </div>
      <div type="IPQuestionBody">
        <p xml:id="i-EGy7DzR7ubsDhejS9wAHeq">
          För närvarande pågår en intensiv debatt i Sydafrika kring den
          sydafrikanska regeringens beslut om omfattande inköp av nya vapen,
          där svenska JAS 39 Gripen utgör den största posten.
        </p>
        <p xml:id="i-GTDu5BDPdRw7Cw9FGFVTg6">
          Trots att den sydafrikanska regeringen i rapporten "White Paper
          on Defence" 1996 slog fast att det under överskådlig framtid inte
          finns några konventionella militära hot mot Sydafrika, har man
          under de senaste åren skrivit under avtal om stora vapeninköp.
          Vid sidan av Sverige innefattar affärerna även Storbritannien,
          Italien och Tyskland. Många av landets folkrörelser och fackföreningar
          har riktat stark kritik mot den sydafrikanska regeringens beslut.
          Man menar att vapenaffärerna inte överensstämmer med regeringens
          uttalade vilja att prioritera "fattigdomsbekämpning och de socioekonomiska
          ojämlikheter som apartheid skapat".
        </p>
        <p xml:id="i-U6VsDcGj7w4ewAWMUWrN91">
          I höstas framkom uppgifter om korruption i samband med vapenaffärerna.
          Saabs partner, British Aerospace, anklagades för att ha betalat
          ut mer än 10 miljoner kronor till höga ANC-politiker, bland dem
          den förre ordföranden i parlamentets försvarsutskott. Nu försöker
          ANC sätta stopp för en korruptionsutredning av affären genom att
          bl.a. vägra att ge uppdraget åt domaren Willem Heath, som är Sydafrikas
          mest respekterade och omvittnat mest effektive korruptionsutredare.
          Förutom att president Thabo Mbeki och vicepresident Jacob Zumas
          gjort utspel mot personer inom de egna leden, vilka velat utreda
          korruptionen, har den ANC-politiker i det parlamentsutskott som
          har till uppgift att hantera granskningen, tystats eller petats
          från sin post. Posten har ersatts av ANC:s gruppledare i parlamentet,
          som är en av dem som utpekats för att ha tagit emot mutor.
        </p>
        <p xml:id="i-QkCKNshogKrKP669aDcMsk">
          Vapenaffärerna har tidigare granskats av Sydafrikas motsvarighet
          till Riksrevisionsverket och det sydafrikanska parlamentets utskott
          för offentliga utgifter (Standing Committee on Public Accounts).
          Resultatet av utskottets studier och förhör har bl.a. visat:
        </p>
        <p xml:id="i-GP7spYVEdJBs1Cs162q2FZ">
          att vapenkostnaderna beräknas öka med 50 % jämfört med vad den
          sydafrikanska regeringen tidigare sagt,
        </p>
        <p xml:id="i-VwraAp2kdWP4jphvUdZGzT">
          att de utlovade 65 000 nya arbetena i samband med vapenaffären
          inte alls är garanterade då beräkningarna är oklara och kontrakten
          alltför vagt skrivna,
        </p>
        <p xml:id="i-NPB46C9EkjwQfZqRA8Mg2H">
          att motköpen är konstruerade på sådant sätt att de i slutändan
          kan landa på en straffavgift för de inblandade företagen på motsvarande
          10 % av själva vapenkostnaderna. Det innebär 5,4 miljarder kronor
          och inte de 142 miljarder kronor i motköp som den sydafrikanska
          regeringen tidigare utlovat.
        </p>
        <p xml:id="i-6HxYDb7RGKNpRoVwvFFh1g">
          I en färsk rapport har även den sydafrikanska landsorganisationen
          Cosatu granskat vapenaffärernas effekter på den långsiktiga utvecklingen
          för landets fattiga. Fackföreningarnas preliminära resultat visar
          att den sydafrikanska regeringen brutit sitt löfte om att inte
          låta försvarskostnadernas ökningar påverka sociala utgifter, hälsovård
          och utbildning. Vapenaffärerna och motköpen gynnar alltså inte
          främst Sydafrikas fattiga.
        </p>
        <p xml:id="i-3Sg3iKw4obmpGWoSFd96xb">
          Eftersom fattigdomsbekämpning, i svensk utrikespolitik ska vara
          det övergripande målet i utvecklingsländerna och mänskliga rättigheter
          @ sociala, kulturella och ekonomiska @ ska genomsyra den svenska
          utrikespolitiken är resultatet av ovanstående utredningar även
          intressant för Sverige. I regeringens skrivelse "Afrika i förändring
          @ en förnyad Afrikapolitik inför 2000-talet" (skr. 1997/98:122)
          anges som första punkt att politiken ska inriktas på den fattiga
          befolkningens situation. Regeringen hänvisar dessutom till sin
          förnyade Afrikapolitik i skrivelsen "Att förebygga väpnade konflikter"
          (skr. 2000/01:2) när man tar upp sina särskilda prioriteringar
          i Afrika.
        </p>
        <p xml:id="i-J3zWDsR8ULQweke1BpuuvA">
          Sverige har tidigare gått i täten i försöken att etablera en
          ansvarsfull politik när det gäller handel med krigsmateriel. Den
          svenska regeringen har vid jämförelser med andra länder kunnat
          berömma sig av att ha världens mest restriktiva bestämmelser när
          det gällt krigsmaterielexporten. Likafullt är det just handeln
          med krigsmateriel som kommit att bli en så väsentlig del när det
          gällt handelspolitiken med Sydafrika.
        </p>
        <p xml:id="i-H7vSv3SjeMvjAyHZ1g4hDW">
          Detta stämmer illa med Sveriges allmänna hållning när det gäller
          både handelspolitiken och säkerhetspolitiken. Sverige har, i FN
          och andra internationella organ, länge drivit linjen att sociala,
          etniska och politiska konflikter måste upptäckas på ett tidigt
          stadium innan de övergår i militära konfrontationer och regelrätta
          krig. Exporten av JAS 39 Gripen kan knappast sägas bidra till
          denna konfliktförebyggande verksamhet. Krigsmateriel i sig har
          i sådana sammanhang ett annat syfte. Krigsmateriel är till för
          att användas först sedan en konflikt nått sin kulmen och övergått
          i militära uppgörelser och krig.
        </p>
        <p xml:id="i-7jSphZ2oksjzb457sXHyH6">
          Den officiella svenska handelspolitiken har transparens (insyn)
          och villkorslöshet som en av sina grundpelare. Den svenska regeringen
          hävdar att man inte aktivt har försökt påverka Sydafrika att köpa
          JAS 39 Gripen.
        </p>
        <p xml:id="i-T1vQ6Qk2pd38Wj5AhVqhfG">
          Av en rapport från Diakonia och Kristna Fredsrörelsen "Svenskt
          regeringsstöd för JAS-export till Sydafrika" framgår det att den
          statliga Exportkreditnämnden (EKN) har garanterat över 16 miljarder
          kronor i JAS-affären med Sydafrika. Utöver denna ovanligt stora
          exportkreditgaranti har den svenska regeringen även lånat ut pengar
          till köpet. I början av år 2000 tecknade Svensk Exportkredit (SEK)
          ett avtal på närmare 10 miljarder kronor, vilket är den största
          affären i SEK:s historia. Rapporten säger även att frågan om både
          exportkrediter från EKN och lån från SEK var en del av förutsättningarna
          för att den sydafrikanska regeringen vid kontraktsskrivandet skulle
          gå med på affären.
        </p>
        <p xml:id="i-6Dpm1W4s8CiMr4yjmGQijH">
          Dessa uppgifter visar att Sverige varit mycket aktivt när det
          gäller exportstödet till JAS-affären med Sydafrika. De omständigheter
          som rått kring köpet @ exportkrediterna och lånen i mångmiljardklassen
          @ kan knappast ha varit något för regeringen obekant; inte heller
          något som regeringen kunnat förhålla sig inaktiv till, dvs. utan
          att ha fattat någon form av beslut.
        </p>
        <p xml:id="i-2gryhkhdydMstZ3Z9dgnRB">
          En annan besynnerlighet när det gäller kreditgivningen är att
          man år 1999 endast skrev kontrakt för 9 dubbelsitsiga JAS-plan.
          Men beviljandet av garantier och krediter handlar inte om 9 JAS-plan.
          EKN och SEK har beviljat garantier och krediter för ytterligare
          19 ensitsiga JAS-plan. Man har alltså beviljat garantier och krediter
          för 19 flygplan för vilka man ännu inte skrivit något kontrakt.
        </p>
        <p xml:id="i-FHhmiqrtQkePUmgKzc9rzu">
          Sydafrikas samlade planerade vapeninköp omfattar 24 brittiska
          Hawkplan, fyra korvetter och tre ubåtar från Tyskland, 30 Augusta-helikoptrar
          från Italien samt 28 svenska flygplan av modell JAS 39 Gripen.
          Det är en osedvanligt tung militär satsning för ett land som av
          apartheid endast fått ekonomiskt kaos, kriminalitet och social
          nöd i arv.
        </p>
        <p xml:id="i-2eSQ8oWQXrLGnSUiZhjNuS">
          Jag vill fråga statsministern:
        </p>
        <p xml:id="i-3gD8xuyGembXxQXArgXxkw">
          1. Vilka åtgärder avser regeringen att vidtaga för att granska
          effekterna av JAS-affären utifrån målet om fattigdomsbekämpning
          och mänskliga rättigheter?
        </p>
        <p xml:id="i-CqpYN2CEDiwv67REmsSqEK">
          2. Vilka åtgärder avser regeringen att vidta för att få klarhet
          när det gäller de sociala konsekvenserna i Sydafrika när det gäller
          landets inköp av de svenska JAS-planen?
        </p>
        <p xml:id="i-JdXKBdZHGUiT9G3XgS4ntd">
          3. Vilka åtgärder avser regeringen att vidtaga i syfte att redovisa
          villkoren och grunderna för hur exportkrediterna till Sydafrika
          beviljats?
        </p>
      </div>
    </body>
  </text>
</TEI>
