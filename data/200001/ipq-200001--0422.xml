<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0422">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0422</head>
        <author who="i-Gcjbk3nJyjWXPaa2dm3MFR">Jonsson, Elver (fp) </author>
        <recipient who="i-HP26Ex6XfZD2gozC8P6pdm">näringsminister Björn Rosengren </recipient>
        <topic>Dalslands</topic>
        <docDate when="2001-04-26">den 26 april</docDate>
        <status when="2001-05-14" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10422</external_id>
        <debate>
          <turn when="2001-05-14 13:06:50" duration="339">BJÖRN ROSENGREN (Näringsminister)</turn>
          <turn when="2001-05-14 13:12:25" duration="246">ELVER JONSSON (Fp)</turn>
          <turn when="2001-05-14 13:16:27" duration="127">BJÖRN ROSENGREN (Näringsminister)</turn>
          <turn when="2001-05-14 13:18:30" duration="260">ELVER JONSSON (Fp)</turn>
          <turn when="2001-05-14 13:22:47" duration="122">BJÖRN ROSENGREN (Näringsminister)</turn>
          <turn when="2001-05-14 13:24:45" duration="127">ELVER JONSSON (Fp)</turn>
          <turn when="2001-05-14 13:26:48" duration="145">BJÖRN ROSENGREN (Näringsminister)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:422 av Elver Jonsson (fp) till näringsminister
          Björn Rosengren om Dalsland
        </IPQ_title>
      </div>
      <div type="IPQuestionBody">
        <p xml:id="i-A1cML8VeBYP4GEdjZwBKxt">
          Den regionala klyvningen i Sverige, mellan storstäder och landsbygd,
          blir allt större. Långa avstånd gör att inte alla delar av landet
          kan få del av den tillväxtnivå som finns t.ex. i expansionsområdena.
          I ca 200 kommuner (3 av 4) minskar antalet invånare och arbetsplatser.
        </p>
        <p xml:id="i-VQHg8eT41hfBjN8LSg6KRZ">
          En del av Sverige, som råkat mycket illa ut på senare tid, är
          landskapet Dalsland. Förutom att landskapet ligger i en utpräglad
          landsbygdsregion så lider man av det långa avståndet till tillväxtområdet
          inom Västra Götalands län. Dåliga vägar, företagsnedläggelser,
          indragen statlig service och naturkatastrofer i form av översvämningar,
          har alla slagit hårt mot Dalsland.
        </p>
        <p xml:id="i-CV66gEfrPaTufJxkEEeHES">
          I t.ex. Mellerud har den statliga "kommunakuten" upplevts som
          en besvärande tvångströja.
        </p>
        <p xml:id="i-7CPa5iBt9tpWnDnFAposnE">
          Bengtsfors kommun är ett tydligt exempel på en ort som råkat
          extremt illa ut. Med sina 11 000@12 000 invånare har kommunen
          under de senaste två åren förlorat nästan 1 300 arbetstillfällen
          genom företagsnedläggningar m.m. Omräknat för Stockholms kommun
          skulle det motsvara ett bortfall av 75 000 arbetsplatser. Det
          är hög tid att främst statsmakterna tar tag i problemen på bred
          front för att hitta en godtagbar lösning för hela landskapet Dalsland.
        </p>
        <p xml:id="i-H4vv4N2XYH8634frBuXBem">
          Förbättra företagarklimatet
        </p>
        <p xml:id="i-CfqNKacpoaMRpAxATeJpF9">
          En grundläggande förutsättning för att en bygd ska överleva är
          att det finns företag och därmed jobb inom den privata sektorn.
          Trots mycket prat från regeringen om förenklingar och förbättringar
          för företagsamheten händer alltför lite. Sverige har i dag västvärldens
          mest konjunkturkänsliga offentliga finanser. I kombination med
          storföretagsberoendet gör det oss mycket känsliga för svängningarna.
          Detta är en farlig situation, som till sist drabbar den gemensamma
          välfärden i såväl landet som helhet som i Dalsland. Inte sällan
          utländska storföretag som t.ex. Lear Corporation visar på sårbarheten.
          Många små och medelstora företag med ägare och ledning "på golvet"
          ger en helt annan stabilitet och ansvar för personal och bygd.
        </p>
        <p xml:id="i-N4nc9XskX345rFhhmrdMen">
          Vad som måste göras för att få fart på företagsamheten i Dalsland
          är att en företagspolitik genomförs, som syftar till att underlätta
          för företagandet samt minskar krånglet för företag. Det är viktigt
          att en långsiktig företagspolitik förs så att företagarna kan
          lita på att spelreglerna håller.
        </p>
        <p xml:id="i-5ukJRdGATYj9X4ATYZ5vRZ">
          På kort sikt måste det till andra åtgärder för att rädda jobben
          i Dalsland. Här får man inte vara främmande för någon form av
          paketlösning. Det är dock viktigt att ett sådant paket inte blir
          ogenomtänkt eller ger utrymme för kortsiktiga "lycksökare" på
          företagsmarknaden. Paketet måste vara utformat som ett stöd till
          företagsamheten i Dalsland tills dess att varaktiga reformer för
          företagsamheten beslutats i riksdagen.
        </p>
        <p xml:id="i-7q3bTjYjjtqrv4LTpuKNjn">
          Bra vägar för tryggad företagsamhet
        </p>
        <p xml:id="i-M75aNiagJM8NHryFXfhM7t">
          Utan fungerande kommunikationer kan aldrig Dalsland få en positiv
          utveckling. Detta är en grundbult inom näringspolitiken. Därför
          måste satsningar göras inom infrastruktursektorn. Främst är det
          satsningar på vägar och IT-teknik som måste göras.
        </p>
        <p xml:id="i-Ha3w8HD53ZHvnFssjdwAjn">
          Det är av yttersta vikt att vägnätet håller en sådan standard
          att både råvaruförsörjningen till industrin kan tryggas hela året
          och att de färdiga produkterna kan fraktas därifrån. Ett företag
          i Dalsland får inte tvingas till nedskärningar på grund av undermåliga
          vägar. Av särskild vikt är att samtliga vägar tjälsäkras.
        </p>
        <p xml:id="i-WP5P3u8RiTvGsrPjaVubqy">
          Länsväg 172, mellan Uddevalla och Årjäng, är här av kanske största
          betydelse för näringslivet i Dalsland. RV 45 genom Dalsland måste
          byggas ut till Europavägsstatus. Men även flertalet grusvägar
          måste hålla en robust standard. Det får inte heller bli så, som
          i aviserade statliga utredningsförslag, att en stor andel av det
          lågtrafikerade vägnätet överförs till enskilda vägar. Ett sådant
          förslag skulle vara förödande för standarden på vägnätet.
        </p>
        <p xml:id="i-RSpRzWFWzk6xMQZ8wKS95L">
          Slutligen är det viktigt att kommunernas vägnät håller en sådan
          standard att inte en bygds sysselsättning hotas. Därför är det
          en katastrof för stora delar av vårt land som drabbas av regeringens
          oförmåga att få fram @ den redan nu ett år försenade @ infrastrukturpropositionen.
          Den nyligen presenterade vårbudgeten har inte heller den något
          förslag.
        </p>
        <p xml:id="i-MiTtQa6CMKcGP7rmdLNrBf">
          Järnvägsutbyggnaden upp genom Göta älv-dalen är kraftigt försenad.
          En sådan utbyggnad är av stor betydelse för Dalsland. Det medför
          att det blir svårt att få lämpliga och regelbundna tågkommunikationer
          med övriga delar av regionen. Effekt för Dalsland bli fortsatt
          avfolkning.
        </p>
        <p xml:id="i-4UzgHN13d1oEj4hwa3cXmn">
          Trygga kärnverksamheten och utveckling
        </p>
        <p xml:id="i-nVLaNRSJEeZH1PQvmYanD">
          Statens plikt att svara för kärnverksamhet i olika delar av landet
          är inte alltid precist formulerad. Oftast stannar det vid långtidsplaner,
          högtidstal och/eller i en del fall förhastade löften åt olika
          håll. Kommunernas plikt att upprätthålla kärnverksamhet är ofta
          lagbunden. Inte sällan ger statsmakten hård kritik mot de kommuner
          man anser inte uppfyller kraven.
        </p>
        <p xml:id="i-2SfbhjZx1fjfHn9gNuLuWa">
          Staten har alltför ofta undandragit sig plikten att ge människorna
          i landsorterna förutsättningar för arbete och tryggad välfärd.
          Några exempel:
        </p>
        <p xml:id="i-2BdNssyXzXacfohPDsJb4r">
          Det vi nu kan iaktta är att statsmakten genom formella politiska
          beslut, men också i en del fall i administrativt smygande former,
          dränerar samhällsinsatser som är avgörande för stora landsdelar.
          Effekterna har inte låtit vänta på sig. Den urbanisering och flyttningsvåg
          som går från glesbygd till storstadsområdena har onekligen ett
          samband med den statliga nedrustningen. Till saken hör också att
          brist på samverkan mellan olika statliga verksamheter har försvårat
          möjligheten att upprätthålla en anständig allmän servicenivå i
          stora delar av landet. Det torde också ha medverkat till den ökade
          flyttvåg som nu går från glesbygd till storstadsområden.
        </p>
        <p xml:id="i-LQn8aL2dc2sd6Xax4ME8pS">
          Dalsland är också här särskilt hårt drabbat. Nedläggningen av
          lokala domstolar och tingsrätter drar över landet och har drabbat
          Åmål hårt. Detta utan att det finns riksdagsbeslut i botten för
          en sådan. Tvärtom har den parlamentariska beredningen varit mycket
          negativ till att detta skulle ske. Nu sker det i smygande form.
          Genom att inte förnya hyreskontrakt, återbesätta vakanta tjänster
          så sammanförs nu verksamheter till allt färre centralorter. Sammantaget
          innebär det att det blir omöjligt att upprätthålla den medborgerliga
          service som en anständig närhet till en lokal domstol innebär.
        </p>
        <p xml:id="i-Me7qmuRGt1iNazsgDLfg1F">
          Men också andra statliga verksamheter av polisiär och fiskal
          art är i många områden i fara. Verksamheter centraliseras och
          den allmänna postservicen synes nedprioriterad. Polisverksamhetens
          uttunning leder i många landskap till en förödande serviceförsämring.
          Den kraftiga urbaniseringsvågen snabbar på det som nu sker. I
          förlängningen innebär det att många kommundelar, och i flera fall
          hela kommuner, drabbas av så hårda slag, både när det gäller befolkningstal
          och färre arbetstillfällen, att många människor i aktiv och arbetsför
          ålder tvingas flytta.
        </p>
        <p xml:id="i-UyUo53bsgQM3ZqJnxmTSAP">
          Det är bråttom @ om Dalsland ska överleva
        </p>
        <p xml:id="i-SYznwX57yoj2dQxbUFgTez">
          Det behövs snabba, i det korta perspektivet, och resoluta insatser
          om den negativa utvecklingen ska brytas. Det står inte i motsats
          till de långsiktiga @ och nödvändiga @ satsningarna på kunskap,
          näringslivets förnyelse med fler arbetsplatser och ett fullödigt
          serviceutbud.
        </p>
        <p xml:id="i-U5SARXpGuRdAbuh43anGjb">
          Om en region ska leva och utvecklas har Folkpartiet ofta pekat
          på att det behövs "5 K":
        </p>
        <p xml:id="i-JQjr6E2TRU8NaYY2ryr8HF">
          1. Kommunikation @ ett vägnät som klarar "året-runt-verksamhet".
        </p>
        <p xml:id="i-8Pti6Qt7W3ndoXkZbMvQ1i">
          2. Kunskap @ där eftergymnasial utbildning stimuleras och är
          nåbar på pendlingsavstånd.
        </p>
        <p xml:id="i-TLvdbPFDn9NNWLMmj3XRtE">
          3. Kapital @ riskkapital som ger småföretag särskild supports.
        </p>
        <p xml:id="i-LK7wYWCL51PPFo2Rpv79aj">
          4. Kultur @ en regional och statlig stimulans som ger boende
          och bygder kulturattraktioner.
        </p>
        <p xml:id="i-6yQzA77d8XKbLS1cnoiWm5">
          5. Kvinnor @ en arbetsmarknad där kvinnor ges chans till arbete
          och företagande.
        </p>
        <p xml:id="i-Hru5mPSpQjGEagDK7WtHTY">
          Konkreta insatser skulle kunna vara:
        </p>
        <p xml:id="i-LsmhCzX26sKZ679pS3Q9NM">
          Med hänvisning till det anförda skulle jag vilja ställa följande
          fråga till näringsminister Björn Rosengren.
        </p>
        <p xml:id="i-Q3JhHWmY7yT2dHFGaBhRxf">
          Avser näringsministern att snabbt lägga ett aktionsprogram som
          ger nya jobb och som långsiktigt tryggar landskapets egna förutsättningar
          för tillväxtkraft i avsikt att ge en positiv utveckling som i
          vid mening säkrar välfärden i Dalsland?
        </p>
      </div>
    </body>
  </text>
</TEI>
