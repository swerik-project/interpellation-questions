<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0087">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0087</head>
        <author who="i-3rnEh52NL7CXPJYcg4p7bD">Hellsvik, Gun (m) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>humanism och medborgarperspektiv</topic>
        <docDate when="2000-11-02">den 2 november</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO1087</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:87 av Gun Hellsvik (m) till socialminister
          Lars Engqvist om humanism och medborgarperspektiv
        </IPQ_title>
      </div>
      <div type="IPQuestionBody">
        <p xml:id="i-8s7yUzTZ3oSUhvPER6sZAb">
          Vid två tillfällen har socialministern svarat på frågor från
          mig rörande Annetorpshemmet i Lund. Grunden för frågorna har varit
          det statliga beslutet att ålägga Lunds kommun att lägga ned hemmet
          och flytta ut de boende. I det första svaret gav socialministern
          intrycket av att ingen skulle tvingas flytta från Annetorpshemmet.
          I det andra svaret finns emellertid inte tillstymmelse till medkänsla
          med de boende som önskade bo kvar och medborgarperspektivet är
          långt borta.
        </p>
        <p xml:id="i-5tz9rUxh8Um2cYmCEiRXNp">
          Efter mina frågor har jag blivit kontaktad av personer, som har
          kunskap om de problem som de gravt handikappade boende på Annetorpshemmet
          har. Det är personer med professionell kunskap och det är personer
          med anhöriga på hemmet. En av de boende har sin broder som god
          man. Denne berättar om sin 64-årige bror, som har hjärnskador
          sedan födseln och är epileptiker. Han är nu så gott som blind,
          rullstolsbunden och i behov av kontinuerlig tillsyn, kan inte
          själv sköta sin hygien eller klara basala funktioner. Han har
          på senare tid också drabbats av depressiva symtom och oro. Det
          är klart att tanken på att tvingas bryta upp från den av honom
          uppskattade miljön har funnits hos honom och den har gjort honom
          djupt oroad och förstämd. Talet om att han skulle flytta ut och
          placeras i lägenhet för att "integreras" i samhället är för honom
          utan mening. Det skulle i stället innebära en isolering som vore
          förödande för honom.
        </p>
        <p xml:id="i-XX4MVqY8R3wCeafAJmSmRr">
          Lunds kommun avvecklade Annetorp 1998 som vårdhem och i stället
          infördes boendeformen "gruppbostad". Det innebar för den 64-årige
          mannen att han fick ett nytt, stort och vackert rum med stort
          handikappvänligt badrum och tillgång till eget pentry. I villan
          bor ytterligare några vänner till honom. De har ett gemensamt
          samlingsrum med kök och matplats. Där finns också den personal
          som är nödvändig för honom och hans medboende.
        </p>
        <p xml:id="i-LjsSdNgbfk9EeLLwW9yiTo">
          Lunds kommun har lyssnat på de boende och deras anhöriga och
          vill ge de vårdbehövande den trygghet de själva vill ha genom
          att låta dem bo kvar. Socialministern säger nej till detta. Enligt
          min uppfattning är socialministerns beslut inhumant och min önskan
          är att socialministern ska lyssna på de berörda och prestigelöst
          ompröva sitt beslut.
        </p>
        <p xml:id="i-KfdmCqyErH2NDadcwH6Axi">
          Min fråga till socialministern är:
        </p>
        <p xml:id="i-Qky3WxRtyLdSXHYzgVULqF">
          Är socialministern beredd att ompröva sitt beslut och låta de
          boende på Annetorpshemmet få bo kvar med bibehållen trygghet?
        </p>
      </div>
    </body>
  </text>
</TEI>
