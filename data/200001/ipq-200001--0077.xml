<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0077">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0077</head>
        <author who="i-GE8V8xQLUeUXqQYs9agnuG">Olsson, Rolf (v) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>telefonjour för människor i kris</topic>
        <docDate when="2000-10-27">den 27 oktober</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO1077</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:77 av Rolf Olsson (v) till socialminister
          Lars Engqvist om telefonjour för människor i kris
        </IPQ_title>
      </div>
      <div type="IPQuestionBody">
        <p xml:id="i-Uuxt7e79iD1kPytpX9wy6h">
          Många omtalar i dag att alltfler människor befinner sig i psykisk
          nöd eller är närstående till människor med dessa problem. Samtliga
          i dag befintliga telefonjourer beskriver utifrån sina erfarenheter
          samma sak, nämligen att behovet av samtal som handlar om djupgående
          psykisk problematik ökar kraftigt.
        </p>
        <p xml:id="i-CtadP1VrK2aehsCWagp7Zc">
          I bl.a. tidningen Nya Dagen uppges det att i november startar
          ett callcenterföretag Stöd i nöd AB en telefonjour i Krokom, dit
          människor i kris kan ringa för 10 kr per minut. Stöd i nöd AB
          ägs till 40 % av Länsförsäkringsbolaget. Stöd i nöd är ett nystartat
          företag som bygger sin verksamhet utifrån en affärsidé och med
          anställda som utbildas via länsarbetsnämnden. Det är oklart vilken
          kompetens och erfarenhet de ansvariga har.
        </p>
        <p xml:id="i-WahXxMURGMkgsJzTENzp2Y">
          Människor med svår psykisk ohälsa som tillhör de mest utsatta,
          också ekonomiskt, riskerar nu att få ytterligare ekonomiska problem.
          Två eller tre samtal till Stöd i nöd AB under en månad kan utan
          vidare kosta upp emot 1 000 kr.
        </p>
        <p xml:id="i-4tFo1h8GXFEYDvXCA9nxjy">
          När samhället inte klarar av att möta de behov som finns kliver
          marknadsaktörer in för att tjäna pengar på utsatta och lidande
          människor. En naturlig fråga blir hur detta företag kommer att
          agera när vederbörande som behöver hjälp inte längre kan betala
          sin räkning eller hamnar i skuld. Vänsterpartiet ser utvecklingen
          inom detta område som tecken på allvarliga brister och ytterligare
          steg mot privatisering av samhällstjänster.
        </p>
        <p xml:id="i-S7v6TsaqcwBtRXWKFv9F7M">
          Sju av de största intresseorganisationerna inom detta område,
          däribland RSMH, SPES, Ananke m.fl. har bildat ett nätverk för
          att försöka bidra till att möta människors behov av stöd, samtalskontakt
          och vägledning. De vill starta en nationell hjälptelefon som bemannas
          av professionella medarbetare som också kan slussa den uppringande
          vidare till offentlig vård eller till ett lokalt nätverk av frivilligmedarbetare.
          Den nationella hjälptelefonen skulle för den uppringande inte
          kosta mer än ett vanligt lokalsamtal. Förebilden för projektet
          är den norska Hjelpetelefonen.
        </p>
        <p xml:id="i-PTW7j873eDDsXv7QzJmF3h">
          De sju intresseorganisationerna som står bakom det svenska projektet
          har en lång erfarenhet av arbete med psykisk ohälsa och hög kompetens
          vad gäller de krav som ställs på en telefonjour av det här slaget.
          Dessa organisationer har dessutom ett rikstäckande nätverk samt
          stöd från och en god relation till den psykiatriska professionen.
        </p>
        <p xml:id="i-7Rqc3v6mnRyo1kawU1MxCd">
          En nationell telefonlinje som organiseras och drivs med full
          politisk insyn från samhället skulle enligt en sådan här modell
          kosta drygt 6 miljoner kronor med en bemanning dygnet runt. Det
          motsvarar 0,12 % av det årliga samhällsstödet till psykiskt funktionshindrade.
        </p>
        <p xml:id="i-T7JJVc7oqBv13j4pTGfbtg">
          Jag vill fråga socialministern:
        </p>
        <p xml:id="i-U8dnX3YsDBuRCWBxD4HEbE">
          1. Vilka åtgärder ämnar regeringen vidta för att motverka att
          företag liknande Stöd i nöd AB uppstår?
        </p>
        <p xml:id="i-M3Tkq41cxaJY2dvexAqFuh">
          2. Vad avser regeringen att ta för initiativ för att få till
          stånd en nationell hjälptelefon finansierad av offentliga medel?
        </p>
      </div>
    </body>
  </text>
</TEI>
