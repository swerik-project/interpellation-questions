<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0311">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0311</head>
        <author who="i-MMar3ymewi3De3DPoKYJD8">Wisberg, Carlinge (v) </author>
        <recipient who="i-GFJcxAB9fyzG2VN1HakscJ">statsrådet Mona Sahlin </recipient>
        <topic>utredning av arbetsplatsolyckor</topic>
        <docDate when="2001-03-08">den 8 mars</docDate>
        <status when="unknown" byWhom="statsrådet Mona Sahlin " byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GO10311</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:311 av Carlinge Wisberg (v) till statsrådet
          Mona Sahlin om utredning av arbetsplatsolyckor
        </IPQ_title>
      </div>
      <div type="IPQuestionBody">
        <p xml:id="i-6x6bGcxZkCTTsbBMioJHkb">
          I en artikel i Dagens Arbete (DA) kan man ta del av en granskning
          som tidningen har genomfört av dödsfall på arbetet i de fyra fackförbunden
          Metall, Industrifacket, Pappers och Grafikerna mellan åren 1997
          och 2000.
        </p>
        <p xml:id="i-Q3Q8trqzYDe5i1By87HPLS">
          Resultatet som Dagens Arbete kan redovisa är nedslående @ alla
          fakta som här redovisas är hämtade från Dagens Arbete: Under 1997@2000
          har 29 personer inom industrin dött i olyckor på sina arbeten.
        </p>
        <p xml:id="i-EvMAPeMy7XDcLj5ugLxx4m">
          Av de 28 olyckorna (två förolyckades vid samma tillfälle) har
          tre lett till åtal och rättegång. De åtalade friades. I ett fall
          är arbetsgivaren (företagets vd) åtalad och rättegång väntar.
          I två fall har åklagaren delgivit någon, misstanke, troligen väntar
          rättegång. Polisens förundersökning har lagts ned i 19 av de 28
          fallen och i tre fall pågår fortfarande förundersökning.
        </p>
        <p xml:id="i-z77kGuCc5oKkabqXNXnpd">
          Nu är det inget unikt för industrin att någon sällan ställs till
          svars för olyckor med dödlig utgång. DA har granskat domar som
          rapporterats in till Arbetsmiljöverket under åren 1995 t.o.m.
          1999. Under de fem åren dog 289 anställda på sina jobb, under
          den perioden ledde 18 dödsolyckor till rättegång. Vid 11 av de
          18 rättegångarna friades de åtalade, vid de 7 resterade rättegångarna
          blev det fällande domar.
        </p>
        <p xml:id="i-9ayzzJrRSjYGo1HdSaDJ8h">
          Bristande tillsyn och underhåll kan sällan betraktas som skäl
          nog att ställa någon till svars vid dessa situationer. Avsaknad
          av tydlig delegationsordning för arbetsmiljöarbetet har inte heller
          haft någon större betydelse för utgången av ansvarskrävande.
        </p>
        <p xml:id="i-SQ91A3M3rr7KdDPKaDLMgB">
          Vad värre är, är att Yrkesinspektionen tydligen sällan påtalar
          bristande dokumentation över ansvarsfördelning vad beträffar arbetsmiljöarbetet,
          något som Kenneth Strand på Industrifacket kommenterar på följande
          sätt:
        </p>
        <p xml:id="i-Mtzu9NyHr3Qpjtkca5ipEV">
          "Man borde kunna begära tuffare krav från Yrkesinspektörerna
          att de ser till att delegationen av ansvar på företagen är tydlig.
          Instruktionerna för delegationsordning kom i början på 1990-talet.
          Det är inte rimligt att man inte klarat ut den delen ännu."
        </p>
        <p xml:id="i-R9hn3PKsRR5uCoi95dhs1u">
          Obligatorisk bot bör tillämpas om Arbetsmiljöverkets föreskrifter
          ej följs samt vid varje konstaterad arbetsplatsolycka.
        </p>
        <p xml:id="i-P4iRjCGJDh4u29fhRcuzP1">
          I det offentliga samtalet omkring den här frågan och varför det
          ser ut som det gör kan man skönja olika förklaringar som bottnar
          i att det skulle kunna saknas nödvändig kompetens. Man kan också
          få uppfattningen att det skulle behöva föreligga någon form av
          uppsåt för att det skulle vara möjligt att driva frågorna till
          rättslig prövning.
        </p>
        <p xml:id="i-WLxZyH2zxuDzs87dKd4Zny">
          Jag tar inte ställning till varför situationen är som den är,
          jag bara konstaterar att situationen är otillfredsställande och
          att något måste göras. Ur mitt eget perspektiv handlar det naturligtvis
          om, på kort sikt, att gällande lagstiftning ska tillämpas fullt
          ut. Det innebär naturligtvis att också tillsynen skärps.
        </p>
        <p xml:id="i-9e3JVmhUaGXn4FnDZQoBQq">
          I ett längre perspektiv skulle en förändrad lagstiftning liknande
          den som finns i en del andra länder där det går att åtala juridisk
          person, i det här fallet företag, kunna vara en framkomlig väg
          för att åstadkomma en högre grad av rättslig prövning då det gäller
          olycksfall med dödlig utgång på arbetsplatserna.
        </p>
        <p xml:id="i-NRwW23GuPWbL8ZVHFpa7rz">
          Med anledning av ovanstående vill jag fråga statsrådet:
        </p>
        <p xml:id="i-3Fh1Z1PmRJvhQAKL7G16cP">
          1. Avser statsrådet att vidta åtgärder som innebär att en bättre
          rättslig prövning sker av arbetsplatsolyckor?
        </p>
        <p xml:id="i-LSPvQvQ2EUHeSEg8DZBxNZ">
          2. Avser statsrådet vidta några åtgärder så att företagsbot används
          oftare när Arbetsmiljöverkets föreskrifter ej följs?
        </p>
      </div>
    </body>
  </text>
</TEI>
