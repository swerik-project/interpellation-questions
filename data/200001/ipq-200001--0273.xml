<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0273">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0273</head>
        <author who="i-KGqrEB2Pzg8goYxy9CcDhd">Gustafsson, Lars (kd) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>narkotikapolitiken</topic>
        <docDate when="2001-02-15">den 15 februari</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO10273</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:273 av Lars Gustafsson (kd) till socialminister
          Lars Engqvist om narkotikapolitiken
        </IPQ_title>
      </div>
      <div type="IPQuestionBody">
        <p xml:id="i-DiDbrhSdV4Tn5ck4RdKhnz">
          Narkotikakommissionen framför i sin rapport Vägvalet att svensk
          narkotikapolitik står inför ett val mellan två riktningar. Den
          ena vägen innebär en kraftig upprustning av ledning, kompetens
          och resurser inom arbetet mot narkotikamissbruk. Den andra vägen
          leder till sänkta ambitionsnivåer och en ökad acceptans av missbruk.
          Kommissionen anser att det finns stora brister på det narkotikapolitiska
          området. Avsaknad av politiskt engagemang har bl.a. medfört att
          resurstilldelningen till myndigheter och berörda samhällssektorer
          har minskat. Bristande strukturer i det förebyggande arbetet och
          vården är andra områden som kritiseras i rapporten. Om denna utveckling
          tillåts fortsätta står vi inom en snar framtid inför betydande
          drogproblem i vårt samhälle.
        </p>
        <p xml:id="i-DfS5ZS2jtAroTNzX5dyttU">
          Under en lång tid har uppslutningen kring den restriktiva svenska
          narkotikapolitiken varit nästintill total @ trots försök från
          drogliberaler att mjuka upp både samhällets och det juridiska
          systemets inställning till narkotika. Men inför det faktum att
          missbruket av narkotika bedöms vara på samma höga nivå som på
          1970-talet, är det lätt att fråga sig huruvida regeringen tänker
          böja sig för det växande drogproblemet eller satsa offensivt för
          att förnya och utveckla insatserna för ett narkotikafritt samhälle.
        </p>
        <p xml:id="i-2HSe1JMfgZn8BB2ZRTBDj3">
          Det är också viktigt att komma ihåg att narkotikamissbruk inte
          är en enskild företeelse utan en bit av ett större sammanhang
          med flera av varandra ibland beroende faktorer. En nyligen presenterad
          undersökning, utförd bland 9 000 högstadie- och gymnasieelever
          i Stockholm, visar att rökare också nyttjar alkohol och narkotika
          tre till sex gånger så mycket som icke-rökare. För att uppnå optimal
          samverkan skulle således arbetet mot droger bedrivas mest effektivt
          av en enhet med förmågan att sammanföra dessa tre områden: tobak,
          alkohol och narkotika.
        </p>
        <p xml:id="i-SpbMGUhCxCCV4x7mSGBGee">
          Vilka åtgärder tänker socialministern vidtaga för att råda bot
          på de stora problem som Narkotikakommissionen påtalar?
        </p>
        <p xml:id="i-RNNvk61gcECBC2YRsBZvE2">
          Vad avser socialministern göra för att få ett samlat grepp om
          problematiken kring alkohol och narkotika?
        </p>
      </div>
    </body>
  </text>
</TEI>
