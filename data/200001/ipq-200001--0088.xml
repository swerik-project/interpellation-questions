<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0088">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0088</head>
        <author who="i-85m2VX7KSiTFeJSnapgkxu">Ek, Lena (c) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>EU:s livsmedelsmyndighet</topic>
        <docDate when="2000-11-02">den 2 november</docDate>
        <status when="unknown" byWhom="jordbruksminister Margareta Winberg " byWhomId="i-4qJ1WSYreoe9MGDFPCwZKy" status="answered">besvarad</status>
        <external_id source="rdwebb">GO1088</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:88 av Lena Ek (c) till jordbruksminister
          Margareta Winberg om EU:s livsmedelsmyndighet
        </IPQ_title>
      </div>
      <div type="IPQuestionBody">
        <p xml:id="i-4kFf46sphwkwWVtFqpckr1">
          Sunda och säkra livsmedel är en fråga om livskvalitet och en
          förutsättning för att människor ska känna sig trygga. Att behöva
          vara orolig för kvaliteten på en nödvändighet som livsmedel är
          ett misslyckande. De senaste årens matskandaler i Europa har allvarligt
          rubbat tilltron till myndigheter och livsmedelssektorn. Brittiska
          undersökningar i spåren av galna ko-sjukan visar på en stor misstro
          gentemot myndigheterna. Denna trend kan skönjas inom hela EU.
        </p>
        <p xml:id="i-DLSUpbJ8U5xSRC2sKfLZxD">
          En av EU:s grundpelare är den öppna marknaden och den påföljande
          fria rörligheten för varor och tjänster. Mot bakgrund av att livsmedel
          får röra sig fritt inom EU ställs stora krav på livsmedelssäkerheten.
          Som konsument ska man kunna vara säker på att den mat man köper
          åt sig och framför allt sina barn, är av hög kvalitet. Och detta
          varhelst i EU man befinner sig. I dagsläget klarar inte alla länder
          i EU av denna uppgift. BSE (galna ko-sjukan) i Storbritannien
          och nu senast i Frankrike, inblandningen av slam i djurfoder i
          Frankrike och dioxinskandalen i Belgien är tydliga exempel på
          detta. Behovet av en livsmedelsmyndighet på EU-nivå som har befogenheter
          att införa sanktioner mot de nationella livsmedelsmyndigheter
          som inte sköter sig är stort. Att inrätta en tandlös myndighet
          som nu är fallet är att likt strutsen stoppa huvudet i sanden.
          Det är uppenbart att en tandlös myndighet inte kommer att kunna
          garantera att svenska och europeiska konsumenter tillförsäkras
          sunda och säkra livsmedel.
        </p>
        <p xml:id="i-K7wubfmTxL8r8qGoWS2DqK">
          Den passivitet som regeringen visar upp vad gäller att garantera
          livsmedelssäkerheten i hela EU är olycklig. Tom retorik och tandlösa
          myndigheter löser inga problem. Regeringen måste agera för att
          konsumenterna i Sverige och övriga EU-länder ska kunna garanteras
          säkra livsmedel.
        </p>
        <p xml:id="i-Mdnn1JeLeKFE3m3QmCkjta">
          Sverige har en lång tradition av god livsmedelskontroll och goda
          förhållanden i livsmedelsproduktionen. Vi har en stark djurskyddslag,
          tuffare regler för livsmedelsproduktion på en rad områden, vi
          har målmedvetet arbetat för att få bort salmonellasmitta och uppfödningsmetoder
          som är tillåtna i andra länder är förbjudna här. Sverige och svenska
          bönder är i stora stycken ett föredöme för övriga EU-länder. Detta
          gör att Sverige har stor trovärdighet vad gäller förmågan att
          producera sunda och säkra livsmedel. Detta gör Sverige mycket
          väl lämpat som land att förlägga EU:s livsmedelsmyndighet i. Regeringen
          har dock inte agerat i denna riktning viket är ledsamt.
        </p>
        <p xml:id="i-3pNvHNUhtPeQeVReb1JHoS">
          Mot bakgrund av det ovan anförda vill jag fråga jordbruksminister
          Margareta Winberg följande:
        </p>
        <p xml:id="i-8ZMFzz8HF4vKHZuLhe7W6">
          Hur avser jordbruksministern agera för att konsumenterna i Sverige
          och övriga EU ska säkerställas sunda och säkra livsmedel?
        </p>
        <p xml:id="i-9kCUke2YYkxXodK97JVss4">
          Varför har inte jordbruksministern agerat för att EU:s livsmedelsmyndighet
          ska förläggas i Sverige?
        </p>
      </div>
    </body>
  </text>
</TEI>
