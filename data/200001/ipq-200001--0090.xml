<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0090">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0090</head>
        <author who="i-9beYBFzEh8w1EjPQHXW3mC">Rådhström, Jan-Evert (m) </author>
        <recipient who="i-9ih4smVvRYKCMas4i52Xiw">miljöminister Kjell Larsson </recipient>
        <topic>tävlingsskyttegrenar</topic>
        <docDate when="2000-11-03">den 3 november</docDate>
        <status when="unknown" byWhom="miljöminister Kjell Larsson " byWhomId="i-9ih4smVvRYKCMas4i52Xiw" status="answered">besvarad</status>
        <external_id source="rdwebb">GO1090</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:90 av Jan-Evert Rådhström (m) till miljöminister
          Kjell Larsson om tävlingsskyttegrenar
        </IPQ_title>
      </div>
      <div type="IPQuestionBody">
        <p xml:id="i-5EuuDT3SxyD3sNPLBRSZd1">
          Miljödepartementet håller, enligt uppgift, för närvarande på
          att ändra i förordningen (1998:944) om förbud m.m. i vissa fall
          i samband med hantering, införsel och utförsel av kemiska produkter.
          Detta med anledning av ett beslut i riksdagen (1998/99:MJU6) om
          att förbjuda blyhagel vid all jakt och i stort sett allt skytte.
        </p>
        <p xml:id="i-Fw6hAWocxvVzH4cRcJjiJx">
          Enligt förslaget till förordning, § 14 d får ammunition som innehåller
          blyhagel användas vid övning och tävling i sportskyttegrenarna
          trap, dubbeltrap, skeet eller automattrap t.o.m. den 31 augusti
          2004.
        </p>
        <p xml:id="i-6nokingAWUyjVcBaRv7tQn">
          Då det gäller ammunition med mantlade kulor, ammunition för jakt/jaktskytte
          och den klassiska målskjutningen på 300 meter så finns ersättningsmöjligheter
          då andra material håller på att tas fram för fyllning i manteln.
          När det däremot gäller korthålsskyttet, 25 och 50 meter pistol
          och gevär samt luftpistol och luftgevär på 10 meter, blir det
          problem. Här avses att införa ett totalförbud från den 31 december
          2007. Kulan är i detta fall helt av bly och saknar mantling och
          något ersättningsmaterial för detta bly finns inte att tillgå.
        </p>
        <p xml:id="i-PkjW4MVxNFbZ3PgCRTN3t4">
          När det gäller Försvarsmakten får de använda ammunition som innehåller
          bly på skjutbana där blyet tas om hand på ett från hälso- och
          miljösynpunkt lämpligt sätt om avtal om inköp slutits före den
          31 december 2007.
        </p>
        <p xml:id="i-WJTgvBkHLhKzWUk7d2oQLX">
          Vid sportskytte på bana och luftgevärsskytte inomhus finns alla
          möjligheter att utveckla ett miljömässigt och säkert omhändertagande
          av blyhaltig ammunition. För försvarets och korthålsskyttets skull
          är det nödvändigt med ett undantag från det generella förbudet
          vid skjutning på bana, där blyet kan tas om hand på ett ur miljö-
          och hälsoskyddssynpunkt lämpligt sätt.
        </p>
        <p xml:id="i-LYLFR2MSGjP4ohczqHfbK5">
          Har miljöministern uppmärksammat de problem som vissa tävlingsskyttegrenar
          kommer att råka ut för med det föreliggande förslaget?
        </p>
        <p xml:id="i-TsPRrJYg3pwWBM3dDkE2S5">
          Vilka åtgärder avser miljöministern vidta för att inte de tävlingsskyttegrenar
          som till hundra procent använder omantlade blykulor helt ska försvinna?
        </p>
      </div>
    </body>
  </text>
</TEI>
