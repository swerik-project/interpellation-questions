<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0393">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0393</head>
        <author who="i-SKjAmNScZ7eZ3a8Xy1J8hs">Larsson, Maria (kd) </author>
        <recipient who="i-4qJ1WSYreoe9MGDFPCwZKy">jordbruksminister Margareta Winberg </recipient>
        <topic>könsfördelning i bolagsstyrelser</topic>
        <docDate when="2001-04-20">den 20 april</docDate>
        <status when="unknown" byWhom="näringsminister Björn Rosengren " byWhomId="i-HP26Ex6XfZD2gozC8P6pdm" status="answered">besvarad</status>
        <external_id source="rdwebb">GO10393</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:393 av Maria Larsson (kd) till jordbruksminister
          Margareta Winberg om könsfördelning i bolagsstyrelser
        </IPQ_title>
      </div>
      <div type="IPQuestionBody">
        <p xml:id="i-TrQJdF5ikJjmBLDKLhFJY5">
          I slutbetänkandet från Utredningen om kvinnorepresentation "Varannan
          damernas" (SOU 1987:19) skriver utredaren att utan en jämn könsfördelning
          i beslutande församlingar blir såväl demokrati som beslut ofullständiga.
        </p>
        <p xml:id="i-8cwx3N9qbUVMWUD8h2kYUs">
          Kvinnor i ledningen för statliga bolag är nästan lika ovanligt
          som i övriga börsbolag. I statliga bolag uppgår andelen kvinnliga
          styrelseledamöter till 7 %. Totalt sett uppgår andelen kvinnor
          i bolagsstyrelser till 3 %.
        </p>
        <p xml:id="i-LN3GDLNsLqL3iLWZq2PNc6">
          Ingen av de statliga styrelserna har en kvinnlig ordförande och
          bara ett bolag, Telia, har en kvinnlig VD. När det gäller sammansättningen
          av styrelserna ser det inte mycket bättre ut. I de åtta bolagen
          fanns förra året 57 ordinarie styrelseledamöter. Av dem var bara
          4 kvinnor.
        </p>
        <p xml:id="i-Cix4uzCUWqWL4toYWw6ZAA">
          I dag är staten storägare i sex börsbolag. Dessutom är staten
          indirekt storägare i två ytterligare bolag på börsen. Som storägare
          finns goda möjligheter att påverka nomineringarna till bolagsstyrelserna.
          Regeringen (genom närings- och finansdepartementen som sköter
          regeringens ägarfrågor) har tyvärr effektivt försuttit chansen
          att vara drivande i jämställdhetsfrågor utan att tillgripa reglering
          eller lagstiftning.
        </p>
        <p xml:id="i-4RsZaRxTX1Vy54tKgBgSEF">
          Det verkar som om kandidater till styrelseposter söks i en liten
          krets med en kraftfull manlig dominans, samtidigt som det finns
          dugliga kvinnor som står utanför detta nätverk. Hade regeringen
          agerat för att få fler kvinnor på ordinarie styrelseposter, så
          hade möjligen en bieffekt varit att en del av dessa kvinnor inkluderats
          i denna krets till förmån för könsfördelningen i privata bolagsstyrelser.
        </p>
        <p xml:id="i-TqCCjV23oWwmhRyQHbMuj3">
          Vad avser ministern göra för att få en jämnare könsfördelning
          bland ordinarie styrelseledamöter i statliga bolag?
        </p>
        <p xml:id="i-3ijK9F7hY4DqyfCbF28AFH">
          Vad avser ministern göra för att få fler kvinnliga verkställande
          direktörer i statliga bolag?
        </p>
      </div>
    </body>
  </text>
</TEI>
