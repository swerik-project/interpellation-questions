<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0023">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0023</head>
        <author who="i-NZES3NTTAs3ZaBTU3RVkYE">Leijonborg, Lars (fp) </author>
        <recipient who="i-3kVCtR7mCK6mW2F6oaBMR5">statsminister Göran Persson </recipient>
        <topic>ersättning till  läkaren Lennart Ransnäs</topic>
        <docDate when="2000-10-03">den 3 oktober</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO1023</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:23 av Lars Leijonborg (fp) till statsminister
          Göran Persson om ersättning till läkaren Lennart Ransnäs
        </IPQ_title>
      </div>
      <div type="IPQuestionBody">
        <p xml:id="i-6bG8jMH3riYfdQgwToQ6yM">
          Göteborgsläkaren Lennart Ransnäs och hans företag Medanalys AB
          utsattes 1995 för en polisrazzia, som initierats av Socialstyrelsen.
          Tillslaget motiverades med allvarliga anklagelser mot Ransnäs
          om att hans företag eftersatte patientsäkerheten.
        </p>
        <p xml:id="i-S1yDf4HewvkaQSMPghXv6u">
          Det visade sig mycket snart att anklagelserna helt saknade grund.
          Flera rättsvårdande instanser har i efterhand prövat fallet. Redan
          under den efterföljande polisutredningen stod det klart att det
          inte fanns någon substans i anklagelserna mot Ransnäs. Åtal väcktes
          aldrig och Ransnäs läkarlegitimation drogs aldrig in.
        </p>
        <p xml:id="i-9CHdC4QQhMVbdfY5qfX7jG">
          Men för Medanalys AB blev tillslaget ändå katastrofalt. Företaget
          gick i konkurs. Även för ägaren Lennart Ransnäs blev de ekonomiska
          och personliga konsekvenserna stora. Ändå har den svenska staten
          inte på något sätt medgivit sin skuld för det som inträffat eller
          kompenserat Ransnäs för de miljonförluster han drabbats av.
        </p>
        <p xml:id="i-HJ1fY7dtNursowYq7anKfR">
          De prövningar av tillslaget som skett under åren därefter i bl.a.
          Kammarrätten har inte bara helt friat Ransnäs utan också blottlagt
          graverande uppgifter om Socialstyrelsens hantering av fallet.
        </p>
        <p xml:id="i-5FocqcQFwWYMAoHHsKbdJf">
          Behandlingen av Lennart Ransnäs är ingenting mindre än en rättsskandal.
        </p>
        <p xml:id="i-4SzdVL24wEutrHJBHscv8m">
          Staten borde snabbt ta chansen att träffa en hedersam uppgörelse
          med Lennart Ransnäs. Han har behandlats illa av staten och det
          borde staten kunna erkänna. Den tjänsteman på Socialstyrelsen
          som hade huvudansvaret för beslutet om polisrazzian har av staten
          beviljats ett avgångsvederlag på flera miljoner kronor. Det är
          inte rimligt att staten nu utnyttjar Lennart Ransnäs svaga ekonomiska
          ställning till att genom utdragna rättsprocesser i praktiken omöjliggöra
          för honom att få upprättelse för det rättsövergrepp han varit
          utsatt för.
        </p>
        <p xml:id="i-6u9EREZC7bNqKYywz7baPL">
          Med hänvisning till att ersättningsfrågor "ex gratia" hanteras
          av regeringen har Justitiekanslern, JK, avböjt att ingå förlikning
          med Lennart Ransnäs för den skada han lidit. Det betyder att detta
          nu är en politisk fråga.
        </p>
        <p xml:id="i-4bRF1qURi4EiNZvgvVCyrt">
          Min uppfattning är att regeringen borde ha modet och anständigheten
          att uppdra åt JK att utan hinder av förordningen om handläggningen
          av skadeståndsanspråk mot staten bevilja Lennart Ransnäs ersättning
          ex gratia för den skada staten åsamkat honom.
        </p>
        <p xml:id="i-FC12j7iAgsf9gXd8ctxLm9">
          Det finns också anledning att inför fallet Lennart Ransnäs begrunda
          om inte vissa regelförändringar bör genomföras för att ge individer
          större rättssäkerhet. Min uppfattning är att lagen i dag ger en
          makt till Socialstyrelsen som inte står i proportion till myndighetens
          kompetens i juridiskt hänseende. Att drabbas av ett beslut om
          tillslag innebär ibland mycket stora konsekvenser för den enskilde.
          Det bör därför utredas om inte lagen bör ändras så att ett beslut
          om tillslag från Socialstyrelsens sida alltid ska godkännas av
          en annan rättsinstans. En parallell är när polisen vill telefonavlyssna
          misstänkta brottslingar. Tillstånd ska då lämnas av en erfaren
          domare vid en tingsrätt.
        </p>
        <p xml:id="i-GZptfFvwGr2dcE4mefow4r">
          Ytterst handlar det om statens makt gentemot den enskilde individen.
          I ett rättssamhälle får individen aldrig vara rättslös, även om
          det är en statlig instans som anser sig ha skäl att ifrågasätta
          individens uppgifter. Fallet Ransnäs visar att skyddet för den
          enskilde måste stärkas.
        </p>
        <p xml:id="i-LWz48FQuwmRJcVP5Aej7bL">
          Mot bakgrund av detta vill jag ställa följande frågor till statsministern:
        </p>
        <p xml:id="i-VyU1SGbymK9pepB2dBzXtT">
          Är regeringen beredd att skyndsamt medverka till att läkaren
          Lennart Ransnäs får ersättning ex gratia för den ekonomiska skada
          han lidit?
        </p>
        <p xml:id="i-QB7GAhtFZuzUR6S6RQeieD">
          Är regeringen beredd att, mot bakgrund av den s.k. Medanalysaffären
          ändra lagen så att ett beslut om tillslag från Socialstyrelsens
          sida alltid ska prövas av en annan rättsinstans?
        </p>
      </div>
    </body>
  </text>
</TEI>
