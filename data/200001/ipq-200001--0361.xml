<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0361">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0361</head>
        <author who="i-7XJQkFtojnsGkBWJ4ArrFx">Bjälkebring, Charlotta L (v) </author>
        <recipient who="i-3kVCtR7mCK6mW2F6oaBMR5">statsminister Göran Persson </recipient>
        <topic>policy för spelfrågor</topic>
        <docDate when="2001-04-04">den 4 april</docDate>
        <status when="2001-05-14" byWhom="finansminister Bosse Ringholm " byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GO10361</external_id>
        <debate>
          <turn when="2001-05-14 15:24:00" duration="239">BOSSE RINGHOLM (Finansminister)</turn>
          <turn when="2001-05-14 15:27:55" duration="257">C L BJÄLKEBRING (V)</turn>
          <turn when="2001-05-14 15:32:07" duration="156">BOSSE RINGHOLM (Finansminister)</turn>
          <turn when="2001-05-14 15:34:39" duration="203">C L BJÄLKEBRING (V)</turn>
          <turn when="2001-05-14 15:37:58" duration="81">BOSSE RINGHOLM (Finansminister)</turn>
          <turn when="2001-05-14 15:39:15" duration="100">C L BJÄLKEBRING (V)</turn>
          <turn when="2001-05-14 15:40:51" duration="149">BOSSE RINGHOLM (Finansminister)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:361 av Charlotta L Bjälkebring (v) till
          statsminister Göran Persson om policy för spelfrågor
        </IPQ_title>
      </div>
      <div type="IPQuestionBody">
        <p xml:id="i-2aANaGUjhBD1m55vdpGMrn">
          En grundläggande princip inom olika samhällssektorer är att den
          som har en granskande funktion ska vara oberoende av föremålet
          för granskningen. Det är orimligt att någon granskar sig själv.
          Ändå är det faktiskt så det går till på spelområdet: Finansdepartementet
          bereder ärenden om spelmarknadens utveckling, har ansvaret för
          Svenska Spel AB och inom politikområdet Finansiella system och
          Tillsyn, som lyder under samma departement, finns även den granskande
          myndigheten Lotteriinspektionen. Här har Finansdepartementet alltså
          en trippelfunktion!
        </p>
        <p xml:id="i-QCa12546GpV27w239rC428">
          Spelbolagen lägger ned ca 1,5 miljon kronor om dagen på att marknadsföra
          sina produkter och företag. Så länge de kan fortsätta med en sådan
          marknadsföring och så länge som ständigt nya och även farligare
          spelformer introduceras där möjliga vinster och förluster mångdubblas,
          så länge måste vi också räkna med att spelberoendet ökar, med
          allt vad det innebär av personliga tragedier för spelaren och
          hans eller hennes närmaste omgivning.
        </p>
        <p xml:id="i-U6TgubY1RreaiWTFWugkFW">
          Att regeringen gör så lite åt detta problem torde kunna förklaras
          av att Finansdepartementets ekonomiska hänsyn får dominera för
          starkt. Detta i sin tur hänger troligen samman med att man inom
          regeringen organiserat arbetet med spelfrågorna på det vis som
          jag nyss beskrivit.
        </p>
        <p xml:id="i-9kBcqVtdYJTFeWzHctzSty">
          I Sverige satsas det 30 miljarder på spel om året och 5 miljarder
          av dessa går till staten. Staten satsar i sin tur 4 miljoner,
          alltså mindre än en tusendel av de pengarna, på att förhindra
          spelmissbruk. Jag tycker de siffrorna talar sitt tydliga språk:
          Det är inte i första hand förströelse de statliga spelen vill
          ge oss, det handlar i stället om att få in pengar till statskassan.
        </p>
        <p xml:id="i-FoVQJe4qoj7wEnzhnrkz7M">
          Koncentration av makt är sällan bra. Troligen är det också en
          konsekvens av en sådan maktkoncentration vi ser, när vi kan iaktta
          hur dåligt folkhälsoargumentet gjort sig gällande på spelområdet.
          Folkhälsoinstitutet och Socialdepartementet har båda en svag ställning
          när det gäller att föra fram frågan om spelberoendeproblem och
          resurser för att avvärja dessa. Om vi jämför med alkoholområdet
          så sorterar det statliga bolaget Vin &amp; Sprit AB under Finansdepartementet,
          men den granskande myndigheten, Alkoholinspektionen, sorterar
          under Socialdepartementet. Folkhälsoargumentet får därmed en starkare
          ställning när det gäller alkoholfrågor. Möjligen är det därför
          som staten som ägare av Systembolaget har ansvaret för en övergripande
          policy vad gäller alkoholfrågor. På spelområdet däremot är det
          Svenska Spel AB som självt har att besluta om huruvida man ska
          vidta åtgärder eller ej.
        </p>
        <p xml:id="i-NutUy8ty1kpt8MsSfrv1tT">
          Vore det inte rimligt att staten hade en motsvarande policy även
          på spelområdet?
        </p>
        <p xml:id="i-9gNpRCPencv5QEJM7X7kbb">
          När det gäller alkohol är det 20 år som är åldersgränsen för
          försäljning. För automat- och restaurangkasinospel är åldersgränsen
          18 år och för kasinon med internationella regler 20 år. Åldersgränserna
          är satta för att motverka ett ökat beroende bland unga människor.
          I dag kan vilken unge som helst köpa trisslotter och andra skraplotter,
          som också kan vara beroendeframkallande. Även barn och mycket
          unga människor utsätts för den starka reklam och propaganda som
          Svenska Spel sprider för nya och gamla spelvarianter @ en sådan
          reklam som är förbjuden när det gäller alkohol och tobak. Dessutom
          finns det mycket som tyder på att den tillsyn Lotteriinspektionen
          är satt att utöva inte fungerar, såtillvida att exempelvis åldersgränserna
          för spel med spelautomater inte hålls av alla automatinnehavare
          @ tvärtom finns det exempel på att 16-åringar samlat på sig stora
          spelskulder.
        </p>
        <p xml:id="i-RDPiciztsr1DveSPmNSJQ1">
          Jag har tidigare ställt frågor till justitieministern och kulturministern.
          Ingen av dem har svarat på frågorna, uppgiften att svara har fallit
          på finansministern. Detta är nog inte intressant enbart som en
          formfråga. Jag menar i stället att de politiska besluten påverkas
          av den gällande ansvarsfördelningen. Därför vill jag fråga statsministern:
        </p>
        <p xml:id="i-PYLwPTBEftTKXe9vaVLsAB">
          1. Vad tänker ministern göra för att stärka myndigheternas oberoende
          ställning i förhållande till de statliga spelbolagen?
        </p>
        <p xml:id="i-PdhgxkkVuhjLErfkcCf7em">
          2. Vad tänker ministern göra för att lyfta fram folkhälsoargumenten
          på spelområdet?
        </p>
        <p xml:id="i-CE2jzyJYjkhVudfjU2Jncm">
          3. Vad tänker ministern göra för att effektivisera tillsynen
          så att åldersgränserna efterlevs?
        </p>
        <p xml:id="i-5Jo76A6cpZ3hGwnTr2Zm7p">
          4. Kommer ministern att vidta några åtgärder för att införa åldersgränser
          respektive ändra åldersgränser för att förhindra uppkomsten av
          spelmissbruk hos barn och unga?
        </p>
        <p xml:id="i-SqyW1ejSWCH5NBYEpWAF1V">
          5. Kommer ministern att vidta några åtgärder för att komma till
          rätta med spelreklamen och dess negativa verkningar?
        </p>
      </div>
    </body>
  </text>
</TEI>
