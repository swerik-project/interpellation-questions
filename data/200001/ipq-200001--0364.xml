<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0364">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0364</head>
        <author who="i-6MWLY5JdykMGLLUo96skfp">Olsson, Lena (v) </author>
        <recipient who="i-ESKbhHz2VETwMj9meYcmxk">socialminister Lars Engqvist </recipient>
        <topic>utvärdering av konkurrensutsättningen inom äldreomsorgen</topic>
        <docDate when="2001-04-05">den 5 april</docDate>
        <status when="unknown" byWhom="socialminister Lars Engqvist " byWhomId="i-ESKbhHz2VETwMj9meYcmxk" status="answered">besvarad</status>
        <external_id source="rdwebb">GO10364</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:364 av Lena Olsson (v) till socialminister
          Lars Engqvist om utvärdering av konkurrensutsättningen inom äldreomsorgen
        </IPQ_title>
      </div>
      <div type="IPQuestionBody">
        <p xml:id="i-EfHkguxTFR4eqg8RGcMBq1">
          Äldreomsorgen har sedan ädelreformen genomgått en stark organisatorisk
          och ideologisk förändring genom framför allt den växande konkurrensutsättningen.
          Det ska dock poängteras att vad gäller omfattningen av detta finns
          det stora regionala skillnader.
        </p>
        <p xml:id="i-7hY9kKZaeJnonCtLaR5XnM">
          Argumenten för konkurrensutsättningen har varit att vården på
          det sättet ska kunna utföras effektivare, med bibehållen eller
          högre kvalitet och till lägre kostnad. Det har även ansetts kunna
          bidra till en ökad valfrihet för den äldre.
        </p>
        <p xml:id="i-PxpZvargZ43J5gqVdP48wY">
          I framför allt Stor-Stockholm har konkurrensutsättningen drivits
          mycket hårt och ett flertal stadsdelar har nästan ingen äldreomsorg
          i egen regi. Konkurrensutsättningen betyder att verksamheter drivs
          utifrån kortsiktiga perspektiv kopplade till avtalstider. Personal
          och boende har att vart tredje eller vart fjärde år ställas inför
          att en ny vårdgivare får ansvaret för verksamheten och med det
          en ny profil och nya människor. En situation som är direkt olämplig
          i vården och omsorgen av de äldre.
        </p>
        <p xml:id="i-RmBM8u1yz9tAi1rwQrPZCx">
          I samband med ädelreformen blev det särskilda boendet de äldres
          hem med hyreskontrakt, egna möbler och självbestämmande. Det kan
          därför ifrågasättas om konkurrensutsättning inkräktar i den äldres
          hem utan att denne blivit tillfrågad. Äldreboendet och hemtjänstinsatser
          handlar ytterst om ett personligt stöd som bygger på nära relationer,
          trygghet och kontinuitet. Vi ser att i dag är konkurrensutsättning
          ett hot mot detta.
        </p>
        <p xml:id="i-DS7USeCm4c25eJE3nKMA6C">
          Även vårdpersonalen påverkas av den otrygghet som konkurrensutsättningen
          innebär genom ständiga byten av ansvariga chefer och kolleger.
        </p>
        <p xml:id="i-95HNzmYSfmCExY8LV65amh">
          I konkurrensutsättningens kölvatten kan vi också konstatera alltfler
          rapporter om grava missförhållanden i vården av de äldre. Tyvärr
          alltför ofta är det vårdentreprenörer som utpekas. Orsakerna till
          förhållandena har ofta kopplats till för lite personal, täta chefsbyten
          och brister i kompetens. Alltför ofta har de stora vårdentreprenörerna
          lagt låga bud för att vinna upphandlingen vilket ofta lett till
          för lite personal.
        </p>
        <p xml:id="i-TrAFREz3syDsnAtqByzBFd">
          I Välfärd, vård och omsorg, SOU 2000:38, konstaterar Marta Szebehely
          att de stora ideologiska och organisatoriska förändringar som
          den ökade marknadsorienteringen har inneburit har inte åtföljts
          av motsvarande tydliga utvärderingsinitiativ från regeringens
          sida. Det gäller även kunskapen om eventuella konsekvenser för
          äldreomsorgens hjälpmottagare och personal av dessa nya styrsystem
          och av det ökade anlitandet av entreprenader.
        </p>
        <p xml:id="i-9EdjmqJYmWkcvsMAKeE4vR">
          Jag vill fråga socialministern:
        </p>
        <p xml:id="i-GLXEJYcGeXPEqVLhjWP3wo">
          1. Tänker ministern ta initiativ till att en ökad kunskap om
          konkurrensutsättningen inom äldreomsorgen sker?
        </p>
        <p xml:id="i-S2Z8SaFhSvjng24VNJAaDH">
          2. Vilka åtgärder tänker ministern ta initiativ till så att den
          enskilda äldres inflytande säkras i samband med konkurrensutsättning?
        </p>
      </div>
    </body>
  </text>
</TEI>
