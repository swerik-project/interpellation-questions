<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200001--0367">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200001--0367</head>
        <author who="i-NAAZv6GeNG6UKYzSr8WGFB">Lindström, Olle (m) </author>
        <recipient who="i-L7Ay5GaFaMutWEX7utMv62">statsrådet Ulrica Messing </recipient>
        <topic>Norrbotten</topic>
        <docDate when="2001-04-05">den 5 april</docDate>
        <status when="unknown" byWhom="statsrådet Ulrica Messing " byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GO10367</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2000/01:367 av Olle Lindström (m) till statsrådet
          Ulrica Messing om Norrbotten
        </IPQ_title>
      </div>
      <div type="IPQuestionBody">
        <p xml:id="i-JKBV147BT5RZXiHST5ABah">
          I TCO:s rapport Det enkelriktade Sverige bekräftas det som en
          tidigare statlig utredning (SOU 1997:13) konstaterade, nämligen
          att de regionala skillnaderna ökar år för år.
        </p>
        <p xml:id="i-5PFgPkFh87geoR7ki2B2Ae">
          Enligt en prognos som SCB genomfört för TCO:s räkning kommer
          Norrbottens befolkning fortsätta att minska. Prognosen har gjorts
          i tre alternativ, som utgår från olika historiska flyttmönster
          och den åldersfördelning som finns i dag.
        </p>
        <p xml:id="i-9L4nrCVqteZ4mMZUbcU7jF">
          Norrbotten skulle få vidkännas minskning i samtliga alternativ;
          ca 25 000 under en tjugoårsperiod i ett huvudalternativ, kanske
          upp till 50 000 i ett alternativ som speglar omflyttningsmönstret
          under de senaste fem åren.
        </p>
        <p xml:id="i-HZSRgaD9tkZLEZoKq3coar">
          Det finns säkert många olika anledningar till den negativa utvecklingen
          i norra Sverige, men enligt min mening är huvudorsaken de beslut
          eller icke beslut som fattas av regering och riksdag. TCO skriver
          i sitt pressmeddelande följande: "Nu måste politikerna ta sitt
          ansvar för att bryta enkelriktningen. Det är mycket allvarligt
          eftersom Sveriges välfärd och tillväxt i hög grad avgörs av huruvida
          hela landet kan delta i utvecklingen".
        </p>
        <p xml:id="i-Q1JfGhTPs3KW9qt4MZ3zJw">
          Fredagen den 30 mars offentliggjordes en av regeringen beställd
          översyn av väganslagen och statens ansvar för väghållningen i
          Sverige. Utredaren föreslår att ca 250 mil av vägarna i Norrbotten
          undantas från statligt underhåll. Det skulle innebära att enskilda
          personer och företag får ta över ansvaret för drift och underhåll
          av urusla och nedkörda vägar. Det är oacceptabelt.
        </p>
        <p xml:id="i-A4w9USmS3oxZq5wXJQY4Mm">
          Om befolkningen i framför allt Norrbottens inland ska återfå
          optimism och framtidstro måste kraftfulla politiska åtgärder vidtagas.
          Eftersom den negativa utvecklingen nu pågått sedan 1994 är det
          bråttom.
        </p>
        <p xml:id="i-VQPT3znocERKaYuW44cTfP">
          Vad avser statsrådet göra för att motverka enkelriktningen?
        </p>
      </div>
    </body>
  </text>
</TEI>
