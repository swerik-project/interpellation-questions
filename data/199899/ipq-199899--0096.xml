<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0096">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:96</head>
        <author who="unknown">Ulla-Britt Hagström (kd)</author>
        <minister who="unknown">miljöminis­tern</minister>
        <topic>åtgärder för att förbättra innemiljön</topic>
        <docDate when="1999-01-11">Inkom den 11 januari</docDate>
        <status inProtocol="199899/prot-199899--056.xml" when="1999-02-16" status="answered">Besvarad den 16 februari, Prot. 1998/99:56</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:96 av Ulla-Britt Hagström (kd) till miljöminis­tern
          om åtgärder för att förbättra innemiljön
        </IPQ_title>
        <submission_info>
          Inkom den 11 januari Besvarad den 16 februari Prot. 1998/99:56
        </submission_info>
      </div>
      <div type="IPQuestionBody">
        <p xml:id="i-XcG25mxMQWCUX4L7MgRKX3">
          För att kvalitetssäkra innemiljön krävs kunskap om vilka faktorer
          och vilka halter av olika luftföroreningar som kan förekomma i
          rumsluft och vilken påverkan den har på innemiljön. Olika boendevanor,
          rökning, husdjur, möbler, hushållskemikalier osv. kan påverka
          rumsluften. Husets byggnads- och inredningsmaterial kan bidra
          med emissioner. Mätning och kvantifiering kan göras på olika sätt.
          Det finns ett stort behov av enkla instrument och jämförbara mätmetoder
          för luftföroreningar för att kunna säkerställa en god innemiljö.
        </p>
        <p xml:id="i-GF2Zf3BHgL3c7XJrvGFPVb">
          Miljöhälsoutredningen (SOU 1996:124) konstaterar att kunskapen
          om samspelet mellan byggnad och människa fortfarande är ofullkomlig.
          Utredningen konstaterar att det krävs ett tvärvetenskapligt angreppssätt
          där beteendevetenskapliga, byggtekniska, kemiska och medicinska
          as­pekter samtidigt beaktas.
        </p>
        <p xml:id="i-QzP2oQztuiWn1D2GVf6woe">
          En riksomfattande undersökning av svenska bostäder (ELIB- undersökningen
          av Norlén och Andersson 1994), fann att nära en halv miljon människor
          upplevde sig vara så besvärade av inneklimatet att de hade symtom.
          En Stockholmsundersökning av boende i 7 000 lägenheter visade
          att besvärsfrekvensen för näsirritation, heshet/halstorrhet och
          ögonirritation är dubbelt så hög i hus byggda efter 1960 som i
          hus bygg­da före (Engvall 1992). Bland hus byggda 1976 och senare
          var andelen som ger upphov till problem högre.
        </p>
        <p xml:id="i-9YCmkiqUCyg6K1CUnEXaMN">
          Hälsoproblem relaterade till byggnader är ett utbrett problem.
          I un­dersökningar har framkommit att andelen problemhus i Sverige
          ligger runt 10 % (ELIB-undersökningen och Stockholmsundersökningen).
          Insti­tutet för hälso- och sjukvårdsekonomi har uppskattat de
          samhällsekono­miska konsekvenserna av sjuka hus till flera miljarder
          kronor per år. Det handlar om ökad sjukfrånvaro, nedsatt produktivitet
          i arbetslivet, ökade vård- och behandlingskostnader inom sjukvården
          och minskad livskvali­tet.
        </p>
        <p xml:id="i-JkEAHYLRkhhSV1GVTS2REz">
          Experimentbyggandet kan ge en hävstångseffekt för hälsa och miljö
          med givna resurser. Ett exempel kan påvisas från Bomässan i Umeå
          1987 med skadesäkert byggande. Statistik visar att vaije bostad
          vart 20 år drabbas av en vattenskada. I pengar motsvarar det 2
          miljarder kronor per år. I de 250 lägenheter som byggdes i Umeå
          har ingen vattenskada regist­rerats under de elva åren. Genom
          denna typ av experimentbyggande kan man påvisa att förkalkyl och
          efterkalkyl stämmer och på så sätt öka kun­skapen. Slutbetänkandet
          av Bostadspolitiska utredningen (SOU 1996:156) påpekar att staten
          kan stödja särskilda projekt som kan funge­ra som utvecklings-
          och demonstrationsprojekt för mer miljöanpassade tekniker för
          framtida bostadsproduktion.
        </p>
        <p xml:id="i-DXTYG5FTKHTiZvziPTXfRZ">
          Folkhälsoinstitutet samordnar Innemiljöåret 99 med målet att
          ”alla skall må bra inomhus”. Byggforskningsrådet har genom sin
          tvärveten­skapliga forskning bidragit till att stärka och utveckla
          den byggda mil­jöns kvalitet. Tillsammans med andra finansiärer
          startade Byggforsk­ningsrådet 1997 insatsområdet Det sunda huset.
          Inom detta område sker
        </p>
        <pb facs="PDF:103"/>
        <p xml:id="i-Jv9GEUew97dm7kdCtTnwxa">
          satsning på innemiljö, luftkvalitet, mikroorganismer, ventilationssystem,
          skadeidentifiering och emissioner.
        </p>
        <p xml:id="i-B5MHZomy6AQravE3UXbQDn">
          Europaharmoniseringen av byggprodukter är angelägen. Krav måste
          finnas på fullständiga innehållsdeklarationer och varningstexter
          av bygg­nadsmaterial. Byggbranschens problem är att produktkontrollen
          är obe­fintlig. Rekommendationer för testning kan bättre tas till
          vara. Ett sådant exempel är EU:s gemensamma forskningscentrum,
          JRC (Joint Research Centra).
        </p>
        <p xml:id="i-S5bGiTPWYRPLbcfNgNE6zU">
          Mot bakgrund av ovanstående text vill jag ställa följande frågor
          till miljöminister Kjell Larsson:
        </p>
        <p xml:id="i-58GeyuyZmcmjryDZvh6JUt">
          Vilka åtgärder planerar regeringen för att stimulera och utveckla
          forskningen om innemiljön?
        </p>
        <p xml:id="i-K8gy7E6j2FmNrKh4AYR84L">
          Vilka åtgärder är ministern beredd att vidta för att förbättra
          produkt­kontrollen av byggnadsmaterial?
        </p>
        <p xml:id="i-GrSM5uCFnzExMqKsH7Dcum">
          Vilka åtgärder avser ministern vidta för att stimulera experimentbyg­gande?
        </p>
        <pb facs="PDF:104"/>
      </div>
    </body>
  </text>
</TEI>
