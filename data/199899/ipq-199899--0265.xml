<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0265">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:265</head>
        <author who="unknown">Chatrine Pålsson (kd)</author>
        <minister who="unknown">socialministern</minister>
        <topic>preimplantatorisk genetisk diagnostik</topic>
        <docDate when="1999-04-16">Inkom den 16 april</docDate>
        <status inProtocol="199899/prot-199899--090.xml" when="1999-05-04" status="answered">Besvarad den 4 maj, Prot. 1998/99:90</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:265 av Chatrine Pålsson (kd) till socialministern
          om preimplantatorisk genetisk diagnostik
        </IPQ_title>
        <submission_info>
          Inkom den 16 aprilBesvarad den 4 maj Prot. 1998/99:90
        </submission_info>
      </div>
      <div type="IPQuestionBody">
        <p xml:id="i-UshXszG2xGYaGwcs85JtU3">
          Med genteknikens utveckling följer allt större möjligheter att
          dia­gnostisera anlag för ärftliga sjukdomar. När fosterdiagnostiken
          använder gentekniken söks genetiska skador på fostret. Eftersom
          ytterst sällan en behandling kan erbjudas får kvinnan efter genomförd
          diagnostik välja mellan att fullfölja graviditeten eller att avbryta
          den. Preimplantatorisk genetisk diagnostik (PGD) har ökat på grund
          av den allt vanligare an­vändningen av in vz/ro-fertilisering
          (IVF). I takt med att kartläggningen av den mänskliga arvsmassan
          fortskrider ökar också möjligheterna för genetisk diagnostik.
          Gendiagnostik behöver inte gälla sjukdomsanlag utan man kan fastställa
          kön och i allt snabbare takt även andra egenska­per.
        </p>
        <p xml:id="i-3d5dUMqWpNxFKtt8fmEpUh">
          I denna verksamhet ryms stora etiska problem. Uppfattningen att
          alla människor har samma okränkbara värde är djupt förankrad i
          vårt land. Detta värde har vi i egenskap av att vara människa.
          Det påverkas inte av ras, kön, ålder eller status. Ökade möjligheter
          att tidigt diagnostisera sjukdomsanlag kan lätt leda till att
          vi värderar människor olika. Det gäl­ler inte bara det anlagsbärande
          fostret utan även människor som lever i samhället med just den
          sjukdom eller det funktionshinder vars anlag nu kan diagnostiseras
          i fosterlivet.
        </p>
        <pb facs="PDF:285"/>
        <p xml:id="i-XrqfhQrg9y3em8VCD8Lf6G">
          Sveriges regering och riksdag manade enhälligt till stor restriktivitet,
          när frågan om PGD senast behandlades. I propositionen 1994/95:142
          Fosterdiagnostik och abort skrev regeringen följande om PGD:
        </p>
        <p xml:id="i-3n69BGFERzh22dXxSnQrbD">
          Med hänsyn till metodens karaktär anser vi att den bör användas
          med stor restriktivitet. Enligt regeringens mening bör preimplantatorisk
          dia­gnostik endast användas för diagnostik av allvarliga, progressiva,
          ärftliga sjukdomar som leder till tidig död och där ingen bot
          eller behandling finns. Könsbestämning bör endast få göras om
          det sker som ett led i diagnostik av en könsbunden ärftlig sjukdom
          för vilken bot eller behand­ling saknas (29-30).
        </p>
        <p xml:id="i-6PJSkqbPCjsG7cUc46fgFA">
          Vidare bedömde regeringen att det var ”tillräckligt att Socialstyrelsen
          utformar allmänna råd i enlighet med av riksdagen antagna riktlinjer”
          (s. 19).
        </p>
        <p xml:id="i-X3U46U24W2BqRkjh8ZwoKx">
          I betänkandet 1994/95:SoU18 Fosterdiagnostik, abort m.m. skrev
          so­cialutskottet:
        </p>
        <p xml:id="i-WwQddKnoCkdDTLe7NJyDrM">
          Utskottet delar uppfattningen i propositionen och motion So28
          (kds) att preimplantatorisk diagnostik måste användas med stor
          restriktivitet och endast för par med anlag för någon svår genetisk(t)
          betingad sjuk­dom eller kromosomavvikelse. Diagnostiken skall
          inriktas mot allvarliga, progressiva, ärftliga sjukdomar som leder
          till tidig död och där ingen bot eller behandling finns. Könsbestämning
          skall endast få göras om det är medicinskt motiverat. Socialstyrelsen
          kommer enligt propositionen att få regeringens uppdrag att noga
          följa utvecklingen och rapportera om den fortsatta tillämpningen.
          Utskottet anser att såväl regeringen som Social­styrelsen noga
          bör följa upp hur de föreslagna riktlinjerna för fosterdia­gnostik
          fungerar i praktiken. Regeringen bör om det behövs återkomma till
          riksdagen med förslag till ändringar i riktlinjerna. Med det ovan
          sagda förordar utskottet att riksdagen godkänner vad regeringen
          anfört om riktlinjer för fosterdiagnostik. Motionerna So26 (v),
          So27 (mp) yrkande­na 1, 6 och 7, So28 (kds) yrkandena 2 och 3
          samt So497 (s) är i huvud­sak tillgodosedda och avstyrks.
        </p>
        <p xml:id="i-5AweVpH5NRcS13ES9QUYUe">
          Den 1 mars gick remisstiden ut för Socialstyrelsens rapport Genetik
          i hälso- och sjukvården med underrubriken Kunskapsöversikt och
          vägled­ning vid etiska bedömningar. Den grundläggande människosynen
          om alla människors lika värde anses alltjämt vara oomtvistad i
          Sverige. Vidare redovisas regeringens hållning och riksdagens
          beslut att PGD ”bör an­vändas med stor restriktivitet och endast
          användas för diagnostik av allvarliga, progressiva, ärftliga sjukdomar
          som leder till tidig död och där ingen bot eller behandling finns”
          (s. 20). På samma sida refererar SoS regeringens uppdrag att regeringens
          och riksdagens riktlinjer skall ligga till grund för Socialstyrelsens
          allmänna råd. De allmänna råd SoS utfär­dat, SOSFS 1997:20 berör
          emellertid inte PGD och enligt i frågan ansva­rigt medicinalråd
          avser inte SoS att heller framgent behandla PGD i all­männa råd
          efter regeringens och riksdagens riktlinjer.
        </p>
        <p xml:id="i-2QJmbEfoVvVWob1YkaQyMM">
          Det finns mycket som talar för att indikationerna för PGD har
          vidgats från ”progressiva och dödliga” till ”många av de vanligaste
          genetiskt orsakade sjukdomarna” (s. 20). Detta kommenteras inte
          explicit i Social­styrelsens kunskapsöversikt utan ställs enbart
          mot regeringens hållning och riksdagens beslut. I linje med detta
          kommenteras ej heller det refere­rade förslaget i SBU-rapport
          139 angående prenatal screening. Där före­slås att ultraljudsundersökningen
          i tidig graviditet som tidigare primärt
        </p>
        <note type="margin" xml:id="i-XMTWmSSuakgHTuvSvuvjiZ">
          Interpellationer1998/99:1 -370
        </note>
        <note type="pageNumber" xml:id="i-MCfbyA2A3eXiLrfkK5P9UL">
          287
        </note>
        <pb facs="PDF:286"/>
        <note type="margin" xml:id="i-AGwSZHwWhuYpjXRmWUdCKd">
          Interpellationer1998/99:1 -370
        </note>
        <note type="pageNumber" xml:id="i-CD4QGYVGxxfP45whsJQAe2">
          288
        </note>
        <p xml:id="i-CBNBq11km8qMRaj5Vqo6yT">
          avsett att bidra till en säker bedömning av graviditetslängd
          också re­kommenderas göras i akt och mening att upptäcka missbildningar
          (s. 16).
        </p>
        <p xml:id="i-4FdnhYVYHfx6L9aGYhLhBH">
          Nu föreslår SoS i samma kunskapsöversikt kapitel 8 Sammanfattande
          vägledning vid genetisk diagnostik att PGD ”bör ske efter samma
          prin­ciper som i fosterdiagnostik. Risken med diagnostiken måste
          alltid vägas in. Stark återhållsamhet bör råda tills mer erfarenhet
          har erhållits av preimplantatorisk diagnostik” (s. 32).
        </p>
        <p xml:id="i-QRYxuVM43XzyAHhbpGMXLJ">
          Nu har SoS dröjt länge med hanteringen och bedömt att några all­männa
          råd efter regeringens och riksdagens riktlinjer inte behövs. Där­med
          har SoS inte följt regeringens och riksdagens beslut. Utskottet
          skrev i ovan refererade betänkande att ”Regeringen bör om det
          behövs åter­komma till riksdagen med förslag till ändringar i
          riktlinjerna”. Uteblivna allmänna råd från SoS och den i praktiken
          tillåtande attityden i ovan refererade skrivelse leder av allt
          att döma till motsatt utveckling än den av regering och riksdag
          önskade.
        </p>
        <p xml:id="i-6GCB9rBdgpg93EFTXwHRaR">
          I praktiken kan SoS hantering innebära att en glidning av PGD-praxis
          sker, vilket öppnar för en generell screening av ärftligt betingade
          sjuk­domar i akt och mening att möta diagnosen med abort. Vi förefaller
          vara på väg in i ett nytt vårdparadigm, där ”vården” kan komma
          att innebära elimination av den sjuka individen. Vi har då fört
          in en allvarlig och kontraproduktiv praxis i sjukvården, som är
          ett avsteg från den männi- skovärdesprincip vi alla säger oss
          värna. Denna praxis utgör ett hot såväl mot människan i hennes
          tidigaste stadium som mot den svaga och sjuka vuxna människan.
          Människovärdet re lati vi seras.
        </p>
        <p xml:id="i-6ySUaQ49UtJuC8DYGk9XNH">
          Mot denna bakgrund vill jag fråga statsrådet:
        </p>
        <p xml:id="i-XTxVdsCRjqLJBcJEoKc82f">
          Vilka åtgärder avser regeringen vidta för att säkerställa att
          riksdagens beslut och intentioner om PDG följs?
        </p>
        <p xml:id="i-Co7frCxiugAewtS4j91174">
          Vilka åtgärder avser regeringen vidta för att säkerställa att
          människo- värdesprincipen ligger till grund för alla diagnostiska
          och terapeutiska insatser från livets början till dess slut?
        </p>
        <pb facs="PDF:287"/>
      </div>
    </body>
  </text>
</TEI>
