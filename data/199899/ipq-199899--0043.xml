<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0043">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:43</head>
        <author who="unknown">Stefan Hagfeldt (m)</author>
        <minister who="unknown">näringsministern</minister>
        <topic>kommunal näringsverksamhet</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:43 av Stefan Hagfeldt (m) till näringsministern
          om kommunal näringsverksamhet
        </IPQ_title>
        <submission_info>
          Inkom den 20 novemberBesvarad den 28 januari Prot. 1998/99:46
        </submission_info>
      </div>
      <div type="IPQuestionBody">
        <p>
          Glädjande nog böijar alltfler kommuner och landsting att handla
          upp olika verksamheter i konkurrens. I många fall har det då visat
          sig att priserna sjunker dramatiskt. För två veckor sedan avslöjades
          det i min egen hemkommun Norrköping att det privata bolaget NCC
          efter genom­förd upphandling kommer att ta över skötseln av fritidsanläggningarna
          i den södra kommundelen från det kommunala bolaget NME (Norrköping
          Miljö och Energi AB).
        </p>
        <p>
          Kostnaderna (priset) kommer då att sjunka från 1,8 miljoner kronor
          till 315 000 kr. Intressant att notera är att det kommunala bolaget
          NME i sitt anbud halverade sitt eget pris från tidigare år när
          det utsattes för kon­kurrens. Detta räckte emellertid inte eftersom
          NCC nästa år kommer att göra samma jobb för en femtedel av det
          tidigare priset. Det här exemplet visar tydligt vilka överpriser
          som många kommuner betalar när verksam­heten drivs utan konkurrens.
          Genom konkurrensutsättning kommer många kommuner och landsting
          att spara betydande belopp som i stället kan användas till kärnverksamheterna
          skola, vård och omsorg.
        </p>
        <note type="margin">
          Interpellationer1998/99:1 -370
        </note>
        <note type="pageNumber">
          45
        </note>
        <pb facs="PDF:44"/>
        <note type="margin">
          Interpellationer1998/99:1 -370
        </note>
        <p>
          Småföretagen hotas
        </p>
        <p>
          Ännu mer anmärkningsvärt är det att många kommuner tillåter att
          de­ras egna bolag eller förvaltningar går ut på den öppna marknaden
          och erbjuder sina tjänster. För att ta några exempel från mitt
          eget hemlän Östergötland så sysslar Finspångs kommun både med
          städning, catering och transporttjänster till utomstående. På
          ett liknande sätt bedriver Lin­köpings kommun postservice, tryckeri,
          uthyrning av fordon, catering, gatuunderhåll, transporter och
          snickeriarbeten till utomstående. Bara cateringverksamheten medförde
          externa intäkter år 1997 med 3 962 000 kronor.
        </p>
        <p>
          Följden av att kommuner och landsting sysslar med näringsverksam­het
          blir att riktiga jobb och småföretag ibland slås ut av skattesubventio­nerad
          kommunal verksamhet. De privata småföretagen tvingas ofta att
          konkurrera med verksamheter som bedrivs på helt andra ekonomiska
          villkor. Inte nog med detta utan de tvingas också med sina egna
          skatte­pengar att vara med och betala den konkurrerande kommunala
          verksam­heten.
        </p>
        <p>
          Omfattande kommunal näringsverksamhet
        </p>
        <p>
          Kommuner och landsting bedriver en omfattande näringsverksamhet.
          Den sker både i bolagsform och i traditionell förvaltningsform.
          Det finns i dag nästan 1 800 kommun- och landstingsägda bolag
          och stiftelser med en sammanlagd omsättning på ca 130 miljarder
          kronor. Det kan ställas mot den övriga kommunala sektorn som omsätter
          ca 420 miljarder kro­nor.
        </p>
        <p>
          Jag anser att kommuner och landsting skall avveckla den närings­verksamhet
          de bedriver och överlåta denna till den privata sektorn. Detta
          gäller oavsett om näringsverksamheten bedrivs i bolags- eller
          förvalt­ningsform. Kommuner och landsting skall inte leka "företagare"
          utan i stället koncentrera sig på kärnverksamheterna skola, vård
          och omsorg. Det finns också många exempel på att det blivit mycket
          dyrbart för många kommuner att driva näringsverksamhet.
        </p>
        <p>
          I dag är både el- och bostadsmarknaderna avreglerade till stor
          del och därmed ökar det kommunala risktagandet. Flera kommunala
          bostadsbo­lag står numera med många tomma lägenheter samtidigt
          som de saknar finansiella tillgångar.
        </p>
        <p>
          Många anmälningar
        </p>
        <p>
          Mer än hälften av alla anmälningar till Konkurrensverket riktar
          sig mot kommuner, landsting och statliga organ. Många handlar
          om hur framför allt kommuner och landsting gynnar sina egna förvaltningar
          och bolag vid upphandling. En allt större del gäller också den
          offentliga sek­torns expansion på den öppna marknaden. Flera anmälningar
          tar upp hur skattesubventionerade kommunala bolag med dumpade
          priser konkurre­rar ut privata småföretag.
        </p>
        <p>
          Med anledning av ovanstående vill jag ställa följande fråga till
          nä­ringsministern:
        </p>
        <note type="pageNumber">
          46
        </note>
        <pb facs="PDF:45"/>
        <p>
          Vilka åtgärder avser statsrådet att vidtaga för att förhindra
          att företag i framtiden slås ut av skattesubventionerad kommunal
          näringsverksam­het?
        </p>
        <pb facs="PDF:46"/>
      </div>
    </body>
  </text>
</TEI>
