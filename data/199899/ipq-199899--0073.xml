<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0073">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:73</head>
        <author who="unknown">Marianne Andersson (c)</author>
        <minister who="unknown">socialminis­tern</minister>
        <topic>elöverkänslighet</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:73 av Marianne Andersson (c) till socialminis­tern
          om elöverkänslighet
        </IPQ_title>
        <submission_info>
          Inkom den 4 decemberBesvarad den 28 januari Prot. 1998/99:46
        </submission_info>
      </div>
      <div type="IPQuestionBody">
        <p>
          Vårt högteknologiska och datoriserade samhälle har gjort att
          det är enklare att kommunicera och för de flesta av oss har alla
          elektroniska hjälpmedel förenklat tillvaron avsevärt. Kommunikationer
          och kontakter underlättas. Samtidigt är det många människor som
          känner en stor oro över vad den ökade mängden av elektriska ledningar
          och apparater kan utsätta människan för. Utbyggnaden av mobiltelefonin
          och alltmer elek­tronisk utrustning i bostäder och på arbetsplatser
          innebär att vi alla utsätts för ett gigantiskt fullskaleexperiment
          ur hälsosynpunkt som vi inte kän­ner konsekvenserna av.
        </p>
        <p>
          Forskning visar att mikrovågor från mobiltelefoner kan påverka
          celler skadligt och öka risken för cancer. Det finns ett fysikaliskt
          samband mellan elektromagnetiska falt och stresshormoner. Hur
          påverkas männi­skan av detta? Är barn extra känsliga?
        </p>
        <p>
          Som alltid när nya sjukdomar och nya symtom uppträder avfärdas
          de av myndigheter och skolmedicinen med en rad andra förklaringar,
          främst med psykologiska förklaringsmodeller. Även vad gäller elektromagnetis­ka
          fält finns det en ovilja att närma sig nya problem med öppenhet
          och försiktighet. Det är mycket olyckligt och orsakar personliga
          katastrofer som åsamkar samhället stora kostnader. De som har
          de största problemen klarar inte av ett ”normalt” liv över huvud
          taget. Människor flyr inte frivilligt sina hem och familjer för
          att bosätta sig i en bil eller en stuga
        </p>
        <note type="margin">
          Interpellationer1998/99:1 -370
        </note>
        <note type="pageNumber">
          79
        </note>
        <pb facs="PDF:78"/>
        <note type="margin">
          Interpellationer1998/99:1 -370
        </note>
        <p>
          ute i skogen. Vi har alltså miljöflyktingar i vårt eget land.
          Någon veten­skaplig grund för att avfärda elöverkänslighet som
          ett skenproblem finns inte, en inställning som också riksdagen
          har visat genom en rad positiva debatter och beslut. Myndigheter
          har fått uppdrag när det gäller kartlägg­ning och förebyggande
          installationer och att människor med problem skall bemötas med
          respekt.
        </p>
        <p>
          Det gäller nu att gå vidare på ett konstruktivt sätt. Först och
          främst är det nödvändigt med mera forskning. Vilken betydelse
          har förutom elekt­romagnetiska fält och mikrovågor, förekomsten
          av kemikalier (t.ex. flamskyddsmedel), tungmetaller (t.ex. kvicksilver),
          bekämpningsmedel, dålig ventilation och vårt svenska system för
          elinstallationer med färre jordade uttag för att utlösa besvär
          hos vissa människor? Är det kombina­tioner av allt detta som utlöser
          problemen och förstärker dessa olika belastningar varandra?
        </p>
        <p>
          Det finns många exempel på att människor som redan är hårt toxiskt
          belastade blir än mer belastade av mikrovågor. Det finns troligen
          inte en enda förklaring. Vetenskapen måste närma sig problemet
          på ett tvärve­tenskapligt och förutsättningslöst sätt. Forskningsprojekt
          som angriper problemet utifrån ett tvärvetenskapligt perspektiv
          bör därför prioriteras.
        </p>
        <p>
          Vidare handlar det om bemötandet och behandlingen av patienterna.
          Patienterna måste mötas av respekt och deras symtom tas på allvar.
          Trots riksdagsbeslut och förändringar i Socialstyrelsens och Riksförsäkrings­verkets
          allmänna råd har inte detta fått genomslag överallt. Fortfarande
          försöker man först och främst finna psykologiska förklaringar
          och hänvi­sar patienterna till kognitiv terapi. Riksdagen har
          uttalat att elöverkäns­lighet skall betraktas som en sjukdom och
          ett funktionshinder. Patienter skall självklart bemötas med respekt
          och det skall finnas en konstruktiv vilja att medverka till lösningar
          som hjälper patienterna. Det har inte fått genomslag ute i vården.
        </p>
        <p>
          Boverket fick för några år sedan uppdraget att utvärdera effekterna
          av elsanering av bostäder för att kunna förändra reglerna för
          bostadsanpass- ningsbidrag. Enligt regeringen gav kartläggningen
          inte tillräckligt un­derlag för beslut om förändring. Boverket
          måste få ett tydligt uppdrag att se över reglerna i syfte att
          underlätta för elöverkänsliga att få bostadsan- passningsbidrag.
        </p>
        <p>
          Det finns några projekt där människor som inte klarar av att
          bo i van­liga hus kan finna en elfri fristad. I Skellefteå pågår
          ett mycket konstruk­tivt projekt som rönt stor uppmärksamhet och
          stort intresse både i Sveri­ge och utomlands. Det är Elrum, en
          anläggning med fyra lägenheter där elöverkänsliga kan få vistas
          och arbeta för att prova olika tekniska lös­ningar. Den skall
          fungera som en ”sluss” tillbaka till arbetslivet. Här finns också
          möjlighet, tillsammans med medicinsk och teknisk expertis, att
          för dem med smärre problem kontrollera hur mycket el de klarar
          och på så sätt ge underlag för arbetsgivarens elsanering på arbetsplatsen.
        </p>
        <p>
          Det här är ett projekt som tar sig an problemet på ett konstruktivt
          sätt och verkligen kan hjälpa människor från hela landet tillbaka
          till ett nor­malt liv. Bakom projektet står bl.a. kommunen, bostadsbolaget,
          fackliga organisationer och kraftbolaget. Problemet är att långsiktig
          finansiering saknas. Det är ett initiativ som praktiskt bidrar
          till kunskapsutvecklingen inom ett svårt område till stor nytta
          för arbetsgivare, anställda, privatper­
        </p>
        <note type="pageNumber">
          80
        </note>
        <pb facs="PDF:79"/>
        <p>
          soner i hela landet. Det vore därför rimligt med ett statligt
          stöd för att säkra den långsiktiga fortlevnaden av projektet.
        </p>
        <p>
          Med hänvisning till ovanstående vill jag fråga:
        </p>
        <p>
          1. Är ministern beredd att medverka till resurser för forskning
          om orsa­kerna till elöverkänslighet ur ett tvärvetenskapligt perspektiv?
        </p>
        <p>
          2. Är ministern beredd att ta initiativ till att ge Boverket
          ett tydligt upp­drag att se över reglerna för bostadsanpassningsbidrag
          i syfte att un­derlätta för elöverkänsliga att få stöd?
        </p>
        <p>
          3. Är ministern beredd att ta initiativ till att elöverkänsliga
          personer skall mötas med större respekt i vården?
        </p>
        <p>
          4. Är ministern beredd att ta initiativ till att projekt som
          Elrum i Skel­lefteå kan få statligt stöd för sin verksamhet?
        </p>
        <pb facs="PDF:80"/>
      </div>
    </body>
  </text>
</TEI>
