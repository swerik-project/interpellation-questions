<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0211">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:211</head>
        <author who="unknown">Karin Pilsäter (fp)</author>
        <minister who="unknown">justitieministern</minister>
        <topic>polisen i storstadsområden</topic>
        <docDate when="1999-03-12">Inkom den 12 mars</docDate>
        <status inProtocol="199899/prot-199899--081.xml" when="1999-04-16" status="answered">Besvarad den 16 april, Prot. 1998/99:81</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:211 av Karin Pilsäter (fp) till justitieministern
          om polisen i storstadsområden
        </IPQ_title>
        <submission_info>
          Inkom den 12 marsBesvarad den 16 april Prot. 1998/99:81
        </submission_info>
      </div>
      <div type="IPQuestionBody">
        <p xml:id="i-JeMnzu6NwQDTTsRQ6h8g49">
          För ett par veckor sedan mördades en syriansk ung man i samband
          med ett rån i en bostad i Norsborg i Botkyrka. Det bor många syrianer
          i Norsborg, och det har på senare tid skett många inbrott och
          rån i männi­skors bostäder. De många rånen och inbrotten och det
          faktum att polisen inte ännu lyckats klara upp detta tragiska
          mord har gjort att många syria­ner känner sig otrygga i sina egna
          hem. Syrianska riksförbundet, ung­domsförbundet och den lokala
          syrianska/arameiska föreningen arrange­rade därför ett informations-
          och opinionsmöte i Norsborg torsdagen den 4 mars, ett möte som
          lockade runt 500 deltagare. Vid detta möte fram­kom stor oro över
          brottsutvecklingen, misstankar om att polisen inte prioriterar
          brott mot invandrare tillräckligt högt men också att många människor
          inte vill gå till polisen med sina misstankar och iakttagelser.
          Man är av olika skäl rädd och ovillig att personligen bli inblandad,
          rädd att vittna och rädd att framträda som uppgiftslämnare. Samtidigt
          visar det sig att kunskapen om och kontaktnätet i den stora syrianska
          befolkningen var ytterst begränsade inom både närpolis och kriminalpolis.
        </p>
        <p xml:id="i-b6unpm9xJuYPoWpZNj9M6">
          Givetvis måste just denna lokala situation samt de aktuella brotten
          ut­redas och behandlas lokalt, av de lokalt utredande poliserna.
          Situationen i stadsdelen måste hanteras av den lokala kommunala
          organisationen och de lokalt verksamma poliserna i närpolisområdet
          i samarbete och sam­verkan med föreningsliv och boende. Samtidigt
          tjänar detta som exempel för en mer allmän diskussion. Vi vet
          att särskilt olika invandrargrupper av olika skäl hyser mindre
          tilltro till polis och rättsväsende än övrig be­folkning, något
          som även framkom exempelvis efter den tragiska Göte- borgsbranden.
        </p>
        <p xml:id="i-UComWWXY1knZ5PsR1oLxBM">
          I andra sammanhang har framkommit att många av de grövre brott
          som begås antagligen utförs av olika gäng och ligor, där man är
          så skick­lig att teknisk bevisning sällan finns och vittnesuppgifter
          därför blir nöd­vändiga för att komma framåt i utredningar och
          för att kunna få fällande domar. Intern ”rättskipning” och mycket
          grova hot förekommer inom de kriminella gängen. Samtidigt kan
          vittnesuppgifter från medbrottslingar vara enda sättet att få
          fram fakta och bevis. Att kunna skydda vittnen och stödja dem
          under utredningstiden och under rättegång samt även i före­kommande
          fall senare inom kriminalvården är då en viktig del för att kunna
          upprätthålla tilltron till rättssamhället. Även vittnens och upp-
          giftslämnares familjer kan behöva kraftigt förbättrat stöd och
          skydd.
        </p>
        <p xml:id="i-TvHhwspdEeS1EzwjuCqYFk">
          Detta är dock inte alltid vare sig lätt eller möjligt. Gränsdragning
          och samverkan mellan polisen, rättsväsende och kommunernas ansvar
          exem­pelvis enligt socialtjänstlagen är inte alltid enkelt eller
          möjligt att klara.
        </p>
        <p xml:id="i-Un4oPoEvn921wKLqqU7Nxm">
          Polisens resurser för utredningar är i de mer tungt belastade
          områdena begränsade som överallt annars men mycket talar enligt
          min mening för att polisens resurser inte fördelats enligt rimliga
          avvägningar mellan de behov som finns i olika delar av vårt land.
          Det gör att polisen i de mer utsatta stadsdelarna i våra storstäder
          har svårare att uppfylla alla de krav som ställs. De extra pengar
          som polisen i storstadsregionerna fått för att
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_226.pdf"/>
        <p xml:id="i-9CSjqTWPkgN895oVojsECf">
          tillfälligt kunna förstärka för att klara av de s.k. balanserna,
          dvs. komma i kapp med outredda ärenden, är ju inte någon lösning
          på de mer struktu­rella problemen.
        </p>
        <p xml:id="i-CyivqbutKhExj1Pscd9v71">
          Stadsdelen Fittja i Botkyrka har utvalts som en av dem som blir
          mot­tagare av nya statliga projektpengar inom ramen för regeringens
          stor- stadsprojekt. I de lokala samtal som pågår där i syfte att
          de i stadsdelen boende skall påverka projektet framkommer ständigt
          att bland det vikti­gaste är trygghet och säkerhet, fler synliga
          poliser, bättre möjligheter att få brott uppklarade och bättre
          förebyggande polisarbete. Visserligen ingår närpolisen i projektet,
          men det blir tämligen begränsade satsningar. Samtidigt är detta,
          vid sidan av satsningar på skolan, det som invånarna allra mest
          önskar. I övriga utsatta stadsdelar kan givetvis inga särskilda
          satsningar ske.
        </p>
        <p xml:id="i-2WX1CTvz1RYq5qPeg1pvED">
          Med anledning av detta vill jag fråga justitieministern:
        </p>
        <p xml:id="i-2Tt8iP7aw161JWGfT6WR3e">
          1. Planerar justitieministern kommande förändringar för att förbättra
          det lokala samarbetet och den ömsesidiga kännedomen mellan polismyn­digheter
          och olika etniska grupper?
        </p>
        <p xml:id="i-2w6UKBQj4eA9Dp1BrLJrRu">
          2. Planerar justitieministern några förändringar i ansvar och
          samverkan mellan polis, åklagare, domstol och sociala myndigheter
          för att för­bättra vittnens trygghet och skydd under utredning
          och rättegång?
        </p>
        <p xml:id="i-6p3A3ft2o7b8UZBc6iUdsv">
          3. Avser justitieministern ändra fördelningen av polisresurser
          så att storstadsområdena får en större andel av de sammanlagda
          polisresur­sema?
        </p>
        <p xml:id="i-Xn9voFCk2mzLbZhc5E1vVB">
          4. Avser justitieministern ta initiativ för att en satsning på
          polisens verk­samhet särskilt i de utsatta stadsdelarna i storstäderna
          kan komma till stånd, inom eller utom ramen för regeringens storstadsprojekt?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_227.pdf"/>
      </div>
    </body>
  </text>
</TEI>
