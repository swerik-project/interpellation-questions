<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0296">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:296</head>
        <author who="unknown">Sten Andersson (m)</author>
        <minister who="unknown">statsrådet Britta Lejon</minister>
        <topic>yttrandefriheten</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:296 av Sten Andersson (m) till statsrådet
          Britta Lejon om yttrandefriheten
        </IPQ_title>
        <submission_info>
          Inkom den 28 aprilBesvarad den 21 maj Prot. 1998/99:98
        </submission_info>
      </div>
      <div type="IPQuestionBody">
        <p>
          ”Ena halvan av klassen sitter relativt tyst och försöker uppfatta
          något av det läraren gör sitt bästa för att förmedla framme vid
          svarta tavlan. Andra halvan av klassen rusar omkring, någon ritar
          elaka porträtt på tavlan av folk i klassen medan andra sjunger
          högt på senaste Tracksettan. En del kastar linjaler, borstar och
          papper genom rummet. Någon annan hoppar ut och in genom fönstret.
        </p>
        <p>
          Många sprutar med vattenpistoler. Allt sker under outtalad ledning
          av en enda kille. Han ritar de värsta porträtten av sina klasskompisar,
          han snackar mest och högst, han kommenterar helst tjejernas kroppar
          och han är den som springer ut oftast för att fylla på sin neongula
          vattenpistol. När han springer ut för kanske femte gången reser
          jag mig upp och går och låser dörren. Fem minuter senare börjar
          han rycka i handtaget, banka och sparka. Någon springer snabbt
          fram och låser upp dörren och han utanför sliter upp den, ställer
          sig sedan i dörröppningen och skriker hot­fullt:
        </p>
        <p>
          Vem fan låste dörren?””Det var jag.””Varför gjorde du det?””Kom
          igen nu, det är rätt störande när ni skriker och sprutar hela
          ti­den.”
        </p>
        <p>
          ”Är du dum i huvudet? Du kan ju för fan inte bara låsa dörren
          för mig! Du är helt jävla sjuk”, skriker han och sätter sig vid
          en tom bänk. Jag brukar försöka ta det så lugnt som möjligt och
          inte skrika i onödan men om motparten, som i detta fall, är helt
          motvillig till att lyssna eller försöka förstå har jag väldigt
          svårt att behärska mitt humör. Särskilt när det är helt uppenbart
          att jag har rätt. Men nu gjorde jag ett ansträngt för­sök till.
        </p>
        <p>
          ”Men vad fan, vi har bett dig vara tyst hela tiden, men du bryr
          dig ju inte!” Han reser sig upp, välter stolen och ställer sig
          precis framför mig.
        </p>
        <p>
          ”Vad fan är det med dig? Jävla hora, du kan fan inte bestämma
          över mig din jävla fitta.”
        </p>
        <p>
          ”Jag vill inte bestämma över dig, jag ber dig bara hålla käften!
          Ingen annan gör ju det.”
        </p>
        <p>
          Han blir helt vansinnig och tappar totalt besinningen. Han gapar
          och skriker och beter sig så hotfullt att jag är ganska säker
          på att han skall slå mig.
        </p>
        <p>
          ”Du skall fan inte lägga dig i din kaxiga jävla fitta du tror
          att du är något! Du skall alltid lägga dig i. Damn du är helt
          fucked up bitch. Du kan inte komma här och tro att du kan tala
          om för mig vad jag ska göra, inte du och inte någon djävla lärare
          och inte den där horan till rektor kan bestämma över mig. Jag
          gör precis vad jag vill. Precis vad som helst!”
        </p>
        <p>
          Han står över mig och bara skriker och avbryter så fort jag försöker
          öppna munnen.
        </p>
        <p>
          ”Håll du bara käften. Håll käften! Vad fan, kom hit så ska jag
          slå ihjäl dig.”
        </p>
        <pb facs="PDF:321"/>
        <p>
          Läraren som bara stått passiv framme vid tavlan och sett på hela
          tiden säger nu med besvärad röst:
        </p>
        <p>
          ”Då har alla fått säga vad de tycker------så. Då fortsätter vi
          lektio­
        </p>
        <p>
          nen.” Hon tittar ned på mig och säger så strängt hon kan:
        </p>
        <p>
          ”Och så sköter jag mina egna angelägenheter, tack.”Ovan är ett
          citat från Sydsvenska Dagbladet den 12 april 1999, ett ut­drag
          från boken Fittstim utgiven av bokförlaget DN (förlagets tillstånd
          att i en riksdagsinterpellation citera från boken har erhållits),
          där 17-åriga Sandra von Plato, en av författarna, beskriver förhållanden
          i en skola. Inte en storstadsskola utan en skola i lilla och som
          många tror idylliska Eslöv.
        </p>
        <p>
          Efter publiceringen har tystnaden varit kompakt från lärare,
          skolled­ning, politiker och delar av Sandras förra kvinnliga klasskamrater.
          Var­för? Att boken vittnar om skrämmande interiörer från skolans
          värld som inte är någon nyhet då medier av och till har förmedlat
          om närmast osan­nolika förhållanden i en del av våra skolor.
        </p>
        <p>
          Lika eller rättare skrivet mer skrämmande är förnedringen av
          unga flickor och kvinnor. Vilken bild får flickor och framför
          allt unga pojkar med sig i livet? Hur skall unga pojkar med ovan
          nämnd kvinnobild kun­na fungera på en arbetsplats och hur skall
          de uppfostra egna bam?
        </p>
        <p>
          Vad som borde vara den verkliga väckarklockan för vårt demokratis­ka
          samhälle är således tystnaden som råder redan i skolan från lärare
          och skolledningars sida. Hur skall barn och ungdomar motiveras
          till kritiskt tänkande med sådana förebilder?
        </p>
        <p>
          Nu är tystnad om missförhållanden tyvärr inte något som endast
          kan härledas till skolan, utan gäller för många områden i Sverige,
          både inom offentlig och privat sektor. Jag har mött poliser, tjänstemän
          och andra kategorier anställda och även politiker som mellan fyra
          ögon säger en sak, men offentligt något helt annat. Ett annat
          exempel är att privatperso­ner vars släktingar vårdas inom äldrevården
          drar sig ibland för att fram­föra åsikter av rädsla för att vården
          av släktingama/anhöriga skall bli ”sämre”. För egen del kan vittnas
          om att kritik mot asylpolitiken, utifrån att den varit för omfattande
          mot bakgrund av Sveriges resurser, faller också inom ramen för
          vad etablissemanget anser det skall talas tyst om.
        </p>
        <p>
          Människor har blivit alltmera rädda för att offentligt säga vad
          de tycker och tänker, främst beroende på rädslan att förlora jobbet
          eller spoliera karriären. Däremot yttras det och det mycket då
          man känner stöd ”från de där uppe” att agerandet är korrekt.
        </p>
        <p>
          Viss kritik framförs förvisso ibland, t.ex. från fackliga organisationer,
          men denna saknar ofta trovärdighet, dels på grund av förmodad
          partisk­het och när, vilket ofta inträffar, att ”objekten” inte
          vågar framträda. I övrigt verkar det alltför ofta vara så att
          endast oberoende människor med stort civilkurage vågar stå för
          sina åsikter.
        </p>
        <p>
          Många, alltför många, uppfattar yttrandefriheten som något abstrakt
          middagstalsämne, vilket är en skamfläck för ett demokratiskt styrelse­skick.
        </p>
        <p>
          Vilka åtgärder är statsrådet beredd vidta i syfte att medborgarna
          skall känna stöd då de tillämpar den grundlagsskyddade yttrandefriheten?
        </p>
        <p>
          Vilka åtgärder ämnar statsrådet vidta för att yttrandefriheten
          av t.ex. arbets- och karriärskäl inte urholkas?
        </p>
        <note type="margin">
          Interpellationer1998/99:1 -370
        </note>
        <note type="pageNumber">
          323
        </note>
        <pb facs="PDF:322"/>
        <note type="margin">
          Interpellationer1998/99:1 -370
        </note>
        <note type="pageNumber">
          324
        </note>
        <pb facs="PDF:323"/>
      </div>
    </body>
  </text>
</TEI>
