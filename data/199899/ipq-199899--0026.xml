<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0026">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:26</head>
        <author who="i-XgRZtFgzPDL7KcwsDvGVej">Fredrik Reinfeldt (m)</author>
        <minister who="unknown">finansministern</minister>
        <topic>Stockholmsbörsen</topic>
        <docDate when="1998-11-13">Inkom den 13 november</docDate>
        <status inProtocol="199899/prot-199899--030.xml" when="1998-12-07" status="answered">Besvarad den 7 december, Prot. 1998/99:30</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:26 av Fredrik Reinfeldt (m) till finansministern
          om Stockholmsbörsen
        </IPQ_title>
        <submission_info>
          Inkom den 13 novemberBesvarad den 7 december Prot. 1998/99:30
        </submission_info>
      </div>
      <div type="IPQuestionBody">
        <p xml:id="i-3ebWixnzyHY4cYUdBzxFwG">
          Under hösten har svängningarna (volatiliteten) i börskurserna
          varit stor på många av världens börser. Stockholmsbörsen uppvisar
          den se­naste månaden Europas näst högsta volatilitetstal. En omfattande
          volati- litet gynnar kortsiktiga placerare och börsmäklare, samtidigt
          som det kan sägas missgynna mer långsiktiga småsparare och företagsägare.
          Det borde föreligga bred enighet kring att lägre volatilitetstal
          än vad som visat sig under senare tid är att föredra för att uppmuntra
          en mer stabil ekonomisk utveckling.
        </p>
        <p xml:id="i-Cj2btR7vZ2gVm7vBjaxcAR">
          Det leder över till frågan om det finns förutsättningar i Sverige
          som förstärker volatilitetstendensema? Har vi i vårt skattesystem
          och i vår ägarstruktur på börsen inbyggda mekanismer som gynnar
          kortsiktiga spekulanter på de mer långsiktiga spararnas bekostnad?
        </p>
        <p xml:id="i-NQns9vbHJLJbvgHCGtyHh6">
          Tre skäl kan anföras för att Stockholmsbörsen har högre volatilitetstal
          än t.ex. London och New York. För det första domineras den svenska
          börsen av några få stora exportföretag. Det återspeglar den för
          Sverige välkända snapsglasliknande företagsstrukturen. Vi har
          ett med interna­tionella mått mätt ovanligt stort beroende av
          några få stora exportföretag.
        </p>
        <p xml:id="i-EwjEqdqapruViLNaN3XVba">
          För det andra är det utländska ägarintresset ovanligt stort på
          Stock­holmsbörsen. Ett förhållande som i många fall kan vara av
          godo. Det utländska ägandet på den svenska börsen består dock
          först och främst av institutionella placerare. De tenderar mera
          sällan att agera som långsikti­ga ägare i syfte att driva och
          äga enskilda bolag, utan styrs mer av nyck- eltalsutveckling hos
          enskilda bolag. De tenderar också att indela olika länder i mer
          stabila eller riskbetonade placeringar. Sverige har oftare tillhört
          den senare kategorin. Här finns vinster att hämta till följd av
          god resultatutveckling i våra stora exportföretag, men Sverige
          är samtidigt en liten ekonomi med en ryckig ekonomisk utveckling.
        </p>
        <p xml:id="i-XEVhvRxa3JZ3ZbRx1xfei5">
          Stora utländska ägarintressen tenderar att agera mer kortsiktigt
          än vad t.ex. svenska småsparare gör vid upp- och nedgångar och
          kan därför sägas förstärka volatilitetstendensema.
        </p>
        <p xml:id="i-LF8fm3CvbvxGaswQ7G9CFM">
          För det tredje bidrar vårt utanförskap i EMU:s tredje fas till
          att för­stärka Sveriges utsatthet. Vi blir en än större riskmarknad
          för internatio­nella placerare genom att förbli en jämfört med
          euron liten och instabil valuta.
        </p>
        <p xml:id="i-GMpn2djTEw1sM3L3aEeavY">
          Förklaringen till uppkomsten av samtliga tre nämnda faktorer
          för att förstärka volatilitetstendensema på Stockholmsbörsen står
          att finna i den
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_28.pdf"/>
        <p xml:id="i-6jTT6HanN7sYHNPqs3z4xh">
          av olika socialdemokratiska regeringar förda skatte- och näringspoliti­ken.
          Storskalig industri har gynnats skatte- och regelmässigt på de
          små och medelstora företagens bekostnad. Dubbelbeskattningen av
          aktieut­delningar och förmögenhetsskatten har missgynnat inhemskt
          svenskt aktieägande och öppnat för ökade ägarandelar för jämförbart
          mer gynna­de institutionella och utländska ägare.
        </p>
        <p xml:id="i-WcwUZaao1g56hDjxwJtyDj">
          Aktiefrämjandet har i en rad publikationer varnat för denna utveck­ling.
          För 15 år sedan ägdes 30 % av börsen direkt av hushållen. I dag
          har direktägandet mer än halverats och uppgår till knappt 14 %.
          Långsiktigt ägaransvar och långsiktiga småsparare har konsekvent
          missgynnats till förmån för institutionella placerare, utländska
          ägarintressen och kortsik­tiga spekulanter. Följden av denna politik
          står att finna i en ökad tendens till utflyttning av ägandet och
          därmed också kontrollen över svenska företag och en ökad volatilitet
          på Stockholmsbörsen.
        </p>
        <p xml:id="i-Dp76Z7roQCUs3fvnGTDUzp">
          Mina frågor till finansministern blir därför:
        </p>
        <p xml:id="i-BzRXZjddmZWHdxbyDzDQoy">
          1. Vilka skatte- och regelförändringar är finansministern beredd
          att föreslå för att minska volatiliteten på Stockholmsbörsen?
        </p>
        <p xml:id="i-YBkJ8ReidNLKThcRduDKiS">
          2. Vilka skatte- och regelförändringar är finansministern beredd
          att föreslå för att ge enskilda svenska ägare av svenska företag
          likvärdiga villkor med institutioner och utländska ägare?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_29.pdf"/>
      </div>
    </body>
  </text>
</TEI>
