<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0116">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:116</head>
        <author who="unknown">Sven Bergström (c)</author>
        <minister who="unknown">näringsministern</minister>
        <topic>vägnätet</topic>
        <docDate when="1999-01-28">Inkom den 28 januari</docDate>
        <status inProtocol="199899/prot-199899--061.xml" when="1999-03-02" status="answered">Besvarad den 2 mars, Prot. 1998/99:61</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:116 av Sven Bergström (c) till näringsministern
          om vägnätet
        </IPQ_title>
        <submission_info>
          Inkom den 28 januariBesvarad den 2 mars Prot. 1998/99:61
        </submission_info>
      </div>
      <div type="IPQuestionBody">
        <p>
          En nyckelfråga för att hela Sverige skall kunna leva och utvecklas
          är väl fungerande kommunikationer i alla delar av landet. För
          framtiden är en målmedveten utbyggnad av ett heltäckande telenät
          som medger snabb och högklassig IT-trafik av största vikt. Det
          traditionella vägnätet måste dock också hålla en hög och jämn
          standard då det är grunden för dagliga arbetsresor och för person-
          och varutransporter över hela vårt land.
        </p>
        <p>
          En bra vägstandard är av avgörande betydelse för att devisen
          om att hela Sverige skall leva skall ha någon mening. Under senare
          år har vi dock kunnat se hur de stora satsningarna inom kommunikationsområdet
          gjorts på jätteprojekt i anslutning till de mest tätbefolkade
          delarna av landet. Det finmaskiga vägnätet, länsvägar och mindre
          vägar liksom de enskilda vägarna har fått klara sig med mindre
          pengar.
        </p>
        <p>
          Exempel på storskaliga och mycket kostsamma satsningar är Öre-
          sundsbron, Citytunneln i Malmö, tunneln genom Hallandsåsen, Södra
          Länken i Stockholm och Arlandabanan. Samtidigt har regeringen
          dragit ned på pengarna till drift och underhåll av befintligt
          vägnät.
        </p>
        <p>
          Investeringar i infrastruktur kan lätt gå förlorade om de inte
          följs av insatser för drift och underhåll. Väg- och jämvägskapitalet
          måste förval­tas på sådant sätt att värdet av gjorda investeringar
          inte urholkas. För att kunna upprätthålla en sådan princip krävs
          en långsiktig strategi för drift och underhållsåtgärder.
        </p>
        <p>
          Upprustning av vägnätet är en ytterst angelägen regionalpolitisk
          fråga och av avgörande betydelse för möjligheterna att utveckla
          ett decentrali­serat samhälle. Dåligt underhållna vägar är till
          stort men för de boende och näringsliv utmed dessa vägar. För
          att vidmakthålla vägkapitalet måste insatser för drift och underhåll
          prioriteras. Avstängningar eller dålig framkomlighet innebär betydande
          merkostnader för näringslivet. Längre restider, försämrad framkomlighet
          och högre underhållskostnader drabbar både människor och företag.
        </p>
        <p>
          Bärighetshöjande åtgärder såsom tjälsäkring och beläggning av
          grus­vägar är av mycket stor betydelse. Andelen vägar som avstängs
          på grund
        </p>
        <note type="margin">
          Interpellationer1998/99:1 -370
        </note>
        <note type="pageNumber">
          127
        </note>
        <pb facs="PDF:126"/>
        <note type="margin">
          Interpellationer1998/99:1-370
        </note>
        <note type="pageNumber">
          128
        </note>
        <p>
          av tjällossning måste kraftigt reduceras, inte minst med tanke
          på skogsindustrins transportbehov och de enskildas möjligheter
          att bo och verka på landsbygden.
        </p>
        <p>
          I Sverige finns drygt 2 000 mil allmän väg som inte är hårdbelagd.
          Detta finmaskiga vägnät utgör en betydande verksamhetsförutsättning
          för våra största industrier. Detta vägnät utgör även en start
          eller ett slut på flertalet av de transporter som utförs. Om investeringar
          i större transport­förbindelser skall få avsedd effekt är vidmakthållandet
          av det finmaskiga vägnätet av största betydelse.
        </p>
        <p>
          Sveriges vägnät består av ca 9 800 mil statlig väg, 3 700 mil
          kommu­nala gator och vägar och ca 28 000 mil enskilda vägar varav
          7 400 er­håller statsbidrag. Det enskilda vägnätet är för många
          boende på lands­bygden förbindelsen till det allmänna vägnätet.
          Det statsbidragsberätti- gade enskilda vägnätet berör cirka en
          miljon av Sveriges befolkning och närmare 50 % av den totala skogs-
          respektive åkerarealen. Var fjärde gods- eller persontransport
          genereras från enskilda vägar. En stor del av alla transporter
          som sker startar eller slutar på en enskild väg. Bidragen till
          de enskilda vägarna är en liten men viktig del för att upprätthålla
          en hög tillgänglighet till natur och rekreation.
        </p>
        <p>
          Turistnäringen har en stor utvecklingspotential som kan bidra
          med många värdefulla arbetstillfällen på landsbygden. Ca 220 000
          fritids­bostäder är direkt berörda av det statsbidragsberättigade
          enskilda vägnä­tet. Möjligheten för alla att använda det enskilda
          vägnätet är delvis avgö­rande för att utveckla turistnäringen.
          För att kunna utnyttja allemansrät­ten måste människor i stor
          utsträckning färdas på dessa vägar och de kan därför med fog kallas
          för allemansvägar.
        </p>
        <p>
          I detta sammanhang finns det även anledning att uppmärksamma
          det faktum att flera vägföreningar framledes riskerar att få dryga
          kostnader för nya förrättningar. Dessa kostnader uppstår som en
          följd av den nya lagen för enskilda vägar. Det kan inte ha varit
          lagstiftarens mening, och är inte heller rimligt, att dessa kostnader
          helt skall bäras av vägförening- ama.
        </p>
        <p>
          Mot bakgrund av vad som ovan redovisats vill jag fråga näringsmi­nistern:
        </p>
        <p>
          1. Vilka åtgärder är näringsministern beredd att vidta för att
          motverka en urholkning av vägkapitalet i vårt land och säkra nödvändig
          drift och underhållsarbete?
        </p>
        <p>
          2. Är näringsministern beredd att avsätta pengar för en tioårsplan
          för hårdbeläggning av grusvägar?
        </p>
        <p>
          3. Vilka initiativ avser näringsministern att ta för att återställa
          nivån på stödet till det enskilda vägnätet?
        </p>
        <p>
          4. Är näringsministern beredd att återigen ge de enskilda vägarna
          del av, eller medel motsvarande det tidigare, bärighetsanslaget?
        </p>
        <p>
          5. Vilka åtgärder kommer näringsministern att vidta för att avhjälpa
          de dryga förrättningskostnader som vägföreningar riskerar vidkännas?
        </p>
        <p>
          6. Är näringsministern beredd att medverka till en bättre balans
          i de satsningar på kommunikationer som statsmakterna gör för att
          sätta kraft bakom devisen att hela Sverige skall leva?
        </p>
        <pb facs="PDF:127"/>
        <pb facs="PDF:128"/>
      </div>
    </body>
  </text>
</TEI>
