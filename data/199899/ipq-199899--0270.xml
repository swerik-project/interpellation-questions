<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0270">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:270</head>
        <author who="unknown">Sonja Fransson (s)</author>
        <minister who="unknown">statsrådet Maj- Inger Klingvall</minister>
        <topic>arbetsgivarens rehabiliteringsansvar</topic>
        <docDate when="1999-04-20">Inkom den 20 april</docDate>
        <status inProtocol="199899/prot-199899--099.xml" when="1999-05-25" status="answered">Besvarad den 25 maj, Prot. 1998/99:99</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:270 av Sonja Fransson (s) till statsrådet
          Maj- Inger Klingvall om arbetsgivarens rehabiliteringsansvar
        </IPQ_title>
        <submission_info>
          Inkom den 20 april Besvarad den 25 maj Prot. 1998/99:99
        </submission_info>
      </div>
      <div type="IPQuestionBody">
        <p xml:id="i-KFhn5mAJRBkGYy6eAU1C5h">
          Ökat tempo, skärpta lönsamhetskrav och tilltagande kostnadspress
          innebär en ökad stress med risk för ohälsa och därmed ökad risk
          för ut- slagning ur arbetslivet. Trots att arbetsmiljölagen lägger
          ett stort ansvar på arbetsgivaren att anpassa arbetet efter varje
          arbetstagares individuella behov, också i förebyggande syfte,
          slås alltfler ut från arbetsmarknaden av hälsoskäl. Samtidigt
          med detta vet vi också att arbetsgivarna har svårt att leva upp
          till sitt rehabiliteringsansvar. Riksförsäkringsverkets gransk­ning
          av sjukskrivningsfall på över 90 dagar visar t.ex. att rehabiliterings­utredning
          saknas i 75 % av fallen. Bristerna i tillämpningen av rehabilite-
          ringslagstiftningen och frånvaron av tydliga regler för arbetsgivarnas
          ekonomiska ansvar i samband med rehabilitering leder till att
          människor kommer i kläm.
        </p>
        <p xml:id="i-TxtGqjk9QL6nZBsAfgV51i">
          Det är bra med samma regler för alla arbetsgivare gentemot den
          an­ställde. Dock är det viktigt att se till att särskilt de små
          arbetsgivarnas kostnadsansvar inte leder till diskriminering av
          personer med kronisk sjukdom vid anställning m.m.
        </p>
        <p xml:id="i-NQxf6AabqnuGLNwvrXmoqc">
          Ett annat påtagligt problem är att den medicinska rehabiliteringen
          ligger utanför arbetsgivarnas och försäkringskassans ansvar, vilket
          sär­skilt drabbar kroniskt sjukas och funktionshindrades möjligheter
          att vara kvar på arbetsmarknaden. För t.ex. reumatiker är den
          medicinska rehabi­literingen oerhört viktig för att bibehålla
          och minska funktionsbortfallet. För dem är det i princip omöjligt
          att särskilja den medicinska rehabilite­ringen från den arbetslivsinriktade.
          En helhetssyn på detta problem sak­nas i dag.
        </p>
        <p xml:id="i-KpKBM9sJrVE5aMDy1bCGRS">
          Inte minst gäller det de kvinnor som lider av fibromyalgi där
          vi i dag inte känner till vilken behandling som är bäst men att
          olika former av behandling underlättar (även om den inte botar)
          för olika personer. En del får ekonomiskt stöd via arbetsgivare
          eller försäkringskassan, andra får stå för kostnaderna själva.
          Fibromyalgi innebär svåra smärtor för den enskilde och stora samhällskostnader.
          Här borde det vara lämpligt att
        </p>
        <note type="pageNumber" xml:id="i-E1BVUgxyYmnk4Heyq85Ae5">
          292
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_292.pdf"/>
        <p xml:id="i-5h1VD7JnCWeptRwaqRyHm8">
          våga pröva många fler alternativa behandlingsformer som är lämpliga
          och som vi vet hjälper den enskilt drabbade.
        </p>
        <p xml:id="i-Mw6V4NHhJKQ5nkmHfKAZNL">
          Exemplet med reumatiker är i detta sammanhang mycket passande
          eftersom Centrum för utvärderingen av medicinsk teknologi (CMT)
          vid Linköpings universitet visat i en rapport att den totala samhällskostnaden
          för reumatisk sjukdom uppgår till hela 49 miljarder kronor per
          år. 44 miljarder av detta belopp är de indirekta kostnaderna som
          uppkommer i samband med förtidspension och sjukskrivning (inräknat
          produktions­bortfall). Om 5 miljarder kronor används för vård
          och läkemedel, medan många samtidigt inte får den rehabilitering
          som behövs, måste det inne­bära stora vinster om resurser i stället
          används för en intensifierad reha­bilitering med en friare användning
          av socialförsäkringsmedlen i ett tidigare skede.
        </p>
        <p xml:id="i-SMtEGi7GobVhyxehbp39Q1">
          Rehabilitering kan ta tid, betydligt längre tid än ett år. Förtidspen-
          sionsutredningen liksom AGRA-utredningen har föreslagit att en
          försäk­rad skall kunna utbilda sig eller träna i reell miljö mer
          än ett år. Likaså att regler runt arbetshjälpmedel bör bli mer
          lättanvändbara och användas mer aktivt i rehabiliterande syfte.
        </p>
        <p xml:id="i-55HjeviFdaMejDVTAiPVp5">
          För en tid sedan lade AGRA-utredningen fram sitt betänkande Ar­betsgivarnas
          rehabiliteringsansvar. Många förväntningar fanns på att den aviserade
          propositionen i mars skulle innebära ett tydligt ställnings­tagande
          för en aktiv och ansvarsfull politik inom rehabiliteringsområdet.
          Förhoppningar fanns om att arbetsgivarnas ekonomiska ansvar äntligen
          skulle bli klarlagt. Besvikelsen är därför stor bland de berörda
          över att propositionen skjutits på framtiden.
        </p>
        <p xml:id="i-QPsk2tC91oWfeGKiWaides">
          Jag vill mot denna bakgrund fråga statsrådet när propositionen
          nu planeras i stället. Vilka vägledande riktlinjer har statsrådet
          angett vid propositionens utformande då det gäller att lösa frågan
          om arbetsgivarnas ekonomiska ansvar?
        </p>
        <p xml:id="i-UmCHuCa9N4DYf4mKEereJk">
          På vilket sätt kommer statsrådet att redovisa lösningar på de
          problem som tas upp i interpellationen och de som utredningen
          påvisade?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_293.pdf"/>
      </div>
    </body>
  </text>
</TEI>
