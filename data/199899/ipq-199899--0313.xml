<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0313">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:313 av Åke Sandström (c) till näringsministern
          om regelverket för EU:s strukturfonder
        </IPQ_title>
        <submission_info>
          Inkom den 29 april Besvarad den 31 maj Prot. 1998/99:103
        </submission_info>
      </div>
      <div type="IPQuestionBody">
        <p>
          Efter en programperiod är det uppenbart att för få i den ideella
          sek­torn fått tillgång till EU-medlen. Mönstret är det samma över
          hela landet. Förklaringen är det regelverk som Sverige själv byggt
          upp kring struktur­fonderna.
        </p>
        <p>
          Det centralistiska systemet med utbetalning i efterskott gör
          det nästan omöjligt för ideella organisationer och lokala utvecklingsgrupper
          att genomföra bra projekt på landsbygden. Närmast olösliga likviditets-
          problem uppstår under projekttiden, i avvaktan på den omfattande
          admi­nistrativa detaljkontrollen.
        </p>
        <p>
          De som redan har goda förutsättningar, t.ex. stora organisationer
          samt offentliga sektorn har betydligt lättare att ta del av strukturfondsmedlen.
          Om trovärdigheten för systemet skall bestå måste förändringar
          komma till stånd inför den kommande programperioden. Det krävs
          enklare reg­ler, förskottsutbetalning och ett decentraliserat
          beslutsfattande med större medverkan från den ideella sektorn.
        </p>
        <p>
          Regeringens beslut att särskilt låta utreda de organisatoriska
          frågorna kring strukturfondernas användning, bekräftar rimligen
          att en hel del behöver förändras.
        </p>
        <p>
          Kommande programperiod måste också enligt min mening innehålla
          en omfattande satsning på medborgarutbyte mellan EU:s medlemsländer.
          Det är först när s.k. vanligt folk får chans att möta andra människor
          i andra EU-länder som ”Medborgarnas Europa” kan bli verklighet.
        </p>
        <p>
          Inte minst byagrupper och företagare i norra Sverige behöver
          få knyta europeiska kontakter för att hitta nya lösningar som
          bryter den negativa befolkningsutvecklingen. Det skulle minska
          norra Sveriges beroende av makten i Stockholm och öka möjligheterna
          till utveckling på egna meri­ter och med egna kontaktvägar.
        </p>
        <p>
          Min fråga till näringsministern:
        </p>
        <p>
          Vilka åtgärder är ministern beredd att vidta för att förenkla
          och an­passa regelsystemet för strukturfonderna, t.ex. när det
          gäller överpröv­ning samt möjligheter till förskottsutbetalning
          av beviljade medel?
        </p>
        <note type="margin">
          Interpellationer
        </note>
        <note type="pageNumber">
          339
        </note>
        <pb facs="PDF:338"/>
        <note type="margin">
          Interpellationer
        </note>
        <pb facs="PDF:339"/>
      </div>
    </body>
  </text>
</TEI>
