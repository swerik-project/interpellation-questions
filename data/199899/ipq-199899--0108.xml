<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0108">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:108</head>
        <author who="unknown">Roy Hansson (m)</author>
        <minister who="unknown">justitieministern om information</minister>
        <topic>utländska spel och lotterier</topic>
        <docDate when="1999-01-21">Inkom den 21 januari</docDate>
        <status inProtocol="199899/prot-199899--054.xml" when="1999-02-11" status="answered">Besvarad den 11 februari, Prot. 1998/99:54</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:108 av Roy Hansson (m) till justitieministern
          om information om utländska spel och lotterier
        </IPQ_title>
        <submission_info>
          Inkom den 21 januari Besvarad den 11 februari Prot. 1998/99:54
        </submission_info>
      </div>
      <div type="IPQuestionBody">
        <p xml:id="i-8DGNSfpj8eowVQfUoCWLrY">
          Den 1 januari 1999 infördes, efter en synnerligen forcerad lagstift-
          ningsinsats, ett straffsanktionerat förbud mot att i Sverige främja
          delta­gande i utländska lotterier och spel. Förslaget genomdrevs
          trots kritik från såväl Lagrådet som flera tunga remissinstanser
          rörande överens­stämmelsen med EG-rätten och den svenska tryckfrihetsförordningen.
        </p>
        <p xml:id="i-C9Z83EVaKMCkGzeYaJujns">
          Om några veckor genomförs det franska travloppet Prix d'Amerique
          utanför Paris. Det är ett evenemang som årligen väcker stor internationell
          uppmärksamhet och stort intresse, såväl för travsports- som spelintresse-
          rade. Svenska medier är dock genom kriminaliseringen förhindrade
          att publicera information om t.ex. vadhållningsodds som erbjuds
          av utländ­ska spelbolag. Det är att anse som ett straffbart främjande
          av i utlandet anordnat lotteri. Samma förbud torde träffa varje
          annan liknande händel­se - allt från förhands- eller vinstoddsen
          på segraren i melodifestivalen till engelsk fotboll.
        </p>
        <p xml:id="i-FHHZoEQG9w4ViKvFZk1F5H">
          Det finns starka skäl för att hävda att sådana uppgifter har
          ett sådant informationsvärde att det omfattas av det tryck- och
          yttrandefrihetsrätts- liga skyddet och att det i lotterilagen
          införda förbudet sålunda strider mot grundlagen. I beredningen
          av lagförslaget ägnades denna fråga ingen egentlig uppmärksamhet
          utan avfördes med hänvisning till ett 38 år gammalt rättsfall
          rörande publicering av vinstnummer i ett tyskt lotteri. Sedan
          dess har dock spelmarknaden globaliserats och medborgarnas behov
          och intresse för spel och av upplysningar på detta område har
          växt markant, varför det i dag kan anses ha ett sådant nyhets-
          och informa­tionsvärde som grundlagarna skyddar.
        </p>
        <p xml:id="i-HGVS7S4WYnKQhMZ2xgLQgQ">
          Jag anser att denna typ av spelinformation har ett nyhets- och
          infor­mationsvärde och därför är inte ett publiceringsförbud rimligt
          i ett sam­hälle som slår vakt om yttrandefriheten. Avslutningsvis
          kan frågan ställas om det är något skillnad på spelinformation
          i redaktionell text eller om det sker i en annons.
        </p>
        <p xml:id="i-J3pLCatorV2AZrwE4PDqoA">
          Jag vill mot den bakgrunden fråga justitieministern vilka åtgärder
          justitieministern ämnar vidta för att säkerställa yttrande- och
          informa­tionsfriheten på detta område.
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_118.pdf"/>
      </div>
    </body>
  </text>
</TEI>
