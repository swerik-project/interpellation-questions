<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0120">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:120</head>
        <author who="i-J74sVAjCTSxzD8rbnxRRA">Åsa Torstensson (c)</author>
        <minister who="unknown">statsrådet Britta Lejon</minister>
        <topic>den lokala demokratin och utvecklingskraften</topic>
        <docDate when="1999-01-28">Inkom den 28 januari</docDate>
        <status inProtocol="199899/prot-199899--063.xml" when="1999-03-04" status="answered">Besvarad den 4 mars, Prot. 1998/99:63</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:120 av Åsa Torstensson (c) till statsrådet
          Britta Lejon om den lokala demokratin och utvecklingskraften
        </IPQ_title>
        <submission_info>
          Inkom den 28 januariBesvarad den 4 mars Prot. 1998/99:63
        </submission_info>
      </div>
      <div type="IPQuestionBody">
        <p xml:id="i-5aGp3SKcD2VCVKReqBHZUp">
          Under senare år har vi sett en utveckling mot att allt färre
          beslutar i alltfler frågor. En demokratisk tudelning mellan dem
          som har inflytande och dem utan inflytande är på väg att utvecklas.
          Antalet förtroendevalda i kommunerna blir färre och på många håll
          är det svårt att få folk att åta sig politiska uppdrag. I det
          senaste valet har dessutom valdeltagandet minskat på ett oroväckande
          sätt. Detta gäller inte minst i de kommunala valen.
        </p>
        <p xml:id="i-QcAt45yWkgbxkJfA7BZJLR">
          Samtidigt som vi kan se denna negativa utveckling som riskerar
          att öka avståndet mellan politikerna och medborgarna kan vi se
          en annan, positiv, utveckling vad gäller det lokala engagemanget.
          Det finns en alltmer utbredd vilja hos människor att engagera
          sig i närsamhället och vara delaktiga i den lokala beslutsprocessen.
          Engagemanget finns inte bara då någon institution är på väg att
          läggas ned eller då samhällsservi­cen i allmänhet upplevs som
          otillräcklig, utan allt som oftast handlar det
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_132.pdf"/>
        <p xml:id="i-HfkGz47yNfyEDAAZuWTtxT">
          om medborgarnas önskan om att kunna vara med och utveckla sin
          kom­mun eller kommundel.
        </p>
        <p xml:id="i-X7nN8ngMJf9ya9M4kpoRyW">
          Motsvarande önskan att vara delaktig i den lokala utvecklingen
          finns allt tydligare även i de befolkningsrika tätorterna. I många
          stadsdelar med stark koncentration upplevs klyftan och avståndet
          mellan medbor­garna och dem som bestämmer, politikerna, som särskilt
          stora. Medbor­garna upplever ofta att möjligheterna till inflytande
          är mycket begränsa­de.
        </p>
        <p xml:id="i-pJCQvXmL6XqDmJsq5SdXf">
          De som är engagerade i utvecklingen av sin närmiljö väljer allt
          oftare att påverka utanför de hittills gällande demokratiska redskapen.
          Till stora delar är det en process som sker utanför den representativa
          demokratins strukturer. Naturligtvis är det inte en odemokratisk
          process, men det är viktigt att de nuvarande strukturerna anpassas
          för att kunna möta och ta till vara på den kraft och vilja till
          initiativ som finns i det arbete för lokal utveckling som i dag
          sker utanför det traditionella demokratiska system­et. Om den
          nuvarande representativa demokratin med dess funktioner på lokal
          nivå förmås att samverka med de framväxande lokala initiativen
          kan de båda systemen stärka varandra så att resultatet blir en
          mer ut­vecklad och stärkt lokal demokrati.
        </p>
        <p xml:id="i-UDKBsaVRstX6CBTsVk67wL">
          En sådan positiv demokratisk utveckling, med tydliga möjligheter
          för lokalt medbestämmande och inflytande, är av mycket stor betydelse
          för tillväxten och livskraften i hela landet. En orts utveckling
          är helt beroen­de av att den enskilde upplever att det finns utrymme
          för dennes ”skaparkraft” och idéer. Så länge det offentliga samhället
          med sina tradi­tionella strukturer inte släpper fram den enskildes
          förmåga så utvecklas inte heller denna förmåga.
        </p>
        <p xml:id="i-Ee1GmWGHEVBNttzmbommYb">
          Att ta till vara på den lokala utvecklingskraften är främst en
          uppgift för den lokala nivån. Det ställer krav på öppenhet och
          en vilja att föränd­ra traditionella arbetsformer. Det finns även
          beslut som kan tas på riksni­vå som skulle kunna underlätta för
          de kommunala församlingarna att ta vara på den lokala kraften
          utanför den nuvarande representativa demo­kratin. Exempel på sådana
          åtgärder är att förändra kommunallagen i syfte att öppna för lokala
          initiativ från kommunmedborgama. Detta kan t.ex. göras genom medborgerlig
          motionsrätt, samt genom att underlätta för lokala folkomröstningar.
        </p>
        <p xml:id="i-2JJoR9T3wFdmDskEBXwzAf">
          Avser statsrådet ta initiativ till en lagändring i syfte att
          stärka den lo­kala demokratin och utvecklingskraften?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_133.pdf"/>
      </div>
    </body>
  </text>
</TEI>
