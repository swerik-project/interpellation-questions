<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0154">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:154 av Kjell-Erik Karlsson (v) till jordbruksmi­nistern
          om industrifiske i Östersjön
        </IPQ_title>
        <submission_info>
          Inkom den 8 februari Besvarad den 19 februari Prot. 1998/99:59
        </submission_info>
      </div>
      <div type="IPQuestionBody">
        <p>
          Under hösten och vintern bedriver ett femtontal stora västkusttrålare
          storskaligt industrifiske i mycket kustnära områden i Östersjön.
          Trålarna fiskar efter strömming och skarpsill och har siktats
          så nära kusten som på Mysingen inne i Stockholms skärgård. De
          trålar som används är 60-80 meter höga och ca 120 meter breda.
          Maskstorleken är 16 millimeter. Trålarna kör med en hastighet
          av 8-10 knop, att jämföra med de mindre lokala Östersjötrålama
          som håller 3-4 knop. Fångsterna lastas på lastbi­lar i Nynäshamn
          och Oxelösund för vidare transport till danska fisk- mjölsfabriker,
          där de mals ned till djurfoder.
        </p>
        <p>
          Bara från hamnen i Oxelösund avgick under oktober till januari
          tio långtradare med en last på 50 ton fisk vardera två tre gånger
          i veckan. Det kan alltså röra sig om så mycket som över 20 000
          ton fisk. Detta att jämföra med den samlade mängden sill, strömming
          och foderfisk som landades under hela 1997 på syd- och ostkusten:
          19 460 ton.
        </p>
        <p>
          Sveriges kvoter av sill/strömming i Östersjön för 1999 är 113
          000 ton och skarpsillskvoten ligger på 76 250 ton. Redan dessa
          kvoter är troligen alldeles för höga, och att en så stor andel
          av dem nu tas ut i känsliga kustnära vatten gör att stora naturvärden
          sätts på spel.
        </p>
        <p>
          Såväl Länsstyrelsen i Stockholms län som lokala yrkesfiskare
          och sportfiskare har uttryckt stor oro över detta storskaliga
          fiske. Frågan har också uppmärksammats i massmedierna.
        </p>
        <p>
          Industrifisket riskerar att slå ut strömmingsbeståndet i denna
          region. Risken är stor att strömmingen får svårt att reproducera
          sig i tillräcklig mängd för att bibehålla den ekologiska balansen.
          Strömming utgör viktig föda för många djur, såväl andra fiskar
          som fåglar och sälar. De lokala yrkesfiskarna menar att strömmingbeståndet
          minskat dramatiskt på sisto­ne, vilket givetvis också är ett hot
          mot denna småskaliga näring.
        </p>
        <p>
          Den höga farten gör att trålarna effektivt dammsuger havet på
          allt le­vande. Vid lägre farter har större fiskar såsom lax, havsöring
          och torsk ofta möjlighet att simma ut ur trålen. Även under perioder
          med lax- och torskfiskestopp har trålarna rätt att fortsätta sitt
          fiske. Den övervägande delen av den lax och havsöring som fångas
          i trålarna är resultatet av kostsamma fiskevårdsinsatser med syfte
          att stärka sportfisket, en viktig
        </p>
        <pb facs="PDF:171"/>
        <p>
          turistnäring. De laxar, havsöringar och torskar som klarar sig
          undan trå­larna torde få betydligt försämrade livsvillkor genom
          den minskade till­gången på strömming.
        </p>
        <p>
          Länsstyrelsen i Stockholm har i en skrivelse till Fiskeriverket
          föresla­git att man skall besluta om att flytta trålgränsen till
          fyra sjömil utanför baslinjen (de yttersta skären längs kustlinjen),
          men Fiskeriverket har inte vidtagit några åtgärder. Tvärtom tycks
          chefen för fiskekvoter, Arne And- reasson, Fiskeriverket, i ett
          uttalande i Sydsvenska Dagbladet (den 20 november 1998) vara förtjust
          över att tiotusentals ton strömming blir djurfoder i Danmark:
          ”Det finns mottagnings- och processkapacitet i Danmark. Och så
          betalar man ett bra pris, bättre än den som ges inom konsumtionsmarknaden.”
        </p>
        <p>
          Den nya miljöbalken (prop. 1997/98:45) som Socialdemokraterna,
          Vänsterpartiet och Miljöpartiet har arbetat fram under ett antal
          år trädde i kraft den 1 januari 1999. En ledstjärna i miljöbalken
          är försiktighetsprin­cipen och hänsynsreglerna. Det innebär att
          ingen verksamhet skall tillåtas som hotar eller riskerar att försämra
          miljötillståndet - t.ex. biologisk mångfald. Endast verksamheter
          som ingår i ett uthålligt kretslopp skall tillåtas. De negativa
          miljöeffekterna skall vara försumbara. Är kun­skapsläget otillräckligt
          eller oklart skall inte en verksamhet tillåtas förrän forskning
          och vetenskaplig dokumentation visar att verksamheten kan ingå
          i det uthålliga samhället.
        </p>
        <p>
          I en kommentar i DN (den 9 januari 1999) visade Bengt Kåmark,
          av­delningsdirektör på Fiskeriverket, prov på en attityd som helt
          går på tvärs med den försiktighetsprincip som slås fast i miljöbalken:
          ”Om vi ser att det finns en påverkan på de här fiskeområdena som
          verkligen beror på fisket, så får vi naturligtvis göra något åt
          saken. Men först måste vi råd­göra med vår ekologiska expertis.”
        </p>
        <p>
          Till saken hör att siffror och statistik över strömmingsbeståndet
          i Ös­tersjön från bl.a. Fiskeriverket självt visar att strömmingsbeståndet
          är utsatt för en mångårig icke hållbar utveckling. Följande kan
          utläsas av ett diagram i ett informationsblad från Fiskeriverket:
          År 1974 uppskattades lekbeståndet av strömming i Östersjön till
          nästan 2 miljoner ton. Redan 1990 hade beståndet sjunkit till
          under 1 miljon ton, vilket är den tröskel som Internationella
          havsforskningsrådet slagit fast. Tröskeln är den lägsta nivå som
          lekbeståndet skall ha för att kunna försörja nya genera­tioner
          med tillräcklig mängd yngel. Nu närmar sig lekbeståndet 500 000
          ton, vilket alltså är hälften av vad som är långsiktigt hållbart.
          ”Beståndet beskattas ej inom säkra biologiska gränser” enligt
          Fiskeriverkets infor­mation {Fiskeriverket information 6:1998.
          Resurs 99 Del /). Liknande olyckliga utveckling är även dokumenterad
          för andra arter i Östersjön.
        </p>
        <p>
          Den kraftigt förändrade genomsnittsstorleken på strömmingen är
          ock­så ett faktum som borde leda till stor försiktighet. Vi vet
          inte i dag om det t.ex. påverkar artens reproduktionsförmåga eller
          om det har andra negati­va konsekvenser på ekosystemet. Även detta
          borde leda till att pågående verksamheter kraftigt begränsas innan
          fullständiga analyser gjorts.
        </p>
        <p>
          Här har jordbruksministern själv i ett skriftligt svar på en
          fråga nyss uttryckt sig på ett oroväckande sätt: ”Det går i dagsläget
          inte att dra nå­gon slutsats om att fisken minskat i storlek på
          grund av ett för intensivt fiske i området.” Jordbruksministerns
          slutsats var att några åtgärder inte var nödvändiga. Vår slutsats
          är den omvända: åtgärder måste sättas in
        </p>
        <note type="margin">
          Interpellationer
        </note>
        <note type="pageNumber">
          173
        </note>
        <pb facs="PDF:172"/>
        <note type="margin">
          Interpellationer
        </note>
        <note type="pageNumber">
          174
        </note>
        <p>
          tills vi med någorlunda säkerhet kan veta att det intensiva fisket
          inte utgör ett hot mot strömmingsbeståndet.
        </p>
        <p>
          Även Östersjöns allmänna tillstånd gör att man bör vara ytterst
          var­sam med aktiviteter som påverkar Östersjöns ekosystem. Östersjön
          klas­sas av internationell marin miljöexpertis som världens mest
          förorenade och påverkade hav.
        </p>
        <p>
          Enligt Vänsterpartiets mening är de samfällda protesterna från
          yrkes­fiskare, sportfiskare och Länsstyrelsen i Stockholms län
          skäl nog att snabbt vidta åtgärder. Innan fortsatt industrifiske
          tillåts bör Fiskeriverkets experter på Havsfiskelaboratoriet undersöka
          effekterna av det fiske som redan bedrivits. Fiskeriverkets nuvarande
          inställning riskerar att leda till att åtgärderna sätts in först
          när alltför stor skada hunnit åsamkas Öster- sjömiljön.
        </p>
        <p>
          F.d. miljöminister Anna Lindh har sagt att om miljöbalken funnits
          skulle katastrofen i Hallandsåsen ha undvikits. Sveriges milj
          oengagerade knyter nu förhoppningar till miljöbalken och att tillämpningen
          av den leder till att Sverige nu slipper liknande elementära miljömisstag.
        </p>
        <p>
          Den oerhört kraftiga ökningen av bl.a. strömmingsfisket i det
          nu ak­tuella området är enligt vår mening ett klart fall där verksamheten
          ome­delbart bör stoppas av miljöbalkens försiktighetsprincip i
          avvaktan på vetenskaplig utvärdering. En liknande förändring av
          uttaget av bioråvara till lands skulle aldrig ha tillåtits utan
          en fullvärdig vetenskaplig doku­mentation.
        </p>
        <p>
          Enligt miljöbalken är verksamhetsutövaren skyldig att visa att
          verk­samheten följer försiktighetsprincipen och hänsynsreglerna.
          Vänsterpar­tiet gör bedömningen att det pågående industrifisket
          i Östersjön är långt i från att uppfylla dessa krav i miljöbalken.
        </p>
        <p>
          Det är bra att Länsstyrelsen i Stockholms län har reagerat på
          industri­fisket. Men detta tycks uppenbarligen inte hjälpa. Regeringen
          borde snarast ingripa för att se till att det pågående rovfisket
          stoppas.
        </p>
        <p>
          Mot bakgrund av detta vill jag fråga jordbruksministern:
        </p>
        <p>
          Vilka åtgärder tänker ministern vidta för att i enlighet med
          miljöbal­kens intentioner och regler stoppa det pågående industrifisket
          i Östersjön i avvaktan på miljökonsekvensanalyser?
        </p>
        <pb facs="PDF:173"/>
      </div>
    </body>
  </text>
</TEI>
