<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0139">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:139</head>
        <author who="unknown">Birgitta Carlsson (c)</author>
        <minister who="unknown">statsrådet Mona Sahlin</minister>
        <topic>kvinnors företagande</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:139 av Birgitta Carlsson (c) till statsrådet
          Mona Sahlin om kvinnors företagande
        </IPQ_title>
        <submission_info>
          Inkom den 28 januari Besvarad den 16 februari Prot. 1998/99:56
        </submission_info>
      </div>
      <div type="IPQuestionBody">
        <p>
          Befolkningssiffrorna för 1998 visar att Sverige håller på att
          kantra. De mindre orterna tappar invånare och de större städerna
          och universi­tetsstäderna ökar. Många unga flyttar. Detta skapar
          särskilda problem. De unga med jobb flyttar, kvar blir de äldre.
          En nedåtgående spiral upp­står. Skattekraften urholkas och därmed
          förutsättningarna för en god offentlig service.
        </p>
        <p>
          Inte sällan flyttar man för att få jobb. En viktig del i en strategi
          för att vända den negativa regionala utvecklingen måste vara att
          skapa bra be­tingelser för det näringsliv som finns och för fler
          företag att starta alter­nativt flytta ut. Inte minst måste detta
          gälla för kvinnors företagande. Runtom i Sverige finns en enorm
          kvinnokraft med en unik förmåga att med små medel ta sig an olika
          samhällsproblem, utvecklingsprojekt och idéer. Ändå är kvinnorna
          inte särskilt synliga i företagsvärlden.
        </p>
        <p>
          Bakgrunden till detta är till stor del att den traditionella
          näringspoliti­ken varit ensidigt inriktad på mäns företagande
          och de branscher, som traditionellt startas och drivs av män.
          Undersökningar visar att kvinnor har en företagskultur som skiljer
          sig från männens. Kvinnor startar ofta företag i liten skala,
          lånar mindre än män, startar ofta företag i service­sektorn, jobbar
          gärna tillsammans med andra kvinnor i kooperativ m.m. I och med
          de stora förändringarna i offentlig sektor öppnas också nya möjligheter
          för kvinnor att starta nya företag i verksamhet, som tidigare
          bedrevs i offentlig regi.
        </p>
        <p>
          Kooperativa företag har visat sig vara särskilt attraktiva för
          kvinnor. Det kooperativa företagandet har expanderat kraftigt
          de senaste åren. Ett sätt att snabbt öka kvinnors företagande
          och därmed skapa fler arbetstill­fällen är att uppmuntra och utveckla
          det kooperativa företagandet. Den kooperativa företagsformen måste
          därför stödjas och utvecklas med bl.a. bättre rådgivning och genom
          projektinriktade åtgärder.
        </p>
        <p>
          Många nya kooperativ växer fram som ett svar på lokala behov
          och fyller en stor och viktig funktion på landsbygden. Inte minst
          inom vård- och omsorgssektom har det utvecklats många kooperativ.
          Ofta har dessa startats för att behålla exempelvis barnomsorgsverksamhet.
          Kommunerna kan här bidra till förbättrad service och nyföretagande
          genom att stötta sådan privatisering.
        </p>
        <p>
          Mer måste göras för att satsa på kvinnors företagande. Kvinnor
          startar och driver företag annorlunda än män. För många kvinnor
          är möjligheten att starta eget ett sätt att utveckla en idé eller
          att bryta arbetslösheten. Med bra stödsystem och målmedvetet arbete
          kan kvinnors företagande utvecklas än mer.
        </p>
        <p>
          De kvinnliga affärsrådgivare som finns i flera kommuner är en
          viktig resurs. Kommunerna måste tydligare stärka deras funktion
          och arbete. Kvinnliga affärsrådgivare måste vara en naturlig del
          i kommunernas arbete med näringslivsutveckling.
        </p>
        <p>
          ALMI Företagspartner skall stärka och utveckla kvinnors företagan­de.
          Arbetet med detta har kommit olika långt i de olika regionerna.
        </p>
        <note type="margin">
          Interpellationer1998/99:1 -370
        </note>
        <note type="pageNumber">
          157
        </note>
        <pb facs="PDF:156"/>
        <note type="margin">
          Interpellationer1998/99:1 -370
        </note>
        <note type="pageNumber">
          158
        </note>
        <p>
          ALMI behöver tydligare och mer målmedvetet arbeta med att utveckla
          kvinnors företagande.
        </p>
        <p>
          Tillgången till riskkapital för kvinnors företagande är undermåligt.
          Ofta nekas dessa lån i banker. Mycket beror detta på att kvinnor
          startar och driver företag annorlunda. Flera offentliga aktörer
          har här ett ansvar. Bl.a. ALMI. Av den anledningen är det viktigt
          att ALMI får ett än tydli­gare uppdrag samt resurser härför. Vidare
          bör åtgärder vidtas för att öka möjligheterna för lån till kvinnor
          som avser starta kooperativa företag.
        </p>
        <p>
          Erfarenheterna av kvinnliga resurscentrum på länsnivå är goda
          och detta måste nu permanentas och vidareutvecklas.
        </p>
        <p>
          I dag finns det ett nationellt resurscentrum som har till uppgift
          att samordna länens olika insatser och på central nivå påverka
          olika verk, myndigheter, organisationer på ett för kvinnorna positivt
          sätt. Det natio­nella centrumet bör ha en stark roll för att kunna
          vara en offensiv och viktig aktör gentemot myndigheter och organisationer.
          Erfarenheterna är goda. Vad jag erfarit är regeringen i färd med
          att avveckla detta centrum. Argumenten om att mainstreaming skall
          gälla ger inte tillräckliga garan­tier. Tvärtemot anser jag att
          detta nationella centrum, som nu ligger inom NUTEK, bör permanentas.
          Samtidigt bör detta centrums självständighet garanteras.
        </p>
        <p>
          Mot bakgrund av det ovan beskrivna vill jag fråga statsrådet:
        </p>
        <p>
          1. Vilka åtgärder är statsrådet beredd att vidta för att förbättra
          villkoren för kvinnors företagande?
        </p>
        <p>
          2. Vilka åtgärder är statsrådet beredd att vidta för att stärka
          den koope­rativa rådgivningen?
        </p>
        <p>
          3. Vilka åtgärder är statsrådet beredd att vidta för att stärka
          de kvinnliga affärsrådgivare som finns i flera kommuner?
        </p>
        <p>
          4. På vilket sätt kommer statsrådet att arbeta för att ALMI Företagspart­ner
          än tydligare skall stärka och utveckla kvinnors företagande?
        </p>
        <p>
          5. Kommer statsrådet att arbeta för att mer medel ställs till
          förfogande för att öka resurserna för lån till kvinnors företag?
          Är statsrådet be­redd att ge ALMI ett ökat uppdrag härför och
          är hon beredd att vidta åtgärder för att öka möjligheterna för
          lån till kvinnor som avser starta kooperativa företag?
        </p>
        <p>
          6. Är statsrådet beredd att permanenta kvinnliga resurscentrum
          på läns­nivå?
        </p>
        <p>
          7. Är statsrådet beredd att ompröva regeringens ställningstagande
          om att avveckla det nationella resurscentrumet?
        </p>
        <pb facs="PDF:157"/>
      </div>
    </body>
  </text>
</TEI>
