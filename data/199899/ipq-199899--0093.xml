<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0093">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:93</head>
        <author who="unknown">Sten Andersson (m)</author>
        <minister who="unknown">justitieministern</minister>
        <topic>nyårssmällare</topic>
        <docDate when="1999-01-08">Inkom den 8 januari</docDate>
        <status inProtocol="199899/prot-199899--045.xml" when="1999-01-26" status="answered">Besvarad den 26 januari, Prot. 1998/99:45</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:93 av Sten Andersson (m) till justitieministern
          om nyårssmällare
        </IPQ_title>
        <submission_info>
          Inkom den 8 januari Besvarad den 26 januari Prot. 1998/99:45
        </submission_info>
      </div>
      <div type="IPQuestionBody">
        <p>
          I Malmö och andra större kommuner lider människor och djur varje
          år av det hänsynslösa smällandet som böljar långt innan nyårsafton.
          Det
        </p>
        <pb facs="PDF:99"/>
        <p>
          är undertecknads bestämda uppfattning att seden, att skjuta ut
          det gamla och in det nya året, skall inskränkas till nyårsafton.
          Förbjud smällare och tillåt bara luftbuma fyrverkeripjäser! Skulden
          till att det inte är så och till den terror som främst äldre människor
          (många i äldrevårdsboende och sjukhem) och husdjur i städernas
          miljonprogramområden drabbas av hela december, är inhemska politiker,
          giriga affärsmän, föräldrar och enligt uppgift EU-regler.
        </p>
        <p>
          I riksdagsdebatter har statsråd sagt sig dela min syn på nyårssmällan-
          det och utredningar tillsatts. Inget har hänt. Eländet och handlingsför-
          lamningen fortsätter liksom som det verkar det ryggradslösa krypandet
          för EU. Ofta sägs ”Om smällar förbjuds kommer tillverkningen av
          hem­magjorda sådana att öka med resultat att många skadas”. Tydligen
          är några, bortsprängda fingrar värre än det enorma psykiska lidande
          många människor och djur upplever varje år i december.
        </p>
        <p>
          Nyligen föreslogs att smällare inte skulle säljas separat, utan
          endast i förpackningar tillsammans med i huvudsak luftbuma raketer.
          I och för sig inget lysande förslag, men en förbättring. Detta
          stoppades då det enligt EU:s regelverk var konkurrenshämmande?
          Är så fallet bör EU- förbudet nomineras i tävlingen om det mest
          korkade av alla förslag.
        </p>
        <p>
          En orsak till det bristande agerandet är att ytterst få politiker
          bor i städernas miljonprogramområden. Antalet politiker i Malmö
          som bor i Rosengård, Holma, Nydala m.fl. är lätt räknade. Motsvarande
          gäller förmodligen även för övriga Sverige. I många ”skyddade”
          villaområden däremot ses på nyårsafton bara tjusiga fyrverkerier.
          Inga smällare i brevlådor, på balkonger, i trappuppgångar och
          runt benen vid utomhus vistelse. Många politiker, även EU-byråkrater,
          borde hyra in sig i bo­stadsområden byggda inom 60-talets miljonprogram
          hela december. Då hade synen på smällare antagligen blivit mindre
          nonchalant.
        </p>
        <p>
          Kommunpolitiker slår sig ofta för bröstet och hävdar att man
          förbju­dit användandet av smällare, utan tillstånd, i hela eller
          delar av kommu­nen. Verkningslösare förbud har sällan stiftats!
          För det första är det tillå­tet att sälja, även till köpare utan
          tillstånd. För det andra är det omöjligt för polisen att tillse
          efterlevnaden. Men politiker har visat handlingskraft. Kommunpolitikers
          anseende hade ökat kraftigt i de fall beslutet fattats att tillstånd
          av polisen krävs för att avfyra fyrverkeri pjäser och att man
          då även beslutade att försäljning av nämnda produkter endast fick
          ske mot uppvisande av sådant tillstånd.
        </p>
        <p>
          Vilka åtgärder är justitieministern beredd vidta i syfte att
          hindra den ”smällarterror” som uppstår inför varje nyårsafton
          vilken orsakar stort psykiskt lidande för människor och djur?
        </p>
        <pb facs="PDF:100"/>
      </div>
    </body>
  </text>
</TEI>
