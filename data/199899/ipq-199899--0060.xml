<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0060">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:60</head>
        <author who="unknown">Viola Furubjelke (s)</author>
        <minister who="unknown">statsrådet Pierre Schori</minister>
        <topic>biståndet inför 2000-talet</topic>
        <docDate when="1998-11-26">Inkom den 26 november</docDate>
        <status inProtocol="199899/prot-199899--030.xml" when="1998-12-07" status="answered">Besvarad den 7 december, Prot. 1998/99:30</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:60 av Viola Furubjelke (s) till statsrådet
          Pierre Schori om biståndet inför 2000-talet
        </IPQ_title>
        <submission_info>
          Inkom den 26 novemberBesvarad den 7 december Prot. 1998/99:30
        </submission_info>
      </div>
      <div type="IPQuestionBody">
        <p xml:id="i-Y6StvCJ3xveLcHbKCZigAD">
          Sveriges internationella utvecklingssamarbete står inför viktiga
          för­ändringar. De erfarenheter som erhållits genom flera årtiondens
          samar­bete med utvecklingsländerna, FN-systemet och de internationella
          bi­ståndsorganisationerna måste komma de nya samarbetsformerna
          till godo.
        </p>
        <p xml:id="i-FL7o75LDZNtfHNafXe34dz">
          I framtiden kommer samarbetsländemas vilja till förändring för
          att medverka till social utveckling och att bekämpa fattigdom
          blir allt vikti­gare. Vi har fått en ny insikt om vikten av mer
          likvärdiga villkor och ömsesidiga åtaganden i samarbetet. Partnerskapstanken
          måste nu för­verkligas.
        </p>
        <p xml:id="i-LYtqJFwRpaiKdBpLoA7diX">
          Globaliseringen innebär stora möjligheter men också en risk för
          mar- ginalisering och fortsatt beroende. Ökad rörlighet för kapitalet
          har med­fört att ländernas inflytande över den ekonomiska politiken
          minskar men globaliseringen innebär också ett ökat utbyte och
          en ny roll för de demo­kratiska krafterna.
        </p>
        <note type="margin" xml:id="i-CAQtSBiy9v2DKn6gTmDkVz">
          Interpellationer1998/99:1 -370
        </note>
        <note type="pageNumber" xml:id="i-EJ1eU4ksx8h3GyZAnRJKR1">
          61
        </note>
        <pb facs="PDF:60"/>
        <note type="margin" xml:id="i-6eR1u6hThJxZNuBYMmdhbP">
          Interpellationer1998/99:1 -370
        </note>
        <note type="pageNumber" xml:id="i-8fehLRLWYRMDvx9EL5sdE4">
          62
        </note>
        <p xml:id="i-9E5iLTLgiznetVidzE9kka">
          Fattigdomen är i grunden fredens främsta fiende
        </p>
        <p xml:id="i-NqmUhT3Mm1bgekXuaiB89n">
          Orättvisor och social och ekonomisk diskriminering utgör i dag
          kon­fliktorsaker i många länder. Biståndets roll i fattigdomsbekämpningen
          tjänar därför i dag också som en säkerhetsfrämjande faktor. Säkerhetspo­litiska
          biståndsinsatser för att förebygga och lösa konflikter är ett
          viktigt inslag i ansträngningarna för att bekämpa fattigdomen
          i världen.
        </p>
        <p xml:id="i-3NecK6Y6snrwDfNZxnyCLh">
          Riksdagens beslut om de övergripande målen för Sveriges utveck­lingssamarbete
          att höja de fattiga folkens levnadsnivå är väl definierade i sex
          delmål: resurstillväxt, ekonomisk och social utjämning, ekonomisk
          och politisk självständighet, demokratisk samhällsutveckling,
          framsynt hushållning med naturresurser och omsorg om miljön samt
          jämställdhet mellan kvinnor och män.
        </p>
        <p xml:id="i-DjD5r5LwXxCW3nR9xdLf6c">
          Sidas och regeringens arbete med att utveckla biståndssamarbetet
          ge­nom handlingsprogram och skrivelser till riksdagen som t.ex.
          ”Afrika i förändring - en förnyad svensk Afrikapolitik inför 2000-talet”,
          ”Att utveckla ett grannlandssamarbete”, ”Demokrati och mänskliga
          rättigheter i utvecklingssamarbetet” har varit värdefulla bidrag
          till denna process.
        </p>
        <p xml:id="i-FjLQA9a41yP7pf9YaQKBpc">
          De senaste åren har frågan om en översyn/utredning av de bistånds-
          politiska målen rests av olika partier och organisationer. Någon
          kräver att miljömålet skall vara överordnat alla andra mål, en
          annan har sett denna roll i demokratimålet och en tredje att marknadslösningar
          och handel är lösningen på underutvecklingens problem. Men 2000-talets
          bistånds­samarbete kräver mer av oss. I dag har vi inte i den
          utvecklade delen av världen ett tolkningsföreträde.
        </p>
        <p xml:id="i-XwY1xNFt3zKiE95qrkFkj2">
          Sveriges medlemskap i Europeiska unionen har gett oss möjligheter
          att delta i ett biståndspolitiskt samarbete som är större än det
          svenska. EU:s utvecklingssamarbete är ett komplement till medlemsländernas
          nationella insatser. Effektiviteten och samordningen av EU-biståndet
          och de olika formerna av multilateralt bistånd måste förbättras.
        </p>
        <p xml:id="i-5bmmjWwd34PJ6WXh2Re4cv">
          I en alltmer globaliserad värld måste alltfler uppgifter lösas
          gemen­samt. Det internationella utvecklingssamarbetet har en nyckelroll
          när det gäller att utveckla det gemensamma ansvaret på global
          nivå. Bistånds­samarbetet bör vara långsiktigt men samtidigt flexibelt
          för att kunna möta olika kris-, krigs- och katastrofsituationer.
          Ett exempel har vi nyli­gen fått genom översvämningskatastrofen
          i Centralamerika.
        </p>
        <p xml:id="i-7GqaNbrXZo69Ln1S8ecZNh">
          Är biståndsministern mot ovanstående bakgrund beredd till en
          bred diskussion och översyn om biståndsmålen inför 2000-talet?
        </p>
        <pb facs="PDF:61"/>
      </div>
    </body>
  </text>
</TEI>
