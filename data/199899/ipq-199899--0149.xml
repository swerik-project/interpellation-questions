<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0149">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:149</head>
        <author who="unknown">Ragnwi Marcelind (kd)</author>
        <minister who="unknown">justitieminis­tern</minister>
        <topic>det statliga stödet till brottsoffren</topic>
        <docDate when="1999-02-03">Inkom den 3 februari</docDate>
        <status inProtocol="199899/prot-199899--059.xml" when="1999-02-19" status="answered">Besvarad den 19 februari, Prot. 1998/99:59</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:149 av Ragnwi Marcelind (kd) till justitieminis­tern
          om det statliga stödet till brottsoffren
        </IPQ_title>
        <submission_info>
          Inkom den 3 februari Besvarad den 19 februari Prot. 1998/99:59
        </submission_info>
      </div>
      <div type="IPQuestionBody">
        <p xml:id="i-GXv5Vg5rhUB2gYG84iQ4EC">
          Brottsoffrens svåra situation behöver uppmärksammas. I dag finns
          stora brister vad gäller samhällets insatser på det här området.
          Ett hel­hetsgrepp saknas. Problemen är tydliga för alla berörda
          parter; riksdag, regering, myndigheter och allmänhet. Trots detta
          vidtas alltför få åtgär­der, vilket också framgår av 1999 års
          budgetproposition. Det statliga stödet är främst koncentrerat
          till Brottsoffermyndigheten vars övergri­pande mål och uppgift
          är att främja brottsoffrens rättigheter samt bevaka deras behov
          och intressen. Myndigheten prövar ärenden om brottsskade- ersättning
          och bidrag från Brottsofferfonden. Enligt budgetpropositionen
          för 1999 har myndigheten ”en central funktion när det gäller stöd
          till dem som drabbas av brott. Effektivitet, snabbhet och hög
          kvalitet vid hand­läggningen av brottsskadeärendena är nödvändigt
          för att garantera det enskilda brottsoffrets rätt till ersättning
          och behov av trygghet och stöd.”
        </p>
        <note type="margin" xml:id="i-3jVUFArruhgecHHXR355VK">
          Interpellationer1998/99:1 -370
        </note>
        <note type="pageNumber" xml:id="i-F6G8goCLPy7B1NhWE9RGUg">
          167
        </note>
        <pb facs="PDF:166"/>
        <note type="margin" xml:id="i-LAkeE97zZJCG3VWfc5HZ3c">
          Interpellationer1998/99:1 -370
        </note>
        <note type="pageNumber" xml:id="i-2QmGEj1oHy2DmeLWtJ2t35">
          168
        </note>
        <p xml:id="i-ENWuhohNTojcYt9diErW26">
          Med utgångspunkt från brottsoffrens situation vill jag ställa
          följande frågor till justitieministern:
        </p>
        <p xml:id="i-V3QfYwYtVeXx3Mg9vqpwav">
          1. I 1997 års regleringsbrev till Brottsoffermyndigheten anges
          målet att minst 70 % av brottsskadeärendena med bibehållen kvalitet
          skall handläggas inom tre månader. Så har inte skett. Ärendebalansen
          har visserligen minskat under 1997 trots att antalet inkomna brottsskade-
          ärenden ökat men målet har inte kunnat uppnås. Myndigheten bedö­mer
          själv att antalet ärenden i framtiden kommer att öka med i varje
          fall 5 % per år.Vad avser ministern göra för att garantera det
          enskilda brottsoffrets rätt till effektiv och snabb handläggning
          av brott?
        </p>
        <p xml:id="i-Q6tPEB8JaTz1NA1F7SmLhQ">
          2. Som ovan nämnts har Brottsoffermyndigheten en central roll
          att främja brottsoffrens rätt till ersättning och behov av trygghet
          och stöd. Ersättning ges till den person som skadats av brott,
          dvs. en fäl­lande dom krävs eller ett beslut av åklagaren att
          underlåta åtal. Un­dantag görs om gärningsmannen är okänd, avlidit
          eller är omyndig. Detta är det statliga stöd som ges ett brottsoffer,
          det är tänkt att övrig hjälp skall komma från de ideella brottsofferjourema.
          Ett brottsoffer upplever ofta tiden direkt efter att brottet begåtts
          som oerhört jobbig. Det är inte tillfredsställande att samhället
          inriktar sitt stöd på framför allt brottsskadeersättning och överlämnar
          åtgärder för att ge brottsoff­ret trygghet och stöd till de ideella
          brottsofferjourema. Till brottsof- ferjouremas löpande verksamhet
          gav Brottsoffermyndigheten 1,5 miljoner kronor under 1997, men
          detta är en droppe i havet. I budget­propositionen för 1999 sägs
          att inspektionerna på brottsofferområdet tyder på att informationen
          till brottsoffer bör utvecklas.Vad avser ministern göra för att
          förbättra det statliga stödet till brottsoffren?
        </p>
        <p xml:id="i-F98AwzeTivJ3KhscSkbTD5">
          3. Människor som drabbas av brott har rätt att erhålla all den
          kvalitativa och kvantitativa hjälp de behöver för att kunna återgå
          till ett normalt liv. Mötet med polis efter det att man blivit
          utsatt för brott utgör en viktig och kritisk punkt för brottsoffren.
          Det är viktigt att det finns en bred insikt om att brottsoffer
          nästan alltid drabbas av psykiska och ibland även fysiska reaktioner
          som allvarligt kan påverka livskvalitet och beteende. Ett kriminellt
          övergrepp drabbar inte heller enbart de direkt berörda. Barn och
          övriga anförvanter, arbetskamrater och vän­ner kan också påverkas.
          Sättet att möta och stödja människor som ut­satts för brott måste
          utvecklas. Utbildning och fortbildning skall ge­nomföras för de
          grupper som i sitt dagliga arbete kommer i kontakt med brottsoffer.
          Dessa måste erhålla relevant kunskap om brottsof­fers situation
          och behov. Kristdemokraterna menar att brottsofferkun­skap skall
          vara en naturlig del av polisens utbildning och fortbildning.
          Nu har Rikspolisstyrelsen beslutat ta fram en handbok som belyser
          brottsofferfrågor ur ett brett perspektiv men säger samtidigt
          att möj­ligheterna till fortsatta förbättringar inom området är
          mycket stora. I budgetpropositionen för 1999 sägs också att polisens
          kompetens på området och engagemang för frågorna måste öka.Vad
          avser regeringen göra för att inom polisen öka kunskapen om och
          förståelsen för brottsoffrens situation?
        </p>
        <pb facs="PDF:167"/>
        <pb facs="PDF:168"/>
      </div>
    </body>
  </text>
</TEI>
