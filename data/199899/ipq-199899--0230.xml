<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0230">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:230</head>
        <author who="unknown">Barbro Westerholm (fp)</author>
        <minister who="unknown">socialminis­tern</minister>
        <topic>hörselskadades situation</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:230 av Barbro Westerholm (fp) till socialminis­tern
          om hörselskadades situation
        </IPQ_title>
        <submission_info>
          Inkom den 24 marsBesvarad den 21 maj Prot. 1998/99:98
        </submission_info>
      </div>
      <div type="IPQuestionBody">
        <p>
          När man blir hörselskadad, antingen under barnaåren eller som
          vux­en, är man i behov av samhällsinsatser främst från hälso-
          och sjukvården i form av habilitering och rehabilitering. Landstingens
          hörselvårdande verksamhet har byggts upp olika i landet. Den första
          hörcentralen starta­de i Örebro på 60-talet där man började prova
          ut hörapparater på både bam och vuxna, lämna stöd till föräldrar
          med hörselskadade bam och där även anhöriga fick hjälp. Liknande
          verksamheter växte sedan fram i de flesta landsting även om det
          tog tid och det blev lite olika verksamheter. Från landstingens
          sida framhölls det hela tiden att detta var ett frivilligt åtagande.
        </p>
        <p>
          I och med handikappreformen 1992 infördes ett tillägg i hälso-
          och sjukvårdslagen att landstingen har skyldighet att tillhandahålla
          habilite­ring, rehabilitering, hjälpmedel och tolktjänst. För
          hörselskadade i alla åldrar var detta ett stort steg framåt. Landstingen
          hade ett ansvar att till­godose hörselskadades behov av hörselvårdande
          insatser.
        </p>
        <p>
          I samband med handikappreformen satsades stort på stimulansbidrag
          för utveckling av habilitering och rehabilitering. Inom hörselområdet
          är det många projekt som pekar på behovet av att utjämna kvaliteten
          i lan­det och som pekar på att det saknas resurser och personal
          för att realisera detta arbete i klinisk verksamhet.
        </p>
        <note type="pageNumber">
          244
        </note>
        <pb facs="PDF:243"/>
        <p>
          Hörapparater och annan teknisk utrustning som individen behöver
          för att klara sin dagliga livsföring var under perioden 1962-1992
          kostnads­fria så när som på batterier.
        </p>
        <p>
          De allra flesta hörapparatbärama betalar sina batterikostnader
          själva, några få som erhåller handikappersättning kan kompenseras
          för batteri­kostnaden.
        </p>
        <p>
          Efter handikappreformen och tillägget i hälso- och sjukvårdslagen
          har förändringarna för hörselskadade böijat märkas. Den första
          signalen var införandet av avgifter i samband med utprovning av
          hörapparater som varierar mellan 200 och 500 kr. Anledningarna
          var flera, man kunde t.ex. ge flera personer hörapparater om alla
          betalade en summa, eller man blev bättre motiverad att använda
          hörapparaten om man betalade en avgift.
        </p>
        <p>
          Den tekniska utvecklingen när det gäller hörapparater har gått
          lång­samt, men ändå framåt. Många hörselskadade hoppas givetvis
          på en hörapparat som ger dem hörseln tillbaka eller åtminstone
          en hörapparat som ger en komfortablare lyssningssituation. I mitten
          på 90-talet slog den digitala tekniken igenom inom hörapparattillverkningen.
          Detta får be­traktas som ett genombrott i utvecklingen, och det
          har visat sig att dessa digitala hörapparater är bekvämare att
          använda för många hörselskadade. Ny teknik är alltid dyr i början,
          så även denna digitala hörapparat. Efter­som hörselskadade länge
          väntat på att något skall hända på hörappara­tområdet ville naturligtvis
          många prova den nya apparaten. Detta ledde till att de landsting
          som tog in apparaten i sitt hjälpmedelssortiment också satte ett
          tak för vad en hörapparat i landstinget får kosta, ett s.k. kost-
          nadstak. Landstingen ville inte längre dela ut den nya tekniken
          kostnads­fritt för patienten. Man införde ett kostnadstak på mellan
          2 500 och 3 500 kr/hörapparat dvs. landstingen står för denna
          kostnad, resterande får den hörselskadade betala ur egen kassa.
          I många fall betalar den hörselskada­de själv mer än vad landstinget
          ”sponsrar” med och ändå äger landsting­en hjälpmedlet.
        </p>
        <p>
          Utöver kostnadstak och avgifter är det stora variationer när
          det gäller utprovning av två hörapparater. Forskningen har visat
          att det för de per­soner som kan ha hörapparat på båda öronen
          förbättras möjligheterna att uppfatta tal betydligt och möjligheten
          att kommunicera med andra blir bättre. Förskrivning av dubbla
          hörapparater är trots detta mer undantag än regel. I vissa landsting
          är det endast 10 % som får dubbla hörapparater när åtminstone
          75 % skulle vara betjänta av det.
        </p>
        <p>
          Då hörapparaten i sig för de flesta hörselskadade inte löser
          deras livs­situation fullt ut krävs utöver utprovning av apparater
          även andra insatser som t.ex. psykosocial rehabilitering. I varje
          landsting finns hörselvårdan­de verksamhet även om den är ojämnt
          utbyggd. Av de personer som erhåller nya hörapparater varje år
          är det endast 7 % som får någon reha­biliteringsinsats utöver
          hörapparatanpassning. Bristen på rehabilitering leder till otrygghet
          i situationen som hörselskadad.
        </p>
        <p>
          En liten grupp hörselskadade har sådan nedsättning att de ej
          har nå­gon större nytta av hörapparater utan behöver lära sig
          visuella kommuni­kationssätt som stöd till det svenska språket
          eller lära sig teckenspråk. Denna möjlighet finns endast i begränsad
          omfattning inom landstingens rehabilitering. Det blir ofta så
          att hörselskadade/vuxendöva får lära sig det kommunikationssätt
          de behöver genom att delta i studieförbundens
        </p>
        <note type="margin">
          Interpellationer1998/99:1-370
        </note>
        <note type="pageNumber">
          245
        </note>
        <pb facs="PDF:244"/>
        <note type="margin">
          Interpellationer1998/99:1 -370
        </note>
        <p>
          verksamhet, vilket åsamkar dem ytterligare kostnader på grund
          av sin hörselnedsättning.
        </p>
        <p>
          Mot bakgrund av ovanstående vill jag fråga vilka åtgärder regeringen
          kan tänka sig vidta för att förbättra de hörselskadades situation.
        </p>
        <pb facs="PDF:245"/>
      </div>
    </body>
  </text>
</TEI>
