<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0362">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:362</head>
        <author who="unknown">Lars Leijonborg (fp)</author>
        <minister who="unknown">statsrådet Pierre Schori</minister>
        <topic>flyktingkatastrofen på Balkan och minskningen av det svenska biståndet</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:362 av Lars Leijonborg (fp) till statsrådet
          Pierre Schori om flyktingkatastrofen på Balkan och minskningen
          av det svenska biståndet
        </IPQ_title>
        <submission_info>
          Inkom den 30 aprilBesvarad den 18 maj Prot. 1998/99:95
        </submission_info>
      </div>
      <div type="IPQuestionBody">
        <p>
          På tröskeln till 2000-talet är Europa i krig. Det är en politisk
          och hu­manitär katastrof.
        </p>
        <p>
          Europas 1900-tal har förpestats av kommunism och förvänd nationa­lism.
          I Belgrad sitter nu en regim som är en tragisk kombination av
          båda. Priset har fått betalas av många, som kroater, bosnier och
          albaner men också av det serbiska folket, som förnekats demokratiska
          rättigheter och möjligheten att leva i ett land som respekteras
          internationellt.
        </p>
        <p>
          Kriget i Kosovo är ett av de mest förutsedda i historien. Early
          war- wwg-systemens larmklockor har ljudit i många år. Ett mer
          konsekvent och kraftfullt uppträdande av omvärlden, inte minst
          Europeiska unionen och dess medlemsländer, hade kanske kunnat
          undvika den militära kon­flikten. Det är en lärdom inför framtiden,
          som starkt talar för en mer samordnad utrikes- och säkerhetspolitik
          inom EU.
        </p>
        <p>
          Men i det läge som rådde i mars 1999 var ingen annan lösning
          möjlig än ett militärt ingripande till stöd för kosovoalbanemas
          grundläggande mänskliga rättigheter. Ansvaret för krigsutbrottet
          ligger helt och hållet i Belgrad. Den militära insatsen måste
          nu fullföljas med all den kraft och med alla de inslag som är
          nödvändiga för att tvinga Slobodan Milosevic att kapitulera och
          tillåta de fördrivna att återvända hem under internatio­nellt
          skydd.
        </p>
        <p>
          Enligt flera personer som just flytt och som jag talade med,
          lever nu praktiskt taget inte en enda kosovoalban i Kosovo kvar
          i sitt hem. Skulle de uppgifterna vara riktiga innebär det, hur
          svårt det än är att ta till sig, att nästan två miljoner människor
          är på flykt. Av dem finns när detta skrivs mer än 600 000 i Albanien,
          Makedonien och Montenegro.
        </p>
        <p>
          Även om vi alla hoppas på ett snabbt slut måste vi också planera
          för ett annat scenario. Läget kan mycket väl bli ännu värre än
          det redan är. Jag fruktar att kriget blir utdraget och den för
          omvärlden synliga flyk­tingkatastrofen växer.
        </p>
        <p>
          Albanien och Makedonien klarar inte fler flyktingar. Utan att
          en se­kund acceptera Milosevics etniska rensning måste vi vara
          redo att erbju­da långt fler än hittills en tillfällig fristad
          i länder utanför regionen, i första hand i Västeuropa. I ett skede,
          för ett par veckor sedan, fanns en föreställning att den värsta
          flyktingkatastrofen nu var över. Jag vill starkt varna för att
          den föreställningen får prägla vårt handlande.
        </p>
        <p>
          Albanien har redan på några veckor ökat sin befolkning med mer
          än 10 %. Det motsvarar en inflyttning till Tyskland på drygt sju
          miljoner människor - på fyra veckor! I Makedonien hotas den känsliga
          etniska balansen om flyktingströmmen fortsätter och ingen avlastning
          kommer till stånd. Det ligger inte på något sätt i Europas intresse
          att de bräckliga staterna Albanien och Makedonien bryter samman.
        </p>
        <p>
          Situationen i de läger vi besökte var acceptabel, men från andra
          rap­porteras att situationen redan är ansträngd. En lång het sommar
          kan ska­pa mycket svåra problem med epidemier och social oro.
        </p>
        <note type="margin">
          Interpellationer1998/99:1 -370
        </note>
        <note type="pageNumber">
          387
        </note>
        <pb facs="PDF:386"/>
        <note type="margin">
          Interpellationer1998/99:1 -370
        </note>
        <p>
          Mina allra viktigaste slutsatser, vid sidan av att Milosevic
          med alla till buds stående medel måste tvingas att ge upp så snart
          som möjligt, är dessa:
        </p>
        <p>
          • Omvärlden måste göra ännu mer för att bistå Makedonien och
          Alba­nien i deras flyktingmottagande, men inse att det därutöver
          sannolikt blir nödvändigt att flyga ut flera hundra tusen människor
          till tillfälliga inkvarteringar i andra länder.
        </p>
        <p>
          • Länderna inom EU bör tillämpa den mekanism för s.k. burden
          sha- ring som förberetts för massflyktsituationer.
        </p>
        <p>
          • Om inte en fredlig lösning är i sikte inom ett par veckor måste
          UNHCR börja planera för vinterförläggningar av flyktingarna. Om
          bedömningen är att kriget kommer att pågå så länge att ett återvän­dande
          inte blir möjligt i god tid före vintern, måste mycket bättre
          skydd än de tält som nu erbjuds ordnas. På Balkan kan en lång
          het sommar avlösas av en lång kall vinter. Att bygga tillfälliga
          bostäder åt så många människor tar flera månader.
        </p>
        <p>
          • Särskilda insatser måste göras för att motverka den dokumentlöshet,
          som är en del av Milosevics fördrivningspolitik. UNHCR och myn­digheterna
          i Kosovos grannländer måste ges resurser att genomföra en ordentlig
          registrering av alla flyktingar. Andra länder bör sända konsulär
          personal till sina beskickningar, så att de flyktingar som har
          rätt att besöka släktingar i andra länder får den hjälp de behöver,
          t.ex. i form av tillfällig pass.
        </p>
        <p>
          I ett ”efterkrigsperspektiv” vill jag betona följande:
        </p>
        <p>
          • En översyn bör komma till stånd av hur UNHCR hanterar stora
          flyk­tingsituationer och hur dess roll som lead agency kan fyllas
          på bästa möjliga sätt.
        </p>
        <p>
          • Medlemsländerna måste öka bidragen till UNHCR så att en tillräcklig
          beredskapsnivå kan upprätthållas. Det räcker inte att bevilja
          bidrag när katastrofer har inträffat. Det måste också finnas resurser
          till en basorganisation, som kan vara snabbt på plats. I Albanien
          och Make­donien dröjde det för länge innan flyktingarna fick hjälp
          och en viktig förklaring är att UNHCR inte kan ha nödvändiga resurser
          i bered­skap.
        </p>
        <p>
          • Ett omfattande program för stöd till och återuppbyggnad av
          länderna på Balkan bör planeras. Det skall kunna sjösättas omedelbart
          efter ett krigsslut. Ett sådant program aviserades vid Natotoppmötet
          i Wa­shington och även om alla bidrag är välkomna förefaller det
          naturligt att huvudansvaret för detta program tas av EU och dess
          medlemslän­der. Programmet bör inkludera möjligheten för länderna
          att bli asso­cierade medlemmar i EU, med sikte på senare medlemskap.
          Makedo­nien bör - med tanke på det framgångsrika sätt landet hanterat
          sin mycket svåra situation under flera år - ges möjlighet att
          omedelbart få förhandla om medlemskap, alltså bland de länder
          som förhandlar i första gruppen. Självfallet skall dessa möjligheter
          till stöd till åter-
        </p>
        <note type="pageNumber">
          388
        </note>
        <pb facs="PDF:387"/>
        <p>
          uppbyggnad också gälla Serbien, om landet väljer en demokratisk
          och civiliserad väg.
        </p>
        <p>
          • Tydliga signaler om bistånd bör också sändas till Montenegro,
          som ett stöd till Djukanovic reformpolitik.
        </p>
        <p>
          • Ett stort försoningsprogram bör planeras, inkluderande inte
          minst omfattande möjligheter till ungdomsutbyte. Ideella organisationer
          och folkrörelser bör ges stöd för att bygga nätverk för ett civilt
          samhälle.
        </p>
        <p>
          I en skrivelse till regeringen från Sida påpekar generaldirektör
          Bo Göransson att de drastiska nedskärningarna av biståndet som
          regeringen, Vänsterpartiet och Miljöpartiet enats om bl.a. får
          följande konsekvenser:- ”Inga projekt för långsiktigt utvecklingssamarbete
          i Albanien, Ko­sovo och Makedonien under 1999.”
        </p>
        <p>
          - ”Återuppbyggnadsåtgärder i Bosnien och Kroatien inställs eller
          skjuts framåt.”
        </p>
        <p>
          - ''Start öo.sM/a-programmet läggs ned.”
        </p>
        <p>
          Mot bakgrund av detta och med anledning av den senaste utveckling­en
          på Balkan vill jag fråga biståndsministern om regeringen är beredd
          att ompröva beslutet om begränsningsbelopp för biståndsanslaget.
        </p>
        <pb facs="PDF:388"/>
      </div>
    </body>
  </text>
</TEI>
