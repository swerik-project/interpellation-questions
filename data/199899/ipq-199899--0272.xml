<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0272">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:272</head>
        <author who="i-8d1Y8z9sPbywJy42Y7Roqc">Carl Fredrik Graf (m)</author>
        <minister who="unknown">finansminis­tern</minister>
        <topic>skattetillägg</topic>
        <docDate when="1999-04-21">Inkom den 21 april</docDate>
        <status inProtocol="199899/prot-199899--090.xml" when="1999-05-04" status="answered">Besvarad den 4 maj, Prot. 1998/99:90</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:272 av Carl Fredrik Graf (m) till finansminis­tern
          om skattetillägg
        </IPQ_title>
        <submission_info>
          Inkom den 21 april Besvarad den 4 maj Prot. 1998/99:90
        </submission_info>
      </div>
      <div type="IPQuestionBody">
        <p xml:id="i-NAcX4ijDv8ARhD1rofVm5L">
          Det är allmänt känt att medborgaren befinner sig i ett underläge
          i för­hållande till skattemyndigheterna i flera olika avseenden.
          Skattetillägg är en administrativ sanktion som gör det möjligt
          för myndigheterna att sätta mycket kraftfull press på landets
          skattebetalare. Skattetillägg enligt taxe­ringslagen utgår enligt
          huvudregeln med 40 %, beträffande mervärde­skatt är motsvarande
          siffra i regel 20 %. Skattetillägg påförs om skatte­myndigheterna
          anser att den skattskyldige lämnat felaktiga eller ofull­ständiga
          uppgifter. Det förutsätts varken uppsåt eller oaktsamhet. Det
          finns ingen begränsning av hur stort ett skattetillägg kan bli.
          Skattetilläg­gen kan därmed komma att nå nivåer som vida överstiger
          högsta möjliga böter som en vanlig domstol kan döma till.
        </p>
        <p xml:id="i-8HuwvSLJqjpsotUKegyUDX">
          Jag har under årens lopp vid flera tillfällen uppmärksammats
          både av enskilda och företrädare för företagens organisationer,
          på de problem som finns med skattetillägg. Jag vill nämna ett
          aktuellt exempel. Ett företag som redovisat mervärdeskatt i särskild
          självdeklaration har inte redovisat denna skatt på deklarationens
          sida 1. Av räkenskapsschemat, som bifogas deklarationen, framgick
          emellertid hur stor mervärdeskat­teskulden var. Företaget har
          således inte haft något uppsåt att undanhålla skatt.
        </p>
        <p xml:id="i-Sio8FnSPyvGrQNHLfeqi7w">
          Skattemyndigheten beslutade dock om skattetillägg, emellertid
          med 10 % i stället för 20 % eftersom uppgiften ”har rättats eller
          skulle kunna ha rättats med ledning av kontrollmaterial som normalt
          är tillgängligt för skattemyndigheten”. I det aktuella fallet
          utgick skattetillägg med
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_294.pdf"/>
        <p xml:id="i-CSmNr288FtAF2Gn9XSZzJh">
          22 569 kr. Trots att det saknades uppsåt och trots att det varit
          möjligt för SKM att rätta uppgifter så blir det en mycket kraftig
          sanktion. Jag skulle kunna redovisa fler exempel av samma karaktär.
        </p>
        <p xml:id="i-64r4RJiJm61BVT2nFpJjUc">
          Ett annat typfall där skattetillägg kan förekomma är när ett
          företag missar att bruttoredovisa moms även i sådana fall där
          summan av in- och utgående moms är lika stor och ett misstag inte
          leder till skatteskuld. Detta är vanligt inte minst vid handel
          mellan EU-länder. Ett stort belopp kan leda till mycket stora
          skattetillägg eftersom det sker en ren procent­beräkning.
        </p>
        <p xml:id="i-BXegc3x8jzaR3CEHgDRe34">
          Det kan också ifrågasättas om skattetilläggen står i överensstämmelse
          med Europakonventionens artikel 6. Detta visar behovet av en grundläg­gande
          reformering av denna sanktionsform. Jag är medveten om att en
          utredning arbetar med frågan, men det finns likväl all anledning
          att dis­kutera saken redan nu, och regeringen bör inte vara främmande
          för del­lösningar.
        </p>
        <p xml:id="i-8CmQZhKDn6bmCpTA2jrqww">
          Skattetilläggen är ett instrument som på ett alltför kraftfullt
          sätt ger myndigheterna ett övertag i förhållande till medborgarna.
          Enligt min mening bör nuvarande ordning avskaffas helt. I avvaktan
          på att detta sker bör emellertid vissa omedelbara åtgärder vidtas.
        </p>
        <p xml:id="i-TyKKQu39ainjjQ82d8wVcS">
          Jag vill ställa följande frågor till finansministern:
        </p>
        <p xml:id="i-4AjQQn9BZ7nCyPpHHFZwpF">
          1. Vilka åtgärder är finansministern beredd att vidta för att
          avskaffa skattetilläggen i fall då myndigheterna skulle kunna
          rätta uppgifter med ledning av tillgängligt kontrollmaterial?
        </p>
        <p xml:id="i-3y7XT2hdBxDWFnUgDh5SQQ">
          2. Vilka åtgärder är finansministern beredd att vidta för att
          slopa skatte­tillägg vid periodiseringsfel?
        </p>
        <p xml:id="i-UYSeJAvXGAoLFD8H7bespX">
          3. Vilka åtgärder är finansministern beredd att vidta för att
          avskaffa skattetillägg vid redovisning av EU-moms?
        </p>
        <p xml:id="i-Q9bFaRAh2UDhxra7hrurSV">
          4. Vilka åtgärder är finansministern beredd att vidta för att
          säkerställa att de svenska reglerna om skattetillägg, utan minsta
          tvekan, skall stå i överensstämmelse med Europakonventionen?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_295.pdf"/>
      </div>
    </body>
  </text>
</TEI>
