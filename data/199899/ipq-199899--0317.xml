<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0317">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:317</head>
        <author who="unknown">Fredrik Reinfeldt (m)</author>
        <minister who="unknown">finansministern</minister>
        <topic>plan för inträde i euron</topic>
        <docDate when="1999-04-29">Inkom den 29 april</docDate>
        <status inProtocol="199899/prot-199899--103.xml" when="1999-05-31" status="answered">Besvarad den 31 maj, Prot. 1998/99:103</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:317 av Fredrik Reinfeldt (m) till finansministern
          om plan för inträde i euron
        </IPQ_title>
        <submission_info>
          Inkom den 29 april Besvarad den 31 maj Prot. 1998/99:103
        </submission_info>
      </div>
      <div type="IPQuestionBody">
        <p>
          Sveriges läge i förhållande till eurovalutan är unik i EU:s medlem-
          skapskrets. Elva av de femton medlemsländerna godkändes för att
          och valde också att inträda i EMU:s tredje fas vid årsskiftet.
          Av de fyra medlemsländer som står utanför har Grekland uttalat
          en tydlig politisk vilja att komma med. Kvalificerade bedömare
          menar i dag att Grekland kan komma att bli första nästa land som
          träder in i euroområdet. Grek­lands egna planer riktas mot ett
          inträde från den 1 januari 2001. I Dan­mark finns tydliga opinionsmätningar
          som pekar på en folklig vilja att ompröva det framförhandlade
          undantaget för Danmark att kunna stå utanför. Danmark har också
          valt att knyta sin valuta till den nya växel­kursmekanismen ERM
          2.
        </p>
        <p>
          Störst betydelse har i den svenska debatten fästs vid hur Storbritanni­en
          agerar. Även i detta fall finns nu en tydlig politisk viljeinriktning
          uttalad. Största möjliga valfrihet skall åstadkommas, inte genom
          att pas­sivt avvakta utan genom att på alla områden genomföra
          en kvalificerad förberedelse för ett möjligt deltagande. På högsta
          politiska nivå har framtagits en national changeover plan som
          mycket tydligt signalerar behovet av att den offentliga verksamheten
          ligger först i förberedelserna. I planen utpekas tidsutdräkten
          för ett fullständigt inträde i euron till 40 månader. Särskilt
          intressant är att den s.k. kvalificerade förberedelseti­den, från
          ett definitivt beslut fram till introduktionen av sedlar och mynt
          är beräknad till 24-30 månader. Detta sägs dessutom bara vara
          möjligt om verkliga och noggranna förberedelser har gjorts.
        </p>
        <p>
          I Sverige fattade riksdagen den 5 december 1997 ett tidtabellsbeslut.
          Vi skulle inte medverka från start utan skulle först senare ta
          slutlig ställ-
        </p>
        <note type="margin">
          Interpellationer1998/99:1 -370
        </note>
        <note type="pageNumber">
          343
        </note>
        <pb facs="PDF:342"/>
        <note type="margin">
          Interpellationer1998/99:1 -370
        </note>
        <note type="pageNumber">
          344
        </note>
        <p>
          ning till ett svensk deltagande. Riksdagsmajoriteten uttryckte
          inte vid detta tillfälle, ej heller senare, någon åsikt om ifall
          det kunde anses önsk­värt att Sverige deltog eller inte. Allt
          sköts på framtiden. Samtidigt sades att förberedelser i syfte
          att skapa handlingsfrihet senare ändå skulle inle­das.
        </p>
        <p>
          Ansvaret för förberedelsearbetet har sedan i form av olika arbets­grupper
          kommit att läggas på dels Finansdepartementet och dels på Statskontoret.
          Därefter har mycket lite hänt. Statskontoret skriver i en rapport
          till regeringen daterad den 26 februari 1999 om de fyra främsta
          hindren för intensifierade förberedelser:- ”tydliga krav saknas,-
          finansieringen är oklar,- nödvändiga regeländringar saknas,- ansträngt
          arbetsläge/kompetensbrist’’.
        </p>
        <p>
          Det nämns att många myndigheters bedömningar av resursbehov och
          kostnader för eurointrädet är mycket osäkra. Vidare skriver Statskonto­ret:
        </p>
        <p>
          ”Förberedelser skulle behöva igångsättas med utarbetande av förslag
          till lagändringar och med myndighetsvisa fördjupade analyser av
          IT- systemen och med genomförande av sådana åtgärder som syftar
          till att korta den kvalificerade förberedelsetiden.
        </p>
        <p>
          En noggrann och systematisk rapportering om det pågående förbere­delsearbetet
          vid myndigheterna skulle behövas.
        </p>
        <p>
          Tempot i förberedelserna behöver ökas.”Frånvaron av konkreta
          förberedelser innebär att Sverige i praktiken avhänder sig den
          handlingsfrihet som riksdagsbeslutet i december 1997 ansåg nödvändig.
          I Storbritannien beräknas den kvalificerade förberedel­setiden
          trots ett helt annat förberedelsearbete till drygt två år. I Sverige
          är uppfattningarna oklara och osäkra, en del nämner förberedelsetider
          på ned till 12 månader, men vilken realism ligger egentligen i
          det?
        </p>
        <p>
          Min fråga till finansministern blir därför:
        </p>
        <p>
          Är finansministern beredd att svara för om regeringen är beredd
          att framarbeta en nationell övergångsplan, för att förkorta den
          kvalificerade förberedelsetiden, för ett möjligt framtida eurointräde?
        </p>
        <pb facs="PDF:343"/>
      </div>
    </body>
  </text>
</TEI>
