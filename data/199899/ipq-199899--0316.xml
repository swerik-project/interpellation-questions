<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0316">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:316</head>
        <author who="unknown">Ulf Nilsson (fp)</author>
        <minister who="unknown">statsrådet Ingegerd Wämersson</minister>
        <topic>utvärdering av vuxenutbildningar</topic>
        <docDate when="1999-04-29">Inkom den 29 april</docDate>
        <status inProtocol="199899/prot-199899--099.xml" when="1999-05-25" status="answered">Besvarad den 25 maj, Prot. 1998/99:99</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:316 av Ulf Nilsson (fp) till statsrådet
          Ingegerd Wämersson om utvärdering av vuxenutbildningar
        </IPQ_title>
        <submission_info>
          Inkom den 29 aprilBesvarad den 25 maj Prot. 1998/99:99
        </submission_info>
      </div>
      <div type="IPQuestionBody">
        <p xml:id="i-TghHGZZwfNyfiJmY5Gs4pX">
          Kunskapslyftet har för många människor inneburit en ny chans.
          En utökning av möjligheterna för vuxna att studera är välkommen.
          Enligt kommitténs senaste granskning är 80 % elever nöjda med
          utbildningen, men trots allt har 10 % avbrutit studierna och 15
          % anser att de borde gjort något annat än att studera. Orsakerna
          till negativa elevsvar kan vara många. Ett naturlig orsak kan
          vara att många studieovana har problem med studierna. En annan
          orsak kan vara att kvaliteten på undervisningen inte alltid håller
          måttet. Den snabba utökningen av antalet platser medför en risk
          att man tappar greppet om kvaliteten i utbildningen. Den kraftiga
          volymökningen inom vuxenutbildningen måste ha påverkat den pedago­giska
          verksamheten på olika sätt. Kunskapslyftskommittén skall följa
          och utvärdera satsningen, men hittills har få uppgifter som handlar
          om kvali­teten kommit in. Ett uppenbart faktum är att det finns
          kursanordnare som använder icke-lärarutbildad personal och att
          kurser studeras på betydligt kortare tid än i ordinarie vuxenutbildning.
          Det finns en risk att viljan att visa upp bra statistik går ut
          över kvaliteten på undervisningen.
        </p>
        <p xml:id="i-34qxQP5bENP62Lb2Amgsan">
          Vid Skolverkets granskning av kunskapslyftet i Linköpings kommun
          (september 1998), kritiseras i första hand kommunens upphandling
          av externa anordnare av vuxenutbildning. Skolverket konstaterar
          att kom­munen inte värderat lärarnas kompetens. Vid granskningen
          av Ystads kommun (april 1999) konstateras att kommunen inte ställt
          tillräckliga kvalitetskrav på de icke-kommunala anordnare som
          anlitats.
        </p>
        <note type="pageNumber" xml:id="i-Du3uh1CXVMbqxcKEowbBza">
          342
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_342.pdf"/>
        <p xml:id="i-QBAwbsSmc9uhjygREaNHeB">
          Även nya former av kommunala vuxenutbildningar borde granskas
          av Skolverket. En förbisedd utbildningsform, när det gäller utvärderingar,
          är de kommunala uppdragsutbildningar som erbjuds landsting, kommunala
          förvaltningar samt privata företag. Kurser som normalt tar två
          terminer läses ibland på tio, tolv veckor i sådana kommunala uppdragskurser.
          I Kunskapslyftskommitténs delbetänkande, SOU 1999:39, finns en
          for­mulering om att även dessa kommunala kurser vore intressanta
          att utvär­dera. I de fall dessa kurser ger betyg enligt gymnasieskolans
          läroplan är det också viktigt att deras kvalitet lever upp till
          kursplanernas målbe­skrivningar.
        </p>
        <p xml:id="i-Ks1VuBMnbEKU2DMktvprAQ">
          Med tanke på att den särskilda satsningen på kunskapslyftet skall
          på­gå till 2002 borde eventuella brister i utbildningen rättas
          till snarast.
        </p>
        <p xml:id="i-GgVLg9BLi399kfzeSr6A3K">
          Jag vill ställa följande frågor till skolministern:
        </p>
        <p xml:id="i-LEJ1pahkgoBrG6vJjGyQd4">
          Avser skolministern att ta några initiativ för att följa upp
          hur de bris­ter Skolverket påpekar rättats till i olika kommuner?
        </p>
        <p xml:id="i-YBdCWRcMzzQ2ftcNfC2tR5">
          Avser skolministern att ta några initiativ för att följa upp
          hur den kommunala uppdragsutbildningen lever upp till gymnasieskolans
          kvali­tetsmål?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_343.pdf"/>
      </div>
    </body>
  </text>
</TEI>
