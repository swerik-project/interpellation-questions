<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0355">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:355</head>
        <author who="unknown">Jonas Ringqvist (v)</author>
        <minister who="unknown">miljöministern</minister>
        <topic>miljöpolitiken</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:355 av Jonas Ringqvist (v) till miljöministern
          om miljöpolitiken
        </IPQ_title>
        <submission_info>
          Inkom den 30 april Besvarad den 21 maj Prot. 1998/99:98
        </submission_info>
      </div>
      <div type="IPQuestionBody">
        <p>
          Den proposition om svenska miljömål som nu antagits av riksdagen
          är en övergripande strategi. Den handlar om övergripande miljömål,
          vilka delmål vi skall ha och vilka styrmedel vi skall använda.
          Det är vad propositionen handlar om i huvudsak.
        </p>
        <p>
          Vad den handlar mindre om är hur det hållbara samhället skall
          se ut. Jag har försökt förstå vilken utvecklingssyn som propositionen
          utgår ifrån. Det som jag hittat, som tydligast visar på en utvecklingssyn,
          är hur begreppet faktor 10 används.
        </p>
        <p>
          Begreppet faktor 10 handlar om resurseffektivisering, om att
          vi skall göra saker mer resurseffektivt. Det är ett begrepp som
          grundar sig på en tanke om att teknikutvecklingen kan lösa våra
          problem. Det är ett bra begrepp. Utan resurseffektivisering och
          teknikutveckling kommer vi antagligen aldrig att nå de uppsatta
          miljömålen. Men samtidigt är det ett
        </p>
        <note type="pageNumber">
          378
        </note>
        <pb facs="PDF:377"/>
        <p>
          otillräckligt begrepp. Vi kan inte ha en övertro på att tekniken
          löser alla våra problem.
        </p>
        <p>
          Vad som saknas i propositionen är tankar, visioner och idéer
          om hur vi kan leva på ett smartare sätt, hur vi kan organisera
          vårt samhälle mer resurseffektivt genom att hitta sociala lösningar.
          Det finns i propositio­nen inga genomgripande idéer om behovet
          av en hållbar livsstil, om nu inte mjölkkartongsdiskande skall
          ses som en livsstil. Jag utgår ifrån att de förändringar som behövs
          för att skapa en hållbar utveckling är mer ge­nomgripande än så.
          När vi begränsar miljöpolitiken till teknikutveckling så lägger
          vi inte grunden för någon hållbar utveckling.
        </p>
        <p>
          Om faktor 10 skall kunna vara ett bra medel för att nå en hållbar
          ut­veckling beror på hur vi använder den resurseffektivisering
          vi kan uppnå. Använder vi den för att kunna behålla vår höga konsumtionsnivå
          eller använder vi den för att ge alla på vår planet en rimlig
          standard och högre livskvalitet? Använder vi den för att öka produktionen
          eller för att mins­ka miljöbelastningen? Behöver vi ändra vår
          livsstil i den rika världen? I grunden säger begreppet faktor
          10 inget om detta och propositionen är alldeles för begränsad
          på detta område.
        </p>
        <p>
          I debatten om propositionen Svenska miljömål talade miljöministern
          om behovet av en annan livsstil. Det är lätt att talet om livsstil
          blir tomma ord som inte har någon konkret påverkan på den förda
          politiken. Jag undrar därför vad miljöministern gör för att underlätta
          och möjliggöra en hållbar livsstil, vilken politik som förs av
          regeringen för att skapa sociala lösningar på miljöproblemen och
          för att skapa en framtid där vi kan leva hållbart.
        </p>
        <p>
          Rättvist miljöutrymme är ett begrepp som borde ha en central
          roll i det svenska miljöarbetet. Miljöutrymmet är den förbrukning
          av naturre­surser och därmed sammanhängande utsläpp som kan vara
          acceptabel utan att äventyra den biologiska mångfalden eller framtida
          generationers möjlighet att försörja sig. Det rättvisa miljöutrymmet
          är den mängd re­surser som kan användas för ett lands befolkning,
          utan att tvinga andra människor, nu eller i framtiden, att nöja
          sig med mindre. Detta är ett begrepp som tydliggör att miljöfrågan
          i stor utsträckning är en fråga om solidaritet, något som även
          miljöministern hävdade i debatten om propo­sitionen Svenska miljömål.
          Jag undrar vad miljöministern gör för att miljöpolitiken skall
          påverkas av de insikter som begreppet rättvist mil­jöutrymme ger.
        </p>
        <p>
          Mina frågor till miljöministern är därför:
        </p>
        <p>
          Vad avser miljöministern vidta för åtgärder för att möjliggöra
          och underlätta en hållbar livsstil?
        </p>
        <p>
          Vad avser miljöministern göra för att miljöpolitiken skall präglas
          av de insikter som begreppet rättvist miljöutrymme ger?
        </p>
        <note type="margin">
          Interpellationer1998/99:1 -370
        </note>
        <note type="pageNumber">
          379
        </note>
        <pb facs="PDF:378"/>
        <note type="margin">
          Interpellationer1998/99:1 -370
        </note>
        <pb facs="PDF:379"/>
      </div>
    </body>
  </text>
</TEI>
