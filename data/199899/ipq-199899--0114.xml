<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0114">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:114 av Johnny Gylling (kd) till näringsministern
          om reservkraftsproduktionen i det svenska elsystemet
        </IPQ_title>
        <submission_info>
          Inkom den 26 januari Besvarad den 2 mars Prot. 1998/99:61
        </submission_info>
      </div>
      <div type="IPQuestionBody">
        <p>
          Reservkraftsproduktion i det svenska elsystemet
        </p>
        <p>
          Den 15 januari presenterade Energimyndigheten och Svenska Kraft­nät
          sin rapport (nedan omnämnd ”rapporten”) till regeringen om tillgång­en
          till reservkraftsproduktion i det svenska elsystemet. Enligt min
          me­ning lämnar rapporten många frågor efter sig. Därför undrar
          jag vad regeringen kommer att göra med anledning av denna rapport.
        </p>
        <p>
          När elmarknaden avreglerades togs ingen hänsyn till reservkraftspro­duktionen.
          En konsekvens av detta har blivit att man runtom i landet stängt
          av de flesta kondenskraftverk eller ”lagt dem i malpåse”. Nu åter­står
          endast ett aggregat vid Karlshamnsverket vars ägare redan tidigare
          beslutat stänga övriga två tredjedelar av kraftverket. Av Energimyndig­hetens
          rapport att döma framstår det som naturligt att även den återståen­de
          delen av Karlshamnsverket stängs av. Det innebär i så fall, enligt
          min mening, ett slöseri utan motstycke. Nyligen har nämligen Karls­hamnsverket
          installerat rökgasrening för ca 500 miljoner kronor och är i dag
          ett av världens renaste kraftverk.
        </p>
        <p>
          Import av el
        </p>
        <p>
          ”Det är Energimyndighetens bedömning att det finns förutsättningar
          för att importera den kraft som behövs” (rapporten).
        </p>
        <note type="margin">
          Interpellationer
        </note>
        <note type="pageNumber">
          123
        </note>
        <pb facs="PDF:122"/>
        <note type="margin">
          Interpellationer
        </note>
        <p>
          Polen - skall kunna exportera el till Sverige genom Swe-Pol-Link
          som ej är klar förrän år 2000.
        </p>
        <p>
          Tyskland - skall kunna exportera el till Sverige om man genomför
          nätförstärkningar.
        </p>
        <p>
          Finland - har lagt reservkraftverk i malpåse. Rapporten hänvisar
          till diskussioner om en eventuell gasledning från Finland genom
          Sverige.
        </p>
        <p>
          Danmark - har beslutat att minst fem äldre kolkraftverk skall
          stängas av till år 2000.
        </p>
        <p>
          Norge - kapaciteten byggs ut, men främst för att kunna öka inmat­ningen
          till Norge. Norge har för övrigt beslutat prioritera den inhemska
          försörjningen vilket innebär att man kan koppla bort utländska
          förbindel­ser vid problem.
        </p>
        <p>
          Rapporten slår fast när det gäller nordiskt samarbete inom elförsörj­ningen
          att ”skillnaderna mellan länderna är för stora för att vi ska
          vara mogna för en nordisk lösning”.
        </p>
        <p>
          Miljöaspekter
        </p>
        <p>
          De nya reningssystemen på Karlshamnsverket block 3 innebär att
          ut­släppen av försurande ämnen kan hållas långt under givna gränsvärden
          och att de är lägre än motsvarande utsläpp från de flesta biobränsleeldade
          anläggningar.
        </p>
        <p>
          Får vi renare el från Polens och Danmarks kolkraftverk?
        </p>
        <p>
          Kostnadsaspekter
        </p>
        <p>
          Enbart torrårsimport motsvarande 10 % mindre vattenkraftsproduk­tion
          än de normala 65 TWh, innebär en ökande miljökostnad på ca 1 miljard
          kronor per år mätt med svenska svavel- och kväveoxidavgifter,
          när den kommer från äldre, orenade kolkraftverk i stället för
          några av de stängda reservkraftverken i Sverige. Räknat med ett
          torrår vart tionde år, så blir kostnaden ca 100 mkr per år, vilket
          täcker de fasta kostnaderna för att bibehålla en del av svensk
          reservkraft. Kostnaden för Polenkabeln är ca 2 miljarder kronor.
          Svenska intressen (läs staten) äger 99 % i andelar och polska
          intressen endast 1 %. Ett nästan 100-procentigt risktagande från
          svensk sida. Enligt pressmeddelande kan Svenska Kraftnät åta sig
          att bygga fler kablar om det behövs för att täcka kraftbehovet
          i Sverige. Är detta samhällsekonomiskt försvarbart?
        </p>
        <p>
          Det har sagts i pressmeddelande till rapporten ”inga statliga
          subven­tioner till olönsamma kraftverk”. Det antyds därmed felaktigt
          att staten i dag subventionerar t.ex. Karlshamnsverket. Sanningen
          är ju i stället den att de elkonsumenter som handlar av Karlshamnsverkets
          ägare (Sydkraft, Gullspång, Stora) är med och betalar reservkraftskostnaden
          för alla el­konsumenter i landet. Det är naturligtvis detta som
          gjort att ägaren nu bestämt sig stänga av kraften så att man kan
          konkurrera på samma vill­kor. Enligt min mening är detta ett ”systemfel”
          i avregleringen av el­marknaden. Det är rimligt med en viss ”försäkringskostnad”
          så att vi får säkrat en inhemsk reservkraft vid höglastproblem
          och vid störningar. Det torde röra sig om några tior per år för
          varje elkonsument.
        </p>
        <note type="pageNumber">
          124
        </note>
        <pb facs="PDF:123"/>
        <p>
          Bortkoppling
        </p>
        <p>
          I rapporten talas om ”roterande bortkoppling”. Det innebär att
          Svens­ka Kraftnät har rätt att beordra bortkoppling av områden
          i Sverige mot­svarande en mindre stad i taget. Då uppstår ju följdfrågor:-
          Hur skall detta prioriteras?- Vem skall betala de kostnader som
          uppstår?- Vem ansvarar för olägenheterna som uppstår?
        </p>
        <p>
          Rapporten talar också om att viss del av Sveriges industri är
          beredd att gå ned på tomgång i elförbrukningen vid kortare tillfällen.
          Samma följdfrågor som ovan uppstår.
        </p>
        <p>
          Svaret rapporten ger är ”De juridiska och ekonomiska konsekvenser­na
          av denna åtgärd är otillräckligt kända”. ”Endast i efterhand,
          via avräk­ningen, kan ett ekonomiskt ansvar utkrävas.”
        </p>
        <p>
          Ny modell
        </p>
        <p>
          Om Sverige hade en inhemsk reservkraftsproduktion, inte minst
          av beredskapsskäl, kunde man lägga de fasta kostnaderna på avgiften
          likt den nätavgift alla konsumenter betalar i dag. Vi skulle då
          känna oss be­tydligt mera trygga än att förlita oss på utländska
          leverantörer som dess­utom, likt Norges fall, kan friskriva sig
          skyldigheten att leverera el till utlandet vid inhemska problem.
          Vad är då alla kablar värda? Även mil­jömässigt står sig ett modernt
          oljekraftverk mycket bättre än föråldrade kolkraftverk. Det gäller
          såväl utsläpp av försurande ämnen som koldi­oxid.
        </p>
        <p>
          Vem tror att det är gratis att försäkra sig om reservkraftskapacitet
          i utlandet? Hur skall det betalas?
        </p>
        <p>
          Gemensam nordisk lösning?
        </p>
        <p>
          Rapporten föreslår en gemensam nordisk lösning för reservkraftspro-
          blematiken. Borde vi inte försöka åstadkomma att de bäst miljöanpassade
          svenska reservkraftverken blir en del av den lösningen?
        </p>
        <p>
          Min förhoppning är nu att regeringen tar sitt förnuft till fånga
          och förändrar modellen för svensk reservkraft. Rapporten förklarar
          hur svårt det är att starta ett kondenskraftverk som lagts i malpåse.
          Tiden för de svenska reservkraftverken rinner ut.Med anledning
          av vad jag ovan beskrivit, ställer jag följande samman­fattande
          frågor till näringsministern:
        </p>
        <p>
          1. Med anledning av rapporten, vad avser regeringen att göra
          för att i framtiden försörja Sverige med reservkraft?
        </p>
        <p>
          2. Vad avser regeringen att göra för att minska de miljöpåfrestningar
          som uppstår när man kopplar bort den svenska reservkraften till
          för­mån för den importerade?
        </p>
        <p>
          3. På vilken nivå avser regeringen att lägga kostnaden för reservkraft?
        </p>
        <p>
          4. Vad avser regeringen att vidta för åtgärder om reservkraften
          inte räcker till?
        </p>
        <note type="margin">
          Interpellationer
        </note>
        <note type="pageNumber">
          125
        </note>
        <pb facs="PDF:124"/>
        <note type="margin">
          Interpellationer
        </note>
        <note type="pageNumber">
          126
        </note>
        <p>
          5. Avser regeringen att ompröva modellen för svensk reservkraftsför-
          sörjning?
        </p>
        <p>
          6. Är ministern beredd att verka för en miljövänlig, inhemsk
          reserv­kraftsproduktion som kan ingå i den nordiska lösningen?
          I så fall, är ministern beredd att verka för att Karlshamnsverket
          inte läggs i mal­påse?
        </p>
        <pb facs="PDF:125"/>
      </div>
    </body>
  </text>
</TEI>
