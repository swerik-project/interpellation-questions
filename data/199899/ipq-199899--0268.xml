<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0268">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:268</head>
        <author who="unknown">Gudrun Lindvall (mp)</author>
        <minister who="unknown">finansministern</minister>
        <topic>beskattning av fossilt bränsle</topic>
        <docDate when="1999-04-20">Inkom den 20 april</docDate>
        <status inProtocol="199899/prot-199899--086.xml" when="1999-04-27" status="answered">Besvarad den 27 april, Prot. 1998/99:86</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:268 av Gudrun Lindvall (mp) till finansministern
          om beskattning av fossilt bränsle
        </IPQ_title>
        <submission_info>
          Inkom den 20 april Besvarad den 27 april Prot. 1998/99:86
        </submission_info>
      </div>
      <div type="IPQuestionBody">
        <p>
          Inledning
        </p>
        <p>
          I Södertälje finns ett stort fjärrvärmeverk, Igelstaverket. Fjärrvärme­verket
          försörjer stora delar av Södertälje med värme. Det är också kopp­lat
          till kunder i Botkyrka och Huddinge kommuner och ägs numera av
          kommunerna tillsammans. Nyligen har man fattat beslut om att koppla
          ihop Igelstaverket med Hammarbyverket i Stockholms stad. Igelstaverket
          byggdes ursprungligen för koleldning men har under senare år eldats
          med allt större andel biobränslen, helt i linje med det Agenda
          21- dokument, som stadens kommunfullmäktige antagit.
        </p>
        <p>
          Miljöfarliga bränslen från Tyskland
        </p>
        <p>
          I den ständiga jakten på billiga bränslen har företagsledningen
          nu kommit med förslag att importera stora mängder fossila avfall
          från i första hand östra Tyskland, i flera fall avfall som är
          mycket miljöfarliga.
        </p>
        <p>
          Följande är något av det som är aktuellt att eldas i Igelsta:
        </p>
        <p>
          • Uttjänta bildäck - i huvudsak importerat fossilt bränsle med
          mängder av obehagliga ämnen.
        </p>
        <p>
          • Tjärolja från brun- och stenkol (fossila bränslen) från östra
          Tyskland. Tjäroljan innehåller en stor mängd farliga organiska
          föreningar som fenoler och kreosot. Det sägs finnas en miljon
          kubikmeter tjärolja i östra Tyskland. Klassat som miljöfarligt
          avfall.
        </p>
        <p>
          • Tjärolja blandat med kasserat och malt brunkol (fossila bränslen)
          från östra Tyskland. Kommer som briketter. Klassat som miljöfarligt
          av­fall.
        </p>
        <p>
          • Annat returavfall som t.ex. kreosotbehandlade slipers. Kreosot
          är en giftig restprodukt från koksverk.
        </p>
        <note type="pageNumber">
          290
        </note>
        <pb facs="PDF:289"/>
        <p>
          Kostnaderna viktigare än miljötänkandet
        </p>
        <p>
          Skälet till att Söderenergi vill bränna de giftiga fossila avfallen
          är att de är mycket billiga. Tyska staten betalar t.o.m. bidrag
          för att bli av med giftighetema. Att de inte eldas i Tyskland
          beror på miljöopinionen, som är negativ. Naturligtvis har de tyska
          företagen tillgång till samma re- ningsteknik som svenska anläggningar.
          Så när det sägs att det är bättre att ta bränslena till Sverige
          av det skälet är det naturligtvis en bluff. Det var bara några
          år sedan svenska företag for till Tyskland för att titta på den
          modernaste reningstekniken på sopförbränningsanläggningar. I en
          fri marknad kan alla köpa sådan utrustning.
        </p>
        <p>
          Ingen koldioxidskatt på fossila sopor
        </p>
        <p>
          Ett ytterligare viktigt skäl för företagsledningen att vilja
          elda fossilt avfall är att det inte utgår någon koldioxidskatt
          på fossilt avfall i Sverige. Det beskattas som biobränslen. Man
          frågar sig varför. Avsikten med koldioxidskatten måste ju vara
          att genom ekonomiska styrmedel försöka minska nettotillskottet
          av koldioxid till atmosfären. Ett fossilt bränsle ger ju inte
          mindre nettotillskott som sopa. Däck, tjärolja, tjäroljebriketter
          och spillolja är ju fortfarande fossila och ökar koldioxidhalten
          i atmosfären om de eldas. Fossila avfall borde belastas med koldioxidskatt.
        </p>
        <p>
          Med anledning av ovanstående vill jag fråga:
        </p>
        <p>
          Avser ministern föreslå koldioxidskatt på fossilt avfall?
        </p>
        <pb facs="PDF:290"/>
      </div>
    </body>
  </text>
</TEI>
