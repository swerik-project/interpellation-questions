<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0280">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:280</head>
        <author who="i-LqvLajCTsK6crqsTTth9uu">Kjell-Erik Karlsson (v)</author>
        <minister who="unknown">miljöministern</minister>
        <topic>bekämpningsmedel och glyfosater</topic>
        <docDate when="1999-04-23">Inkom den 23 april</docDate>
        <status inProtocol="199899/prot-199899--098.xml" when="1999-05-21" status="answered">Besvarad den 21 maj, Prot. 1998/99:98</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:280 av Kjell-Erik Karlsson (v) till miljöministern
          om bekämpningsmedel och glyfosater
        </IPQ_title>
        <submission_info>
          Inkom den 23 april Besvarad den 21 maj Prot. 1998/99:98
        </submission_info>
      </div>
      <div type="IPQuestionBody">
        <p xml:id="i-4smxmqne2j4msGGpfbGM5L">
          Det har i samhället varit en livlig debatt om pesticidrester
          i grund­vatten men tyvärr har debatten om pesticider i livsmedel
          endast varit sporadisk. Det finns alltid restinnehåll av pesticider
          i behandlade grödor, men detektionsgränserna är för höga för att
          kunna mäta låga halter. Den aktiva substansen i bekämpningsmedlen
          utgör normalt 2/3 av medlets vikt, den resterande tredjedelen
          vet vi lite om. Särskilt känsliga männi­skor reagerar t.o.m. på
          kemikalierester som har så låga koncentrationer att de är omöjliga
          att detektera i vanliga laboratorietester.
        </p>
        <p xml:id="i-HFPbtFk4Aoj8QK5jQ5XzHr">
          Det har hittats höga halter av glyfosat i ytvatten i Skåne och
          Småland när man tagit vattenprover och där man specifikt sökt
          efter dessa ämnen. Dessa ämnen är svåra att hitta om man inte
          specifikt söker efter dem. Undersökningar som SLU har gjort på
          ett avrinningsområde som omfat­tar 9 km2 och utgörs till 95 %
          av jordbruksmark visar att rester av flera olika bekämpningsmedel
          kan förekomma samtidigt i avrinnande vatten. I Vemmenhögsån i
          Skåne har i genomsnitt sex olika substanser påträffats i
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_304.pdf"/>
        <p xml:id="i-SEqTHVwsdyyqFVPjPyqo3p">
          varje prov. Sådant kan vara av betydelse när halterna är låga,
          eftersom möjligheten finns att effekterna av olika substanser
          förstärker varandra.
        </p>
        <p xml:id="i-9hEirqhXUMmnZyfHchh7Ja">
          Antalet kemiska behandlingar av den brukade arealen har ökat.
          Efter att i genomsnitt ha legat på 2,4 bekämpningar per hektar
          sedan början av 1980-talet har siffran stigit till 2,6 under perioden
          1994-1997. (Källa: SCB) För året 1997 är siffran 2,7. Under 1997
          såldes 1 609 ton verk­samma ämnen i kemiska bekämpningsmedel till
          jordbruket, en ökning med 80 ton jämfört med 1996. Det är glyfosatpreparaten
          som står för hela denna ökning. I samband med att EU-trädoma bryts
          används ofta stora mängder bekämpningsmedel. En tredjedel av all
          ogräsbekämpning utförs med glyfosat (t.ex. Roundup). Förra året
          såldes 500 ton glyfosat. Fyndfrekvensen av glyfosat i ytvatten
          i de hittills utförda analyserna är 100 % när det gäller Landskrona,
          Helsingborg, Ystad och Jönköping. (Källa: Miljöfv. Landskrona)
          Det är alarmerande när glyfosat återfinns i alla ytvattenprover
          som analyserats avseende glyfosat.
        </p>
        <p xml:id="i-UUcpGfK4dDgc5vAkEd8Yvc">
          I Roundupreklamen sägs det att glyfosat ”förlorar sina ogräsbekäm-
          pande egenskaper vid kontakt med jord”. Detta stämmer inte enligt
          Ke­mikalieinspektionens vetenskapliga underlag där det står: ”Halveringsti-
          den för glyfosat varierar från ett par dagar upp till flera år,
          bland annat beroende på den mikrobiella aktiviteten i jorden.”
        </p>
        <p xml:id="i-W3zyVRidfYYQKop46CEUVD">
          För att minska mängden av glyfosat i våra ytvatten är det angeläget
          att upphöra med att använda glyfosatpreparat på väldränerade biologiskt
          inaktiva ytor. Bekämpningsmedelsanalyser är dyra och därför ej
          så fre- kventa i våra dricksvatten, brunnar och vattentäkter.
          Detta skapar en risksituation och givetvis en oro bland befolkningen.
          Värden som är tio gånger större än EU:s gränsvärde har uppmätts
          i Vinnö å väster om Kris­tianstad.
        </p>
        <p xml:id="i-M6SPkziUwFAwvkhPYtxM6n">
          Med anledning av ovanstående vill jag fråga miljöministern:
        </p>
        <p xml:id="i-8PgDQUnoTGf1UxbxbY79Rj">
          1. Vad avser miljöministern göra för att minska miljöhotet från
          använ­dandet av glyfosater och kommer miljöministern att ta initiativ
          för att begränsa användandet av glyfosater?
        </p>
        <p xml:id="i-BuE9YAkkZpYBBzQZttE96T">
          2. Avser miljöministern vidta några åtgärder för att öka mätningarna
          av bekämpningsmedelsrester eftersom användningen av glyfosater
          har ökat?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_305.pdf"/>
      </div>
    </body>
  </text>
</TEI>
