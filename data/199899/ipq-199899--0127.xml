<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0127">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:127</head>
        <author who="unknown">Tom Heyman (m)</author>
        <minister who="unknown">justitieministern</minister>
        <topic>Schengen</topic>
        <docDate when="1999-01-28">Inkom den 28 januari</docDate>
        <status inProtocol="199899/prot-199899--059.xml" when="1999-02-19" status="answered">Besvarad den 19 februari, Prot. 1998/99:59</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:127 av Tom Heyman (m) till justitieministern
          om Schengen
        </IPQ_title>
        <submission_info>
          Inkom den 28 januari Besvarad den 19 februari Prot. 1998/99:59
        </submission_info>
      </div>
      <div type="IPQuestionBody">
        <p xml:id="i-Ki4xjVrNsJWtJu9i527qVK">
          Sedan en tid tillbaka pågår en utredning om svenska regler för
          ett ge­nomförande av Schengenavtalet i Sverige.
        </p>
        <p xml:id="i-VJ7yDNu9p8oYb1NC7qX6sH">
          En av avtalets huvudregler - att hav i alla sammanhang anses
          som yttre gräns - förefaller nu skapa stora problem för en svensk
          tillämpning av avtalet.
        </p>
        <p xml:id="i-HS7eo67We65wRUayiursgn">
          Eftersom större delen av den svenska gränstrafiken passerar via
          våra hamnar riskerar Sverige att få väsentligt krångligare bestämmelser
          efter en Schengenanslutning än vad vi har i dag.
        </p>
        <p xml:id="i-YGyqUCNFGPzLnJLPMDvJRx">
          För den yrkesmässiga sjöfarten förutsätts personkontroll av allt
          ton­nage ske i vissa bestämda hamnar. Så förutsätts t.ex. att
          all trafik till Vänerhamnar går till kaj i Göteborg för personkontroll,
          ett tidsödande och fördyrande förfarande som Vänertrafiken numera
          är befriad från.
        </p>
        <p xml:id="i-Rozf3swtNV6HkHgnznLSVh">
          Olika rutiner kommer också att gälla för skepp som ankommer från
          kontinenthamn respektive Storbritannien, trots att samma tonnage
          oftast används växelvis för hela Nordsjöområdet och ofta ankommer
          till svensk hamn en eller flera gånger per vecka.
        </p>
        <p xml:id="i-TT9AYNGscByuaxey3fW6XP">
          Några problem med icke önskvärda individer har inte förekommit
          i den yrkesmässiga sjöfarten på många år, varför hela kontrollförfarandet
          förefaller ganska onödigt.
        </p>
        <p xml:id="i-T4uLhntxhtuu8NCYCzneda">
          För fritidsbåtarna blir situationen än värre. Utredningen verkar
          nu komma fram till samma rutin som Finland tillämpar sedan ett
          par år tillbaka och som hårt har kritiserats av Sverige som ett
          brott mot den nordiska passunionens bestämmelser.
        </p>
        <p xml:id="i-6ea4rfmeUrumWjQqiUoCMi">
          Alla utomnordiska båtar skall hänvisas till vissa svenska hamnar
          för passkontroll. Det kommer inte längre att vara möjligt för
          en tysk eller holländsk båt att segla från t.ex. Gilleleje i Danmark
          till Hallands Väderö och vidare längs kusten norröver. Inte heller
          blir det möjligt att gå från Skagen till Marstrand. Båda fallen
          är exempel på vanliga och lämpliga överfarter.
        </p>
        <p xml:id="i-NaKLDEsqS1AHTBm1hneouJ">
          För nordiska båtar föreslås ett undantag så till vida att en
          anmälan per radio eller telefon skulle vara tillräckligt. Om en
          sådan anmälan skall fylla någon funktion krävs ett omfattande
          registerförfarande och en mot­svarande kontrollorganisation i
          hamnarna, i annat fall blir anmälan en tom formalitet. I Öresund
          rör sig en vacker sommardag hundratals fri­tidsbåtar kors och
          tvärs mellan Sverige och Danmark utan att i dag re­gistreras av
          någon myndighet och utan att några problem uppstår. En registrering
          av alla dessa resor blir ett mycket omfattande arbete, dess­utom
          helt i onödan eftersom en person som vill olovligt inresa till
          Sveri­ge hellre kan ta lokaltåget - som inte utgör yttre gräns
          - och där alltså ingen kontroll kommer att finnas. Är justitieministern
          medveten om att reglerna för Sverige med Schengenavtalet kan komma
          att bli lika krång­liga som förr - innan den nordiska passunionen
          infördes? Kommer justi­tieministern att agera på något sätt så
          att detta förhållande inte behöver inträffa?
        </p>
        <note type="margin" xml:id="i-BAYGtRHXuUPK3UR8ByDkvi">
          Interpellationer1998/99:1 -370
        </note>
        <note type="pageNumber" xml:id="i-BauqdRmefgDMxhTHMJZomt">
          143
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_143.pdf"/>
        <note type="margin" xml:id="i-V1byfpTvzBuRDJwCE4LLH2">
          Interpellationer1998/99:1 -370
        </note>
        <p xml:id="i-3TTENP9kJYC8Fo44U8kXuE">
          Vilka åtgärder ämnar justitieministern vidta så att dessa förhållanden
          inte behöver inträffa?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_144.pdf"/>
      </div>
    </body>
  </text>
</TEI>
