<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0323">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:323</head>
        <author who="i-PvJTHCyJiaxUeJhG5osdHg">Gudrun Lindvall (mp)</author>
        <minister who="unknown">miljöministern</minister>
        <topic>producentansvaret och avfallsskatten</topic>
        <docDate when="1999-04-29">Inkom den 29 april</docDate>
        <status inProtocol="199899/prot-199899--098.xml" when="1999-05-21" status="answered">Besvarad den 21 maj, Prot. 1998/99:98</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:323 av Gudrun Lindvall (mp) till miljöministern
          om producentansvaret och avfallsskatten
        </IPQ_title>
        <submission_info>
          Inkom den 29 april Besvarad den 21 maj Prot. 1998/99:98
        </submission_info>
      </div>
      <div type="IPQuestionBody">
        <p xml:id="i-GSmDgJqnTdHyeZJC73VeiX">
          Regeringen har föreslagit införandet av en avfallsskatt. Förslaget
          lig­ger på riksdagens bord och skall behandlas före sommaruppehållet.
          Det är ett lovvärt initiativ, men förslaget som det utformats
          kolliderar med producentansvaret på ett olyckligt sätt.
        </p>
        <p xml:id="i-6RmXLUaAuCFZEUErBjRpCe">
          Det producentansvar vi har och utformningen av detsamma kom un­der
          den borgliga regeringen. Det kritiserades hårt av många ”på fältet”
          som inte förankrat i verkligheten. Det som kritiserades var att
          producent­ansvaret centraliserade frågan om återvinning. Från
          att ha varit en fråga som engagerat på lokalplanet och som givit
          olika lösningar anpassade till lokala förhållanden centraliserades
          hela insamlingen till olika material­bolag. Kommunens medborgare
          och deras valda representanter fick inget att säga till om framöver.
          I många kommuner har det också varit stora problem.
        </p>
        <p xml:id="i-QAifsPLEUaeyXXzpkqFNGW">
          I vissa kommuner dras nu insamlingen in. Orsaken är att materialbo­lagen
          klarar kraven utan insamling i samtliga kommuner. T.ex. försvin­ner
          det mesta av insamlingen på många håll i Västerbotten. Som exempel
          försvinner all återvinning i fyra byar i Bjurholms kommun, en
          kommun som har infört soptaxa efter vikt för att stimulera återvinningen.
          I Lyck­sele kommun dras ned såväl centralt som i tio byar, innevånarna
          i Klimp­fjäll får tolv mil till närmaste pappersinsamling och
          i Nästansjö försvin­ner all insamling. Totalt försvinner mer än
          30 återvinningsstationer inom länet. Och detta samtidigt som man
          inför en avfallsskatt! Enligt lagen om producentansvar får kommunen
          inte samla in de fraktioner - glas, papper m.m. - som producenterna
          har insamlingsansvaret för och kan alltså inte hjälpa enskilda
          hushåll att minska den sopmängd man skickar till tippen. Men avfallsskatten
          efter vikt skall betalas vid tippen även om det är ma­terialbolagen
          som inte sköter insamlingen.
        </p>
        <p xml:id="i-5Whys37ZQ6cMtLa9W1MMqL">
          Hur är detta tänkt? Vad skall en innevånare i Vitvattnet, Mjörsjöby
          eller Nästansjö göra för att minska det man lägger i soppåsen
          om det inte finns någon möjlighet att källsortera? Skall varje
          enskilt hushåll i dessa glesbygder åka tiotals mil för att lämna
          papper och glas? Eller betala avfallsskatten och tiga?
        </p>
        <p xml:id="i-63DN1KtSi9BbZNy5TMgD8A">
          Givetvis blir det problem även för kommunen. I många fall äger
          kommunen tippen, som alltså riskerar att fyllas med papper och
          glas - sådant som definitivt inte hör hemma där. Ser man dessutom
          till besluten att brännbart avfall skall hållas åtskilt från annat
          avfall från år 2002 (prop. 1996/97:172) ökas ytterligare problemen.
          Får kommunen samla in sådant som producenterna har ansvar för
          i kommuner där ovan beskrivna problem uppstår?
        </p>
        <p xml:id="i-16yJSAFDp15nmtGmcMYxkT">
          Med anledning av detta vill jag fråga ministern:
        </p>
        <p xml:id="i-GyAiJRe8uFtGM4wgCxQh4N">
          Vilka åtgärder avser ministern vidta för att lösa ovan anförda
          pro­blem?
        </p>
        <note type="pageNumber" xml:id="i-GV1KAnDdpCFyw1mU19FnVU">
          348
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_348.pdf"/>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_349.pdf"/>
      </div>
    </body>
  </text>
</TEI>
