<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0347">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:347</head>
        <author who="unknown">Johan Pehrson (fp)</author>
        <minister who="unknown">finansministern</minister>
        <topic>flygplatsbemanning</topic>
        <docDate when="1999-04-30">Inkom den 30 april</docDate>
        <status status="retracted">Återtagen</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:347 av Johan Pehrson (fp) till finansministern
          om flygplatsbemanning
        </IPQ_title>
        <submission_info>
          Inkom den 30 april Återtagen
        </submission_info>
      </div>
      <div type="IPQuestionBody">
        <p xml:id="i-FXZMfX1V2b6jxzhDCVdRpZ">
          I Sverige finns ett tjugotal internationella flygplatser med
          s.k. ICAP- standard.
        </p>
        <pb facs="PDF:369"/>
        <p xml:id="i-PgtPFXBvjTvYbWTrGhPzXw">
          Dessa utgör ofta det enda tullfiltret mot stater som ligger utanför
          EU. Detta innebär att en person kan checka in bagage i Bogota,
          Libanon eller Alma Ata, och sedan checka ut detta vid t.ex. Örebro-Bofors
          flygplats utan att det sker någon mellanliggande kontroll av bagaget.
        </p>
        <p xml:id="i-Xf28CxM6tFSRfAohf2NbdS">
          Det är i huvudsak Arlanda, Sturup och Landvetter som har en fast
          bemanning för gränskontroll. För övriga flygplatser med internationell
          trafik avgör de regionala tullmyndigheterna hur resurserna skall
          fördelas för service och kontroll. Att det finns många internationella
          flygplatser förutom de tre storflygplatser är viktigt för att
          alla delar av Sverige skall kunna utvecklas.
        </p>
        <p xml:id="i-FBhhxhLVc8L7rEaSobgJ4E">
          Med många internationella flygplatser följer också ett ansvar
          att det finns resurser för en någorlunda rimlig tullbemanning.
          Det handlar inte bara om kontroll och prevention för att bekämpa
          smuggling och annan brottslighet utan det handlar även om rimlig
          service. Det finns många resande som gärna vill möta personal
          vid tullen på flygplatsen för att klarera tillåtna vapen, djur
          eller någon specifik vara.
        </p>
        <p xml:id="i-Y4AVNnifE4bMFmejNFU8qA">
          Hur kontrollen sköts vid Örebro-Bofors flygplats och på de övriga
          svenska flygplatser med internationell trafik avgörs alltså av
          de regionala tullmyndigheterna.
        </p>
        <p xml:id="i-B11zZK8NFg2XBHA3d8JM4p">
          Tullen har genomgått flera omfattande omorganisationer de senaste
          åren. Detta har inneburit att förutsättningarna för bemanning
          i stort sett är obefintlig vid flera av de mindre flygplatserna
          i landet, t.ex. Örebro- Bofors. Enligt nuvarande ordning är det
          personal från gränskontrollen i Stockholm som skall ansvara för
          gränskontroll vid de fyra ankommande flygningarna per dag från
          Köpenhamn till Örebro-Bofors flygplats.
        </p>
        <p xml:id="i-QLDeJnHabri6JNCv16QGFJ">
          Det spelar mindre roll om tullen har tillgång till moderna och
          ända­målsenliga arbetsmetoder i arbetet om det inte finns tillräckligt
          med personal på plats att genomföra kontroller när så behövs.
          I många sam­manhang, inte minst från tullen själv, anges internationellt
          samarbete och en väl utvecklad underrättelseverksamhet vara de
          effektivaste metoderna för att bekämpa allvarlig smugglingsbrottslighet
          avseende narkotika-, sprit- och cigarettsmuggling. En förutsättning
          är dock att det finns perso­nal rent fysiskt på plats för såväl
          kontroll som service.
        </p>
        <p xml:id="i-7CTW5xGHjfAqwXyXfwDwwn">
          Vilka åtgärder avser regeringen att vidta för att möjliggöra
          en rimlig bemanning vid Sveriges samtliga internationella flygplatser?
        </p>
        <pb facs="PDF:370"/>
      </div>
    </body>
  </text>
</TEI>
