<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0128">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:128</head>
        <author who="unknown">Barbro Johansson (mp)</author>
        <minister who="unknown">näringsmi­nistern</minister>
        <topic>klimatet på arbetsplatserna</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:128 av Barbro Johansson (mp) till näringsmi­nistern
          om klimatet på arbetsplatserna
        </IPQ_title>
        <submission_info>
          Inkom den 28 januari Besvarad den 4 mars Prot. 1998/99:63
        </submission_info>
      </div>
      <div type="IPQuestionBody">
        <p>
          Som Dagens Nyheter uppmärksammat i en artikelserie har klimatet
          på dagens arbetsmarknad hårdnat. Efter rationaliseringar i både
          den of­fentliga och privata sektorn har arbetskamraterna minskat
          men arbets­uppgifterna bara ökat. Detta har medfört att alla på
          en arbetsplats måste hålla hårdare i sina jobb och som DN berättade
          är inte vissa chefer sena att utnyttja detta faktum.
        </p>
        <p>
          Flertalet människor har vittnat om hur arbetskamrater och de
          själva har kritiserat beslut och sedan blivit hotade om uppsägning.
          Nu väljer många i stället att vara tysta. När opinionsinstitutet
          Temo ställde frågan om man tyckte att man under de senaste åren
          har blivit mer försiktig när det gäller att framföra kritiska
          synpunkter till ledningen på arbetsplatsen svarade 25 % att de
          märkt en sådan skillnad. Detta är alarmerande siffror.
        </p>
        <p>
          Under 90-talet har både den privata och den offentliga sektorn
          upp­levt neddragningar. I samband med lågkonjunktur och ökad internationell
          konkurrens har arbetstempot ökat. Personalen hittar inte längre
          utrymme för att utvecklas och vidareutbildas utan kanske vantrivs
          utan att hitta ett nytt arbete. Detta leder till nästa problem;
          psykisk och fysisk utbrändhet. Den senaste arbetsmiljöundersökningen
          upplyste oss om att två av tre arbetstagare anser att arbetstempot
          ökat under de senaste fem åren.
        </p>
        <p>
          Gunnar Aronsson, professor på Arbetslivsinstitutet, säger att
          ned­dragningarna har skapat ett slags överlevnadssjuka. För att
          säkra sin överlevnad och må mindre dåligt gör personalen bara
          uppgifter som syns och kan mätas. Kritiken tystnar.
        </p>
        <p>
          I dag har vi en situation där alltfler sjukskriver sig (det kan
          också för­klaras med att karenstiden kortats samt att ersättningen
          höjts, men bör spela in i slutsatsen) och att alltfler är borta
          längre än en månad. Yrkesin­spektionen meddelar att de upplever
          en ökning av personal på arbetsplat­ser som tappat arbetsglädjen.
          Mellan 1993 och 1997 ökade kraven på åtgärder som rör de psykiska
          och sociala förhållandena mot arbetsgivaren från 2,9 % till 5,1
          %. Det första halvåret i år har siffran varit 7,5 %. En enkät
          bland försäkringskassans handläggare avslöjar att sjukskrivningar
          med rubriken ”stressreaktion”, ”diffus värkproblematik”, ”otillräcklig­het”
          och ”utbrändhet” ökar.
        </p>
        <p>
          Ovanstående problematik visar tydligt på arbetsbördans konsekvenser
          och därför anser undertecknad att de förslag om 35-timmars arbetsvecka
          och friår som Miljöpartiet länge propagerat för är utmärkta förslag
          på hur man skall komma till rätta med detta ökande problem.
        </p>
        <p>
          Eftersom man i arbetsmiljölagen säger att ”arbetsförhållanden
          ska anpassas till människors olika förutsättningar i fysiskt och
          psykiskt avse­ende” och detta uppenbarligen bryts mot både inom
          den offentliga och privata sektorn vill jag ställa följande frågor
          till ministern:
        </p>
        <note type="pageNumber">
          144
        </note>
        <pb facs="PDF:143"/>
        <p>
          - Vad avser ministern vidta för åtgärder för att yttrandefriheten
          på arbetsplatsen skall råda i praktiken?
        </p>
        <p>
          - Vad avser ministern vidta för åtgärder för att komma till rätta
          med problemet med överbelastning på arbetet och därtill de ökande
          fallen av utbrändhet?
        </p>
        <pb facs="PDF:144"/>
      </div>
    </body>
  </text>
</TEI>
