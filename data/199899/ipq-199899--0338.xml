<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0338">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:338</head>
        <author who="i-NXNY6RqNuERrrfDVTJBFkt">Ingvar Eriksson (m)</author>
        <minister who="unknown">jordbruksminis­tern</minister>
        <topic>jordbrukets skattebelastning</topic>
        <docDate when="1999-04-29">Inkom den 29 april</docDate>
        <status inProtocol="199899/prot-199899--098.xml" when="1999-05-21" status="answered">Besvarad den 21 maj, Prot. 1998/99:98</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:338 av Ingvar Eriksson (m) till jordbruksminis­tern
          om jordbrukets skattebelastning
        </IPQ_title>
        <submission_info>
          Inkom den 29 april Besvarad den 21 maj Prot. 1998/99:98
        </submission_info>
      </div>
      <div type="IPQuestionBody">
        <p xml:id="i-QQU9BZhAiK2SEYG1bpKtjS">
          Ett år och fem månader har nu förflutit sedan den s.k. Björkska
          utred­ningen, En livsmedelsstrategi för Sverige, lades fram. Utredningen
          hade klarlagt den orimliga konkurrenssituationen som det svenska
          jordbruket haft att verka inom i jämförelse med övriga EU-länder,
          inte minst våra nära grannar Finland och Danmark.
        </p>
        <p xml:id="i-BVJ2jxdDwaQa4Q6zEyaw39">
          Regeringen har i valrörelsen 1998 och även i övrigt, inte minst
          stats­ministern och jordbruksministern, talat om jordbruket och
          livsmedelsin­dustrin som en framtidsnäring. Inte mycket har hänt
          på detta område efter valet i höstas. Inga förslag kom till statsbudgeten.
          Den stora frågan har länge varit: Kommer det några förslag i vårpropositionen?
          Om det kommer några, vad kommer de att innehålla?
        </p>
        <p xml:id="i-2xTLw3eZM6ehwv3uR7qHUw">
          Orsaken till dagens allvarliga situation inom branschen ligger
          främst i den kraftiga konkurrenssnedvridning till svenska producenters
          nackdel som är vad jag brukar kalla för politiska kostnader. Det
          är skatter och avgifter som inte har någon motsvarighet i andra
          EU-länder. Självklart är det omöjligt att konkurrera framgångsrikt
          med denna tunga ryggsäck i en marknadssituation som under en ganska
          lång tid har präglats av överskott och därmed låga priser.
        </p>
        <p xml:id="i-Doi9K9DN7zadmu9Zqdcq6p">
          Var och en måste inse det orimliga i att den svenske bonden exem­pelvis
          tvingas betala 2 650 kr per kubikmeter dieselolja i skatt när
          den danske lantbrukaren kommer undan med 190 kr för samma kvantitet
          olja. Från många håll har länge påtalats det orimliga i den svenska
          särbeskatt- ningen och förslag har lagts fram om sänkta diesel-
          och eldningsolje- skatter samt införande av samma elskatter för
          lantbruksföretag som inom industrin. Dessutom måste skatterna
          på mineralgödsel snarast sänkas. Samma gäller för bensin. Mot
          bakgrund av branschens betydelse och omfattning är det obegripligt
          att regeringen inte tycks vara beredd att ta sitt ansvar för dess
          möjlighet till utveckling och expansion. Man non­chalerar i varje
          fall än så länge den statliga utredningen En livsmedels­strategi
          för Sverige, den s.k. Björkska utredningen.
        </p>
        <p xml:id="i-2maqNZu72WSyqj1C7iRtcz">
          Livsmedelssektorn i Sverige ger arbete åt närmare 275 000 personer.
          Inom jordbruket arbetar 112 000 och i livsmedelsindustrin ca 70
          000. I övriga verksamheter med nära anknytning till branschen
          arbetar runt 90 000 personer. Det är märkligt att regeringen som
          i andra sammanhang säger sig arbeta för nya jobb inte gör något
          för att behålla det som man trots allt vill kalla för en framtidsnäring.
        </p>
        <p xml:id="i-REeTmX3oBg77JUyRHezoRF">
          Regeringen tycks inte vilja se verkligheten och ej heller inse
          att den svenska livsmedelsproduktionen tvingas konkurrera med
          övriga EU- länders på orimliga villkor. Jordbrukets beredvillighet
          att ställa upp på höga miljö- och djurskyddskrav samt frihet från
          antibiotika och hormo­ner i djuruppfödningen lönas illa av dagens
          makthavare. Därigenom sviker regeringen också konsumenterna vilka
          uppskattar den svenska modellen för livsmedelsproduktion. Regeringspolitiken
          på livsmedels­området, som den nu bedrivs, utgör ett hot mot svensk
          mat, svensk
        </p>
        <note type="pageNumber" xml:id="i-L9ka5MHixwR283bLfTGSg">
          362
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_362.pdf"/>
        <p xml:id="i-3egAnjdrF8UXX4j1cUARqR">
          landsbygd och många arbetstillfällen. En långsiktig strategi
          saknas. Snabba förändringar krävs - men ingenting sker.
        </p>
        <p xml:id="i-PiZtJTRnTet73mCN29Ge8V">
          Av ett TT-meddelande den 14 april 1999 framgår att i vårpropositio­nen
          lovar regeringen att jordbruket skall få samma skattelättnader
          på el och eldningsolja som tillverkningsindustrin redan har. Liknande
          antyd­ningar fanns i regeringsförklaringen från oktober i höstas.
        </p>
        <p xml:id="i-Lhsm58hZLifDBdZWhEncv9">
          Jordbruksministern har i samma meddelande citerats: ”Det är bra
          att Sveriges bönder nu får beskedet att regeringen tänker rätta
          till skillnader­na vad gäller jordbrukets konkurrensförhållanden.
          Det är en viktig sig­nal.”
        </p>
        <p xml:id="i-WYD8bD9eFuunYaW9Nrskjs">
          Men när man sedan studerar vårpropositionen under rubriken Jord­brukets
          beskattning kan man läsa:
        </p>
        <p xml:id="i-RL3SCcfgfpn39ifQ3rhgE5">
          ”Regeringen har i regeringsförklaringen den 6 oktober 1998 uttalat
          sig för att jordbruket skall ges villkor som är likvärdiga med
          andra nä­ringars. Regeringen anser att det finns anledning att
          överväga att skatte- mässigt jämställa jordbruket med industrin.
          Ett sådant förslag finns i betänkandet En livsmedelsstrategi för
          Sverige (SOU 1997:167). Det skattebortfall som en ändring medför
          bör finansieras inom energiskatte­systemets ram.
        </p>
        <p xml:id="i-KxWvFXC9MLYMnXj9mXAMLD">
          En skatteförändring för jordbruket kan med fördel ske i ett större
          energipolitiskt sammanhang. Jordbrukets energibeskattning kan
          aktuali­seras i samband med de pågående överläggningarna om skattepolitikens
          framtida utformning mellan samtliga riksdagspartier.”
        </p>
        <p xml:id="i-GQ8QarWaeFiuGqBKSBtBn9">
          Tyvärr måste jag konstatera att signalerna som här ges är svaga
          och näppeligen kan tolkas som lovande. När man använder ord som
          ”överväga att”, ”kan med fördel” och ”kan aktualiseras” måste
          man fråga sig, blir det något över huvud taget?
        </p>
        <p xml:id="i-J8f8rBMPXkn7PpBWckzdLX">
          Som det nu utvecklat sig lär Sveriges lantbrukare inte få någon
          kon­kurrensneutralitet det här århundradet!
        </p>
        <p xml:id="i-3xVvTNYm4ptq17FGAvM3RQ">
          Mot bakgrund av det anförda vill jag ställa frågan:
        </p>
        <p xml:id="i-GVaeWpjbpFjMXu34CEQYmG">
          När kommer regeringen att lägga konkreta förslag om lättnader
          i jordbrukets skatteryggsäck?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_363.pdf"/>
      </div>
    </body>
  </text>
</TEI>
