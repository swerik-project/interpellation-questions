<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0090">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:90</head>
        <author who="i-T9dFBJ1pv742mQeG3uLBtA">Margareta Viklund (kd)</author>
        <minister who="unknown">statsrådet Pierre Schori</minister>
        <topic>kosovoalbaner</topic>
        <docDate when="1999-01-07">Inkom den 7 januari</docDate>
        <status inProtocol="199899/prot-199899--041.xml" when="1999-01-19" status="answered">Besvarad den 19 januari, Prot. 1998/99:41</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:90 av Margareta Viklund (kd) till statsrådet
          Pierre Schori om kosovoalbaner
        </IPQ_title>
        <submission_info>
          Inkom den 7 januariBesvarad den 19 januari Prot. 1998/99:41
        </submission_info>
      </div>
      <div type="IPQuestionBody">
        <p xml:id="i-Ey1HiJg8cGeDd8uH9Yakbg">
          Det är tre år sedan Daytonöverenskommelsen undertecknades om
          fred mellan de då stridande på Balkan.
        </p>
        <p xml:id="i-6LgiaSMTMJi8ttHjkYtp9D">
          Det senaste året har situationen varit allt annat än ljus. Fortfarande
          hindras människor att återvända till sina hem. Arbetslöshet och
          fattigdom är stor. En känsla av övergivenhet och en stor misströstan
          om att det någonsin skall kunna bli bättre griper tag i människorna.
        </p>
        <p xml:id="i-7JeSHrpzkm1fykAUaVZHYo">
          I Kosovo försöker människor fly från vintern och snön i de skogar
          där de tvingats hålla sig gömda. De försöker ta sig till sina
          hemtrakter för att se om det finns något kvar av deras hus och
          hem. En del flyr tillbaka till skogen igen då de fortfarande är
          förföljda.
        </p>
        <p xml:id="i-BDFxSPwVXuDVS2kwZ63KzW">
          I början av december 1998 besökte jag ett flyktingläger i Sarajevo
          för människor som flytt från Kosovo. I Sarajevo i Bosnien, där
          människorna inte ens orkar eller ännu kan ta hand om sig själva
          efter det fruktansvärda kriget 1992-1995 har man placerat dessa
          flyktingar, som inte äger något annat än en stor förtvivlan och
          en skam, som de inte behöver ha, men som de ändå har på grund
          av sin svåra situation.
        </p>
        <p xml:id="i-EEKo9jxtSvdqzdnLNvr3sy">
          Lägret i Sarajevo kan inte med den svenska vokabulären kallas
          för ett läger. Möjligen kan det jämföras med ett fångläger eller
          koncentrations­lägren i Tyskland under andra världskriget. Djuren
          i vårt land har det bättre än vad människorna har i det läger
          jag besökte. Det är fruktansvärt och på intet sätt människovärdigt.
          Det finns inga ord för att beskriva situationen.
        </p>
        <p xml:id="i-UvmQF5GpAKoawkCJxTez2">
          800 människor i alla åldrar bor i kylan i tält eller i en utrangerad
          Coca-Cola-fabrik. Utan tillräckligt med kläder, mat och hygieniska
          möj­ligheter. De eldar på små spisar i den stora fabriken. Röken
          är tjock och stickande då det inte finns några rökavgångar. I
          röken och kylan lever barn och vuxna. Barnen har inga kläder passande
          till vinterns klimat. De har inga böcker eller leksaker. Där springer
          de i snöslasket utan några ytterkläder, somliga mer eller mindre
          barfota. Mössor och vantar såg jag inga. Familjer och grupper
          bor bakom filtar som man avbalkat med för att försöka få något
          privatliv och skydd för drag och kyla.
        </p>
        <p xml:id="i-8w321E6N9oeVeKC3mBJHpy">
          I lägret finns bl.a. två tonårsflickor, som talar flytande svenska.
          De har bott i Sverige i flera år, gått i skola och levt mitt ibland
          oss. Men så beslutades att Kosovoflyktingar skulle skickas hem.
          Det är ju lugnt i Kosovo, sade man, därför behöver de ingen asyl
          här i Sverige.
        </p>
        <p xml:id="i-KrQRNT8R2oRMWUw8R6RgVe">
          Att den situation som i dag råder i Kosovo skulle uppkomma var
          inte oförutsedd. Många opinionsbildare och Balkankännare varnade
          för att
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_98.pdf"/>
        <p xml:id="i-EiFcvFWFJouzzP7VKwhZKV">
          samma sak som hände i Bosnien skulle hända i Kosovo om inte FN,
          EU och andra ansvariga på alla sätt förebyggde ett krig, en etnisk
          rensning.
        </p>
        <p xml:id="i-7Yf658dLQCvRjJqnC2wbBH">
          Även i riksdagen har det varnats för den uppkomna situationen.
          Men man har inte lyssnat. Man såg inte eller ville inte se vad
          som skulle komma att hända.
        </p>
        <p xml:id="i-RJf6s55ZDVGGRAuz8vdEoy">
          I ett svar den 30 januari 1998 på en fråga om återtagandeavtal
          med Förbundsrepubliken Jugoslavien säger statsrådet Pierre Schori
          bl.a. att "Sveriges ambassad gör täta besök i Kosovo och vi hoppas
          att också svenska biståndsorganisationer skall kunna verka i Kosovo.
          Ju mer rela­tionerna mellan våra länder normaliseras desto lättare
          är det att följa utvecklingen i området.”
        </p>
        <p xml:id="i-MPRjiRLCbinuPRnYgS2yuS">
          Vad grundade sig Utrikesdepartementets ställningstagande på vid
          be­dömningen att situationen i Kosovo var så stabil att de kosovoalbanska
          flyktingarna kunde sändas tillbaka till Kosovo?
        </p>
        <p xml:id="i-8FLNcLdf9ySSNn35qrn1jz">
          Har regeringen för avsikt att följa upp de människors situation
          som man sände tillbaka till Kosovo?
        </p>
        <p xml:id="i-13zxZCdoGUbdLPDTyGJ7L9">
          Har regeringen några planer på att bistå de människor som sändes
          tillbaka till Kosovo och som i dag lever i stor nöd?
        </p>
        <p xml:id="i-XpfrcF1Mey41PhBLRZryjw">
          De två flickorna från Kosovo, som varit i Sverige, berättade
          att deras by och deras hus är helt förstörda och går inte att
          återvända till. De har bott i flera månader i skogen utan tak
          över huvudena och över huvud taget något skydd mot väder och vind.
          Nu bor de i lägret i Sarajevo, förnedrade, men ändå med ett litet
          hopp om att få återvända till Sverige. Finns den möjligheten för
          flickorna och andra flyktingar som sänts till­baka till Kosovo?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_99.pdf"/>
      </div>
    </body>
  </text>
</TEI>
