<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0343">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:343 av Viviann Gerdin (c) till statsrådet
          Mona Sahlin om gemenskapspatent
        </IPQ_title>
        <submission_info>
          Inkom den 30 aprilBesvarad den 21 maj Prot. 1998/99:98
        </submission_info>
      </div>
      <div type="IPQuestionBody">
        <p>
          EU-kommissionen har presenterat ett förslag om att införa ytterligare
          ett patentsystem - gemenskapspatentet. Förslaget innebär att patentansö­kan
          måste skrivas på engelska, tyska eller franska - om avsikten är
          att få ett gemenskapspatent. Detta syftar till att effektivisera
          hanteringen av patentansökningarna. Kommissionens förslag leder
          dock till en diskrimi­nering av länder med ”små” språk.
        </p>
        <p>
          Undertecknad har tidigare i en motion till riksdagen (1998/99x330)
          tagit upp frågan att förbättra villkoren för uppfinnare och innovatörer.
          En rad åtgärder föreslogs i motionen för att förenkla och förbilliga
          hante­ringen vid patentsökning. Tyvärr så avslogs motionerna med
          hänvisning till det arbete som pågår inom EU.
        </p>
        <p>
          De små företagen spelar en viktig roll för tillskapande av nya
          jobb runt om i Europa. Att försvåra patent på en uppfinning verkar
          hämmande på företagsamheten och är helt i strid med EU:s mål att
          minska arbets­lösheten.
        </p>
        <p>
          Genomförs kommissionens förslag angående gemenskapspatent leder
          det i sin tur till att de svenska småföretagen får ännu sämre
          konkurrens­villkor gentemot Tyskland, Storbritannien och Frankrike,
          men också i förhållande till de stora, multinationella företagen
          med egna patentavdel­ningar. När en småföretagare vill vara säker
          på att han/hon inte gör in­trång i någon annans patent finns inte
          patenthandlingar översatta till samtliga nationers språk, och
          det blir lika svårt att bevaka egna patent.
        </p>
        <p>
          Följden blir att antalet tvister ökar dramatiskt, och att vi
          i Europa inom detta område får vad som är att likna vid en ”amerikansk”
          situation, där stämningar och motstämningar tillhör vardagen.
          Vi i Centerpartiet kan inte acceptera en sådan utveckling.
        </p>
        <p>
          EU-kommissionens förslag att begränsa kravet på översättningar
          vid s.k. gemenskapspatent har även en annan dimension, nämligen
          den dis­kriminering som de mindre länderna utsätts för på grund
          av nationens språk.
        </p>
        <p>
          De svenska uppfinnarna, innovatörerna och företagarna skall inte
          be­höva använda ett främmande språk för att i ansökningarna beskriva
          det ofta tekniskt komplicerade underlaget för patenträtten. Man
          kan heller inte lämna bort patentsökningar till översättningar
          hur som helst, efter­som de oftast är hemliga.
        </p>
        <p>
          Förslaget om ett gemenskapspatent är ett reellt hot mot våra
          småfö­retagare, men också ett hot mot de små språkens ställning
          inom EU. Regeringens tystnad angående förslaget är oroande och
          jag vill med anledning av det ställa följande frågor:
        </p>
        <p>
          Vilka åtgärder avser regeringen att vidta för att våra svenska
          småfö­retagare skall kunna konkurrera på lika villkor vid ansökningarna
          om gemenskapspatent?
        </p>
        <p>
          Vad avser regeringen att göra för att förhindra att de små språken
          dis­krimineras på sätt som ovan beskrivits?
        </p>
        <note type="margin">
          Interpellationer
        </note>
        <note type="pageNumber">
          367
        </note>
        <pb facs="PDF:366"/>
        <note type="margin">
          Interpellationer
        </note>
        <note type="pageNumber">
          368
        </note>
        <pb facs="PDF:367"/>
      </div>
    </body>
  </text>
</TEI>
