<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0344">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:344</head>
        <author who="i-Gcjbk3nJyjWXPaa2dm3MFR">Elver Jonsson (fp)</author>
        <minister who="unknown">utrikesministern</minister>
        <topic>ökad rättvisa i världen</topic>
        <docDate when="1999-04-30">Inkom den 30 april</docDate>
        <status inProtocol="199899/prot-199899--095.xml" when="1999-05-18" status="answered">Besvarad den 18 maj, Prot. 1998/99:95</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:344 av Elver Jonsson (fp) till utrikesministern
          om ökad rättvisa i världen
        </IPQ_title>
        <submission_info>
          Inkom den 30 aprilBesvarad den 18 maj Prot. 1998/99:95
        </submission_info>
      </div>
      <div type="IPQuestionBody">
        <p xml:id="i-GNMCZbYNmSkHNojW2iLzx9">
          Under den koloniala frigörelseprocessen under 1960- och 70-talen
          talades det mycket om ”en ny ekonomisk världsordning”. Det fanns
          en optimism bland de nya självständiga staterna om att inte bara
          få bestäm­ma över sin egen nya nation utan också att få ta del
          av den samlade till­växten och välfärden i en omfattning som tidigare
          inte varit möjlig.
        </p>
        <p xml:id="i-AqpcKaHdNcMGGhkAaSdDjN">
          Utvecklingen har tyvärr gått åt ett annat håll. Flera tiotal
          av de fatti­gaste länderna har fått kraftigt ökade skulder till
          andra länder på de se­naste 20 åren. En enorm skuldbörda som leder
          till kris inte bara ekono­miskt utan också socialt och mänskligt.
          Trots att FN:s deklaration om de mänskliga rättigheterna som har
          gällt i 50 år i ett antal artiklar slår fast - för oss i den rika
          delen av världen - självklarheter så har detta inte kom­mit stora
          delar av människor i fattiga länder till del. FN-artiklarna tar
          upp hur vi borde förhålla oss till varandra när det gäller att
          ha respekt för andra människors rättigheter. Artikelbudskapen
          tar också upp frågor om ekonomisk rättvisa, om en god levnadsstandard
          för egen och familjens hälsa och välbefinnande. Tydliggör att
          det handlar om mat och kläder, om bostad, hälsovård och ”nödvändiga
          sociala förmåner”.
        </p>
        <p xml:id="i-J33sw657wqHxWiLrGGHJJm">
          Inte heller undervisningens betydelse är undanhållen i FN-artiklama.
          Man slår där fast att det skall vara en kostnadsfri undervisning
          när det gäller grundläggande utbildning.
        </p>
        <p xml:id="i-XeALARgsajtrf9o7j3x429">
          Det kan med fog hävdas att vi haft en alltför svag debatt i vårt
          land om att i olika internationella forum driva det som världssamfundet
          är överens om. Vår debatt är ofta alltför svag och det kan också
          sägas att inte heller regeringen har haft en tydlig markering
          och drivit frågor med den kraft som anstår ett välfärdsland med
          stolta traditioner inom t.ex. biståndspolitiken. Det finns därför
          anledning för svenska regeringen att pröva sin egen roll i sammanhanget.
          Delaktigheten i FN:s säkerhetsråd är visserligen överspelad för
          denna gång men Sverige har ju möjligheter att driva frågan både
          i generalförsamlingen och i andra informella FN- kontakter för
          att inte tala om dess möjlighet att driva på inom EU:s och Nordiska
          rådets ram. I Sveriges roll som ordförandeland i Europaunionen
          finns anledning att också väga in den uppgiften att också få med
          sig de västeuropeiska stater som onekligen hör till de mest välsituerade
          i värl­den.
        </p>
        <p xml:id="i-XUe4NceK7bSpMcQzDoCMy2">
          Inom ramen för Jubel 2000 har en svensk kampanj aktualiserat
          de stora orättvisorna i världen. Man har siktat in sig framför
          allt på den skuldkris som drabbar världens fattigaste länder.
          Man föreslår en mer hållbar och rättvis utveckling med bl.a. en
          engångsavskrivning av den del av de fattigaste ländernas skuld
          som klassas som obetalbar. Bakom kam­panjen står över 50 organisationer
          från kyrkor, biståndsorganisationer, fackförbund och andra folkliga
          rörelser med internationell solidaritet på programmet. För egen
          del tror jag att Sverige, dess regering och riksdag inte längre
          kan skylla på andra. Vi måste ta frågan om mänskliga rättig­heter
          - i hela dess vidd - på djupaste och framför allt djupare allvar.
          Vårt eget bord behöver ”städas” och få oss att inse att också
          vi svenskar har en
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_368.pdf"/>
        <p xml:id="i-P85CNAxntMVseTpjU7iz6Q">
          moralisk skuld gentemot de fattiga som ofta genom, ibland orättfärdiga,
          andra gånger oförmånliga handelsvillkor, nästan alltid har haft
          ett un­derläge mot den rika omvärlden.
        </p>
        <p xml:id="i-YDbVJZPbWJonBgyFMt1fSq">
          En grundläggande linje för en värld i harmoni är att det råder
          fred. Säkerhetspolitik, diplomati, men också militära insatser
          kan i vissa lägen bli nödvändiga. Men vi måste besinna att långsiktiga
          fredsfrågor har en mycket större och vidare dimension än enbart
          ”kulor och krut”. I ett långsiktigt fredsarbete ingår den ekonomiska,
          sociala och humanistiska välfärden. Att de fattigaste länderna
          i vår värld fortfarande är slagna i fattigdom är ett stort misslyckande
          för de rika och ledande staterna i världen. Vi har globalt sett
          haft en fantastisk teknisk utveckling sedan andra världskriget.
          Men vår förmåga till fredlig och mänsklig samlevnad har inte utvecklats
          på motsvarande goda sätt.
        </p>
        <p xml:id="i-87XwJ8jawF36yQTTJtejvy">
          Det finns anledning att positivt ta till sig kampanjen Jubel
          2000 som i nästan 100 länder har en liknande opinionsinsats. I
          sommar skall resul­tatet överlämnas till G 8-ledama vid deras
          möte i Köln.
        </p>
        <p xml:id="i-Ra2b91v2Sw32h8XWwHQNeH">
          Det skulle vara en seger för goda krafter om den rika delen av
          världen dit inte minst Sverige och Norden hör kunde lägga en ny
          och värdigare grund för ett nytt sekel. Det skulle inte bara ge
          världens miljoner och miljarder fattiga ett anständigare och rikare
          liv. Det skulle också innebära ekonomiska och sociala fördelar,
          som skulle innebära en mera human, mänsklig tillvaro i vår värld.
        </p>
        <p xml:id="i-7C9tf7tXwAiWyt5ozydSrU">
          Jag vill med anledning av det anförda ställa följande frågor
          till utri­kesministern:
        </p>
        <p xml:id="i-XpgVd4hchaTASRSLeSXPnM">
          1. På vilket sätt är regeringen beredd att inom EU hårt driva
          frågan om förbättringar för fattiga länder och att ha en särskild
          plan då frågan kan intensifieras då Sverige kommer att vara ordförandeland
          inom Europeiska unionen?
        </p>
        <p xml:id="i-96935AqbVpgBSEKRkWjUQx">
          2. Vilka initiativ är regeringen beredd att ta i avsikt att medverka
          i en skuldavskrivning i linje med kampanjens, Jubel 2000, önskan
          om mer rättvisa förhållanden i världen?
        </p>
        <p xml:id="i-E1B6TthDmztZm7k8QgCqQQ">
          3. Avser regeringen att ompröva det nedprutade biståndet och
          snabbare uppnå den sedan länge utlovade biståndsnivån om 1 % av
          BNI?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_369.pdf"/>
      </div>
    </body>
  </text>
</TEI>
