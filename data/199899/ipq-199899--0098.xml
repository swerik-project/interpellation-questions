<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0098">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:98</head>
        <author who="i-Gcjbk3nJyjWXPaa2dm3MFR">Elver Jonsson (fp)</author>
        <minister who="unknown">näringsministern</minister>
        <topic>regionalpolitiken och befolkningsutvecklingen</topic>
        <docDate when="1999-01-13">Inkom den 13 januari</docDate>
        <status inProtocol="199899/prot-199899--054.xml" when="1999-02-11" status="answered">Besvarad den 11 februari, Prot. 1998/99:54</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:98 av Elver Jonsson (fp) till näringsministern
          om regionalpolitiken och befolkningsutvecklingen
        </IPQ_title>
        <submission_info>
          Inkom den 13 januari Besvarad den 11 februari Prot. 1998/99:54
        </submission_info>
      </div>
      <div type="IPQuestionBody">
        <p xml:id="i-6TcLCGQR6wW8WMcPdMEhui">
          Kort före nyår kunde vi läsa att befolkningsutvecklingen i Sverige
          blir alltmer negativ. I hela Norrland finns det bara en kommun
          som ökar i folkmängd, nämligen Umeå, medan resten av denna stora
          del av Sverige minskar sin befolkning.
        </p>
        <p xml:id="i-8wvggrSi7rFUUpxb8mV36W">
          Av länen är det fem som ökar medan ett tjugotal minskar sin befolk­ning.
          Till detta kommer den svåra inomregionala obalansen i flertalet
          län. I t.ex. det nya - och befolkningsmässigt starka - Västra
          Götalands län är tillväxten närmast försumbar när man kommer utanför
          en cirkel om fem sex mil från Göteborg. Av länets 49 kommuner
          minskar hela 30 i skif­tande grad. Nettoökningen för hela länet
          +2 300 personer är mindre än ökningen i enbart Göteborg. Större
          delen av Norra Bohuslän, Östra Ska­raborg samt hela Dalsland minskar
          i befolkningstal. Vad värre är, det rycker undan förutsättningarna
          att hålla sig med lokal arbetskraft och ålderspyramiden utvecklas
          negativt. Denna utveckling riskerar att bli förödande om den får
          fortsätta. Risken är stor att stora delar av Sverige drabbas av
          en allvarlig obalans i befolkningen som blir svår att komma till
          rätta med framöver.
        </p>
        <p xml:id="i-F62zBogKcfsS1836vBD2zZ">
          Det finns flera orsaker till avflyttningen och befolkningskoncentra-
          tionen till de stora befolkningscentrumen. En orsak är att det
          föds få barn. Man kan bara spekulera i om detta kan ha sin orsak
          i den sänkning av barnbidragen som regeringen genomförde för några
          år sedan, men som nu äntligen är återställd.
        </p>
        <p xml:id="i-6hD7Fo5qZsu8JwnubcvfQk">
          En annan och tung orsak till avflyttningen är bristen på en tillväxtin-
          riktad regionalpolitik. Alltför länge har politiken varit inriktad
          på statlig lokalisering i stället för en lokal mobilisering av
          resurserna på orten.
        </p>
        <p xml:id="i-AqFZ9zA7VGftJixjVbVYB4">
          Kombinationsjobb inom jordbruk, skog, hantverk och turism är
          ex­empel på verksamheter som borde uppmuntras. Det behövs alltså
          en företagspolitik med sociala förtecken som är inriktad på att
          skapa fler jobb genom företag så att människor kan bo kvar även
          på mindre orter. I detta fallet gäller det att skatterna som är
          skadliga för företagande och då speciellt nyföretagande tas bort
          eller i varje fall minskas. Nu blev det i stället så att beskattningen
          skärptes för en stor del av näringslivet i Norr­lands inland genom
          beslut i riksdagen av socialdemokrater och moderater våren 1998
          att höja de tidigare nedsatta socialavgifterna.
        </p>
        <p xml:id="i-XMzanJSqJqnQYdfUdnHwKo">
          En olycklig utveckling är att skilda verksamheter av statsmakten
          be­traktas isolerat. Ett sådant exempel är ett statligt utredningsförslag
          som nyligen presenterats och föreslog att Postens värdeförmedling
          i lands­bygden skall dras ned till en femtedel. Bara en dag i
          veckan skulle lands­bygdens folk kunna behålla normal postal service.
          Detta är olyckligt, något som för övrigt riksdagen har påtalat
          i det senaste regionalpolitiska betänkandet (1997/98:AU 11) då
          man i detta slog fast vikten av en god postal service och vilken
          roll den har, faktiskt och psykologiskt. Det är närmast genant
          att man på allvar från statsmaktens sida ser ut att kunna acceptera
          långtgående serviceförsämringar i stora delar av landet som för
        </p>
        <note type="pageNumber" xml:id="i-BXTuEX1n6NyKjCcpD2us5K">
          106
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_106.pdf"/>
        <p xml:id="i-MnnTXS4iYheDw6wtoE1rJf">
          övrigt går på tvärs med högtidliga deklarationer på t.ex. temat
          ”Hela Sverige skall leva”.
        </p>
        <p xml:id="i-VhXQzMfviQNBbHAQMZSjEe">
          Från regeringens sida gjordes under en lång tid inget för att
          underlätta regionalpolitiken. Folkpartiet krävde i flera år att
          regionalpolitiken skulle ses över och utredas, inte minst mot
          bakgrund av de nya förutsättningar som uppkom i och med EU-medlemskapet
          1995. Under våren 1998 fat­tade riksdagen ett enhälligt beslut
          om att en sådan utredning skulle till­sättas. Det har nu snart
          gått ett år sedan dess och ännu har inte utredning­en kommit i
          arbete även om direktiven nu är på gång. Det innebär att ett helt
          år rinner undan utan att en av de viktigaste utredningarna om
          gles­bygdens och landsbygdens framtid har kommit i gång. Det är
          angeläget att utredningen får resurser som gör att man kan arbeta
          in förlorad tid och att riksdagen snarast kan ta ställning till
          en ny och bättre regionalpolitik.
        </p>
        <p xml:id="i-Q1shjpTMd6PJUzT1FncQFD">
          Med hänvisning till det anförda skulle jag vilja ställa följande
          frågor till näringsministern:
        </p>
        <p xml:id="i-NW8uWxmqkBu3Pr8d2Xee4T">
          1. Avser regeringen att snabbt lägga fram förslag som underlättar
          för företagsamhet i glesbebodda landsbygdsområden?
        </p>
        <p xml:id="i-Qg2YxW6HNdWBjzEDVnj3xY">
          2. Avser regeringen att vidta åtgärder som förhindrar långtgående
          servi­ceförsämringar för landsbygdsboende liknande det förslag
          som fram­kommit beträffande försämrad lantbrevbärarservice?
        </p>
        <p xml:id="i-MYWQVaufvucwjRtuhi7NtV">
          3. Är regeringen beredd att ge den av riksdagen beslutade regionalpoli­tiska
          utredningen extra resurser så att den kan inarbeta förlorad utred­ningstid?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_107.pdf"/>
      </div>
    </body>
  </text>
</TEI>
