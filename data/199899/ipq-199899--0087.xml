<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0087">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:87</head>
        <author who="unknown">Britt-Marie Danestig (v)</author>
        <minister who="unknown">utbildnings­ministern</minister>
        <topic>bristen på naturvetare, tekniker och medicinare</topic>
        <docDate when="1998-12-18">Inkom den 18 december</docDate>
        <status inProtocol="199899/prot-199899--045.xml" when="1999-01-26" status="answered">Besvarad den 26 januari, Prot. 1998/99:45</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:87 av Britt-Marie Danestig (v) till utbildnings­ministern
          om bristen på naturvetare, tekniker och medicinare
        </IPQ_title>
        <submission_info>
          Inkom den 18 decemberBesvarad den 26 januari Prot. 1998/99:45
        </submission_info>
      </div>
      <div type="IPQuestionBody">
        <p xml:id="i-AiUxYQzQm8kNgW6vjoNCx7">
          Det mänskliga kapitalet, människors kunskap och kompetens blir
          allt viktigare i vårt samhälle. Kapitalintensiva och arbetsintensiva
          tjänster får allt mindre betydelse.
        </p>
        <p xml:id="i-Gbrvbrj8HyMH1EzNAAgYew">
          Enligt beräkningar kommer den kunskapsintensiva industrin inom
          nä­ringslivet att svara för drygt en femtedel av förädlingsvärdet
          år 2010.
        </p>
        <p xml:id="i-H3RNqe3z9W2W4BbTAp7Lbj">
          I dag har Sverige sina främsta handelsfördelar inom den kunskapsin­tensiva
          industrin och skogsindustrin. För att kunna vidareutveckla dessa
          fördelar måste stora satsningar göras för att utbudet av kunskap
          och kompetens skall kunna motsvara framtida efterfrågan och behov.
          Vi skulle enligt uppgifter behöva ett nytillskott på över 80 000
          akademiker, främst tekniker, bara till näringslivet inom de närmaste
          åren.
        </p>
        <p xml:id="i-2Vf58tRK5eG8WGUGUis9FJ">
          Därtill kommer prognoser som visar att vi under samma tid generellt
          sett kommer att få en stor brist på lärare i grundskolan och gymnasiet.
          Detta beror bl.a. på de stora pensionsavgångarna. Den förväntade
          lärar- bristen kommer framför allt att bli tydlig inom matematik
          och NO- ämnena. Enligt en rapport från Skolverket finns också
          en stor risk för att den svaga rekryteringen av lärare i yrkesinriktade
          karaktärsämnen, parat med väntade stora pensionsavgångar, kan
          leda till en ytterst stor lärarbrist i karaktärsämnena på gymnasieskolans
          yrkesförberedande program.
        </p>
        <p xml:id="i-JNcFZwMpLJ61hDtTKmkttP">
          Bristen på läkare är i vissa landsting ett akut problem. Redan
          i dag finns ca 1 000 obesatta läkartjänster i landet. Efter sekelskiftet
          kommer behovet av läkare ytterligare att öka dramatiskt när 40-talisterna
          börjar gå i pension. Mellan år 2003 och 2008 kommer ca 1 300 läkare
          att pensio­neras årligen. Enligt beräkningar lämnar dessutom ca
          200 läkare per år Sverige för att arbeta i Norge och ytterligare
          100 per år går till läkeme­delsindustrin. Ett stort antal läkare
          kan också komma att lämna sina tjänster i förtid. En undersökning
          av Landstinget i Skaraborg visar att många läkare planerar att
          gå ned i arbetstid eller sluta sin anställning före 65 års ålder.
          Drygt 40 % av de manliga läkarna i länssjukvården och primärvården
          uppgav i undersökningen att de har en pensionsförsäkring som gör
          det ekonomiskt möjligt för dem att sluta arbeta i förtid. Dessa
        </p>
        <pb facs="PDF:93"/>
        <p xml:id="i-9uQJorhfy2FqWfmZgbhS9y">
          sifferuppgifter skall ställas mot att det för närvarande examineras
          mellan 650 och 700 läkare per år. Redan i dag gör landstingen
          stora satsningar för att öka läkartätheten i primärvården. Det
          har dock visat sig särskilt svårt att rekrytera utbildade specialister
          i allmänmedicin. ST-utbildning- ama inom området allmänmedicin
          räcker inte till för att möta de aktuella behoven. Bristen på
          läkare har medfört att patienter i vissa landsting får vänta upp
          till åtta veckor för att få träffa en läkare.
        </p>
        <p xml:id="i-2oE8QnnJup9yg4XkeL35FK">
          Regeringen framhåller i budgetpropositionen att skolans långsiktiga
          behov motiverar att minst hälften av antalet lärarexamina bör
          vara inom områdena matematik, naturvetenskap och teknik. Samtidigt
          talas på and­ra ställen i propositionen om det angelägna i att
          öka andra utbildningar som kräver förkunskaper från det naturvetenskapliga
          programmet eller motsvarande kompetens. Av propositionen framgår
          däremot inte hur regeringen har tänkt sig att antalet studerande
          som har denna gymnasie­kompetens skall räcka till alla utbildningar
          som kräver denna kompetens och som erbjuds av högskolorna. Betänkas
          bör också att de årskullar som i nuläget utgör den viktigaste
          basen för rekrytering är förhållandevis små.
        </p>
        <p xml:id="i-Hf6FFAFJnsCRtUDUJ6rstK">
          Mina frågor till utbildningsministern är följande:
        </p>
        <p xml:id="i-VfqiW2NnzTrmf4ezjbrgJt">
          1. Vad avser utbildningsministern göra för att bredda och öka
          rekryte­ringsbasen till högre utbildning inom teknik, naturvetenskap
          och me­dicin?
        </p>
        <p xml:id="i-Qmh2P2P8aAcqAGmerybTyQ">
          2. Vad avser utbildningsministern göra för att häva den akuta
          bristen på läkare, speciellt inom området allmänmedicin?
        </p>
        <pb facs="PDF:94"/>
      </div>
    </body>
  </text>
</TEI>
