<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0131">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:131</head>
        <author who="unknown">Kenneth Johansson (c)</author>
        <minister who="unknown">socialmi­nistern</minister>
        <topic>hälso- och sjukvården i hela landet</topic>
        <docDate when="1999-01-28">Inkom den 28 januari</docDate>
        <status inProtocol="199899/prot-199899--056.xml" when="1999-02-16" status="answered">Besvarad den 16 februari, Prot. 1998/99:56</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:131 av Kenneth Johansson (c) till socialmi­nistern
          om hälso- och sjukvården i hela landet
        </IPQ_title>
        <submission_info>
          Inkom den 28 januari Besvarad den 16 februari Prot. 1998/99:56
        </submission_info>
      </div>
      <div type="IPQuestionBody">
        <p>
          Landstingsförbundet har nyligen i sin rapport Befolkningsutveck­lingen
          och landstingen presenterat sin befolkningsprognos. Progno­sen
          leder sammanfattningsvis till en viss dämpning av befolknings­omflyttningen
          men det kan inte betraktas som ett trendbrott från ut­vecklingen
          under 1990-talet. Med andra ord fortsätter storstadsregio­nerna
          att öka sin befolkning och andra regioner har svårare att hävda
          sitt befolkningsunderlag. För de län med stor avflyttning innebär
          det minskade skatteintäkter och i förlängningen begränsat underlag
          för vård, omsorg och service. Sjukvården i glesbygden och på mindre
          orter tvingas minska sin kapacitet, medan trycket i storstäderna
          ökar. Flera sjukhus i de mindre städerna är utsatta för krav om
          nedläggning i mer eller mindre omfattning. Många människor känner
          - med rätta - en stor oro över att inte ha tillgång till sjukvård
          på nära håll. För att fortsatt ha en decentraliserad hälso- och
          sjukvård krävs tillväxtåtgär­der i hela landet.
        </p>
        <p>
          Målet för hälso- och sjukvården är en god hälsa och en vård på
          lika villkor för hela befolkningen. Det stadgas i hälso- och sjuk­vårdslagen.
          Färre invånare leder till minskat skatteunderlag och för att sjukvården
          skall fördelas på lika villkor för hela befolkningen måste det
          ske en omfördelning av resurser från ”rikare” regioner till regioner
          med lägre skatteunderlag. Det ekonomiska utjämningssys­temet för
          kommuner och landsting skall bidra till att skapa rättvisa och
          likvärdiga förutsättningar i hela landet. För att snabba och krafti­ga
          befolkningsförändringar inte i alltför hög grad skall påverka
          för­hållandena i hälso- och sjukvården bör även landstingen få
          kompen­sation för befolkningsminskningen.
        </p>
        <p>
          Samtidigt som telemedicinen är på stark frammarsch i svensk sjukvård
          - en färsk undersökning från Spri visar att 75 % av sjukhu­sen
          använder någon form av telemedicin - riskerar flera vårdenheter
          nedläggningar på grund av sviktande skatteunderlag. Nu när tekniken
          gör det möjligt för mindre sjukhus och vårdcentraler att få tillgång
          till specialkompetens riskerar samtidigt människor att få ett
          större geografiskt avstånd till sjukvård. Tillväxt i hela landet
          måste priorite-
        </p>
        <note type="pageNumber">
          148
        </note>
        <pb facs="PDF:147"/>
        <p>
          ras. Bättre ekonomiska förutsättningar ökar också förutsättningarna
          för en högkvalitativ sjukvård i en decentraliserad vårdstruktur.
        </p>
        <p>
          I glesbygd och mindre orter vill lokala utvecklingsgrupper ha
          möjligheter att själva bygga upp eller ta över institutioner för
          t.ex. äldreomsorg genom att bilda ett kooperativ eller företag.
          Det kan va­ra enda möjligheten för äldre att kunna bo kvar i sin
          invanda hem­miljö och ha nära till sina anhöriga. Ökade möjligheter
          att starta ko­operativ inom vård och omsorg skulle kunna ge många
          orter möjlig­heter till service och arbeten. Bättre möjligheter
          att starta kooperativ efterfrågas. I t.ex. utredningen Klara spelregler
          (1997:179) föreslås åtgärder för att förbättra möjligheter för
          privata vårdgivare att skriva samverkansavtal med landstingen.
          I andra sammanhang har förslag presenterats som skulle underlätta
          det kooperativa företagandet.
        </p>
        <p>
          Personalen är vårdens och omsorgens viktigaste resurs och det
          krävs hög kompetens och bra utbildning. Rekryteringsbehovet inom
          vården och omsorgen är stort och kommer att öka bl.a. beroende
          på att många av de anställda inom hälso- och sjukvården går i
          pension inom tio, femton år. Redan i dag är det stora svårigheter
          att rekrytera viss specialistutbildad personal och det finns regionala
          skillnader. Det råder t.ex. svårigheter att rekrytera läkare till
          glesbygd.
        </p>
        <p>
          Jag vill därför fråga socialministern:
        </p>
        <p>
          1. Är regeringen beredd att i regionalpolitiken ta hänsyn till
          de svå­righeter som befolkningsförändringar kan innebära för hälso-
          och sjukvården?
        </p>
        <p>
          2. Är regeringen beredd att ge landstingen kompensation i skatteut-
          jämningssystemet vid snabba och kraftiga befolkningsminsk- ningar?
        </p>
        <p>
          3. Avser regeringen att lägga fram lagförslag i enlighet med
          försla­gen i utredningen Klara spelregler samt på andra sätt underlätta
          för alternativa driftsformer, t.ex. kooperativ inom vård- och
          om- sorgssektom?
        </p>
        <p>
          4. Avser regeringen att vidta några åtgärder för att säkra personal­försörjningen
          av vissa nyckelgrupper i alla delar av landet?
        </p>
        <pb facs="PDF:148"/>
      </div>
    </body>
  </text>
</TEI>
