<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0053">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:53</head>
        <author who="i-9Kt7koTgzUZUA9ovNXYdWj">Marietta de Pourbaix-Lundin (m)</author>
        <minister who="unknown">stats­rådet Mona Sahlin</minister>
        <topic>småföretag inom den hemnära tjänstesektorn</topic>
        <docDate when="1998-11-24">Inkom den 24 november</docDate>
        <status inProtocol="199899/prot-199899--046.xml" when="1999-01-28" status="answered">Besvarad den 28 januari, Prot. 1998/99:46</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:53 av Marietta de Pourbaix-Lundin (m)
          till stats­rådet Mona Sahlin om småföretag inom den hemnära tjänstesektorn
        </IPQ_title>
        <submission_info>
          Inkom den 24 novemberBesvarad den 28 januari Prot. 1998/99:46
        </submission_info>
      </div>
      <div type="IPQuestionBody">
        <p xml:id="i-DkrefnYR4kLcmGKgTQwJnb">
          Trots att Sverige fortfarande har en hög arbetslöshet får man
          leta med ljus och lykta efter konkreta förslag från regeringen
          som syftar till att underlätta och undanröja hinder för tillväxt
          och för att få fler människor i arbete. Väl medveten om att det
          behövs en mängd åtgärder vill jag ta upp en fråga som har både
          debatterats flitigt och utretts flera gånger under de senaste
          åren; nämligen den hemnära tjänstesektorn och hushållstjänster.
        </p>
        <p xml:id="i-12EicS7KJ7jsKmJQhiDDjF">
          Många tjänster som utförs i hemmet av utomstående, exempelvis
          städning och trädgårdsarbete, utförs i stor utsträckning svart.
          Detta inne­bär att tusentals människor arbetar utan att få del
          av de gemensamma
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_54.pdf"/>
        <p xml:id="i-RRme3ZcGeBfgCebW878Eaz">
          socialförsäkringssystemen. I flera sammanhang har visats att
          bortfallet av skatteintäkter är stort - lågt räknat 10 miljarder
          kronor per år. Trots detta är det så att mycket arbete inom den
          hemnära tjänstesektorn ändå inte blir utfört, huvudsakligen beroende
          på att människor inte vill befatta sig med svartjobb. De tvingas
          många gånger konstatera att det ”vita priset” för dessa tjänster
          blir för högt.
        </p>
        <p xml:id="i-PChtseZC2RLfiHTt8CMWAg">
          Flera utredningar, och inte minst EU-projektet ”Humlan” i Kungälv,
          har visat att om bara priset är rimligt så finns det en stor efterfrågan
          av hemnära tjänster. Det är främst barnfamiljer och äldre som
          efterfrågar sådana tjänster. Det visar sig också att många arbetslösa
          kan tänka sig att arbeta inom denna sektor. För många ungdomar
          gäller det att ta till vara alla möjligheter att få in en fot
          på arbetsmarknaden. Här kan hemnära tjänster vara en bra startpunkt.
        </p>
        <p xml:id="i-5zskkMsfF7gjpnnPbF7jTi">
          I dag är det för många svårt att starta eget företag. Det finns
          många hinder på vägen. Lag- och skattereglerna är många och svåra
          att bekanta sig med utan juridisk utbildning eller assistans.
          Det skulle vara positivt för såväl samhället som den enskilde
          om fler småföretag kunde komma i gång inom den hemnära tjänstesektorn.
          Då måste hinder undanröjas och stimulans tillkomma. De företag
          som redan finns i verksamheten behöver stöd och uppmuntran till
          fortsatt utveckling.
        </p>
        <p xml:id="i-XqkvHdemsBbDKshmH3dffQ">
          I det läge Sverige befinner sig i måste det ligga i allas intresse
          att fin­na nya vägar för att få fler människor i arbete. Det är
          dags att se möjlig­heterna och inte lägga ned mer tid på att beskriva
          hindren. Allt som kan göras måste göras för att öppna och utveckla
          nya arbetsmarknader. Det måste anses lika naturligt och accepterat
          att som ett hederligt arbete städa i någon annans hem som det
          är att städa t.ex. ministrarnas och riksdags­ledamöternas tjänsterum.
          Det finns lika liten anledning att misstänkliggö­ra den som kan
          tänka sig att arbeta med att kratta löv eller röja snö hos en
          pensionär som den som i sitt arbete utför motsvarande uppgifter
          utanför Rosenbad och Riksdagshuset.
        </p>
        <p xml:id="i-GLCC7gjj1Y1wbGoZfgbEmQ">
          Mot bakgrund av vad jag ovan anfört vill jag fråga statsrådet
          Mona Sahlin:
        </p>
        <p xml:id="i-NRKEdXNkmpaYQwquiD844H">
          Avser statsrådet inom en snar framtid lägga fram förslag som
          kan un­derlätta för människor att starta egna småföretag inom
          den hemnära tjänstesektorn?
        </p>
        <p xml:id="i-SZcyGZjciEf7nv6Fz15NK6">
          Avser statsrådet att vidta åtgärder för att alltfler människor
          kan upp­leva det hedersamt och av samhället accepterat att vilja
          starta företag och arbeta inom den hemnära tjänstesektorn?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_55.pdf"/>
      </div>
    </body>
  </text>
</TEI>
