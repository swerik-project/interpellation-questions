<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0138">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:138</head>
        <author who="unknown">Marianne Andersson (c)</author>
        <minister who="unknown">statsrå­det Mona Sahlin</minister>
        <topic>turism i hela landet</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:138 av Marianne Andersson (c) till statsrå­det
          Mona Sahlin om turism i hela landet
        </IPQ_title>
        <submission_info>
          Inkom den 28 januari Besvarad den 16 februari Prot. 1998/99:56
        </submission_info>
      </div>
      <div type="IPQuestionBody">
        <p>
          Sverige håller på att kantra. Den negativa befolkningsutveckling­en
          måste vändas. Utflyttningen från mindre orter och landsbygd till
          de större städerna och universitetsorterna sker i allt snabbare
          takt. Detta skapar samhällsproblem. Inte minst i Västra Götaland
          är tren­den tydlig, särskilt i Dalslands kommuner.
        </p>
        <p>
          Den offentliga och kommersiella servicen blir svårare och svårare
          att upprätthålla i avfolkningsområden. Här måste nya lösningar
          fin­nas. De lokala arbetsmarknaderna måste breddas. En utvecklad
          tu­ristnäring ger sådana möjligheter. Inte minst den småskaliga
          turist­verksamheten måste uppmärksammas. Den ger arbetstillfällen
          och möjlighet att behålla lokal service.
        </p>
        <p>
          Sverige har alla möjligheter att utvecklas som turistland. Vi
          måste bättre utnyttja våra genuina förutsättningar när det gäller
          natur
        </p>
        <note type="margin">
          Interpellationer1998/99:1 -370
        </note>
        <note type="pageNumber">
          155
        </note>
        <pb facs="PDF:154"/>
        <note type="margin">
          Interpellationer1998/99:1 -370
        </note>
        <p>
          och kultur. Turism på landsbygden handlar till största delen
          om mindre företag. De möts av en rad problem. Dels de som generellt
          möter småföretagaren, dels bristen på samordning mellan olika
          aktö­rer och myndigheter inom turismen. Denna samordning måste
          för­bättras. Små företag har mindre möjligheter och ofta sämre
          kunska­per om marknadsanalys och marknadsföring. Därför behövs
          kunskap och kompetensuppbyggnad för dessa. I dag finns forskning
          och ut­bildning på flera håll. Det är angeläget att den utbildning
          och forsk­ning som sker inom området sker i dialog med de mindre
          företagen.
        </p>
        <p>
          Ett problem som många mindre företag uppger är bestämmelser­na
          om skyltning. Det sker förvisso en översyn av detta för tillfället.
          Den översynen måste göras med ambitionen att det redan under vå­ren,
          inför den kommande vår- och sommarsäsongen, skall bli lättare
          att sätta upp vägskyltar om lokala evenemang och sevärdheter.
        </p>
        <p>
          Även livsmedelslagstiftningen ställer till problem för många
          mindre företag. Lagstiftningen om livsmedelshantering tar inte
          hän­syn till exempelvis mindre kaffestugor eller enklare matställen.
          Det kan inte vara rimligt att belasta dessa med samma krav som
          för re­stauranger. Lagstiftningen måste bli mer flexibel inom
          detta område.
        </p>
        <p>
          Entreprenörsandan måste tas till vara. På många mindre orter
          är det relativt vanligt att kombinera olika verksamheter. Inte
          minst inom den småskaliga turismen är detta vanligt. Detta ”mångsyssleri”
          är för många både livskvalitet och en nödvändighet. På orter där
          ar­betsmarknaden sviktat har mångsyssleri många gånger blivit
          den en­da möjligheten att klara sin utkomst. Transfereringssystemen
          måste i högre grad ta hänsyn till att människor inte är endera
          anställda eller företagare. Det måste finnas ett skyddsnät även
          för de som är mång­sysslare. Företagarens sociala situation måste
          uppmärksammas.
        </p>
        <p>
          På mindre orter är det många gånger svårt att få heltidsarbete.
          Deltidsjobb är det enda som kan erbjudas. Många gånger är det
          en förlust för den enskilde att ta dessa vilket resulterar i att
          arbetet inte utförs. Arbetslöshetsförsäkringen måste därför utformas
          på ett sådant sätt att deltidsanställda inte missgynnas.
        </p>
        <p>
          Med detta som bakgrund vill jag fråga statsrådet:
        </p>
        <p>
          1. Vilka åtgärder tänker statsrådet vidta för att skapa bättre
          samord­ning mellan olika aktörer och myndigheter inom turismen?
        </p>
        <p>
          2. Är statsrådet beredd att vidta åtgärder så att det blir lättare
          att sätta upp vägskyltar om lokala evenemang och sevärdheter?
        </p>
        <p>
          3. Är statsrådet beredd att se över lagstiftningen så att denna
          blir mer flexibel för mindre näringsidkare?
        </p>
        <p>
          4. Vilka åtgärder vill statsrådet vidta för att underlätta och
          stimulera mångsyssleri?
        </p>
        <p>
          5. Avser statsrådet att ta initiativ till lagändring så att arbetslöshets­försäkringen
          utformas på ett sådant sätt att deltidsanställda inte missgynnas?
        </p>
        <note type="pageNumber">
          156
        </note>
        <pb facs="PDF:155"/>
        <pb facs="PDF:156"/>
      </div>
    </body>
  </text>
</TEI>
