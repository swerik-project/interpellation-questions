<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0041">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:41</head>
        <author who="unknown">Barbro Westerholm (fp)</author>
        <minister who="unknown">statsrådet Pierre Schori</minister>
        <topic>hiv/aids</topic>
        <docDate when="1998-11-20">Inkom den 20 november</docDate>
        <status inProtocol="199899/prot-199899--030.xml" when="1998-12-07" status="answered">Besvarad den 7 december, Prot. 1998/99:30</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:41 av Barbro Westerholm (fp) till statsrådet
          Pierre Schori om hiv/aids
        </IPQ_title>
        <submission_info>
          Inkom den 20 novemberBesvarad den 7 december Prot. 1998/99:30
        </submission_info>
      </div>
      <div type="IPQuestionBody">
        <p xml:id="i-Wksuxdby3NhSeZuU5PQhvT">
          Det är 17 år sedan de första fallen av aids beskrevs i västvärlden.
          Upptäckten av en ny sexuellt överförd dödlig sjukdom, som man
          inte hade några botemedel för förorsakade mer eller mindre panik.
          Tidning­arna fylldes av skräckscenarier om vad som skulle hända
          om man inte satte in effektiva förebyggande insatser. I dag vet
          vi mer om det virus som förorsakar sjukdomen, vilka grupper som
          drabbas och vilka länder som har de största problemen. Vi har
          dyra bromsmediciner vars effekter på lång sikt dock är tveksamma
          med tanke på resistensutveckling.
        </p>
        <p xml:id="i-W9hqrQrRzArpGS34hZhzZX">
          Men vi har inte fått bukt med den världsepidemi som hiv utgör.
          Varje dag under 1997 registrerades ca 16 000 nya hivfall, varav
          1 600 var barn under 15 år. Av dessa var mer än 40 % kvinnor,
          hälften av dem mellan 15 och 24 år. Totalt lever ca 31 miljoner
          hivsmittade personer i världen, 12 miljoner har dött sedan epidemin
          startade och 2,3 miljoner människor dog under 1997. I slutet av
          1997 levde 1,1 miljoner barn med hiv varav hälften smittats under
          året. 8,2 miljoner barn har blivit föräldralösa sedan epidemins
          start. I t.ex. Botswana med 1,6 miljoner invånare är nära hälf­ten
          av de gravida kvinnorna smittade. Varje dag inträffar 100 nya
          fall där. Medelåldern sjunker snabbt från 60 år till 40. År 2010
          kommer 30 % av barnen i Botswana att vara föräldralösa.
        </p>
        <p xml:id="i-8oqoCaJiV51Boy2DFzzdT8">
          Medan sexuell överföring av hivsmittan är det stora problemet
          i många av utvecklingsländerna är det användningen av orena sprutor
          som är huvudproblemet i Sydeuropa. I hivepidemins kölvatten sprids
          också tuberkulosen inte minst bland de hivsmittade narkomanerna.
        </p>
        <p xml:id="i-Trox3zS8F97hZXgmyYJGA8">
          Den sociala utvecklingen, den reproduktiva hälsan och narkotikasitu­ationen
          i ett land påverkar hur snabbt hiv sprids. I arbetet för att bekämpa
          hiv/aids i utvecklingsländerna behövs därför dels en hiv/aidsspecifik
          policy och budget, dels insatser som stöd för samhällsutvecklingen,
          pri­märvården och den reproduktiva hälsan. I många program som
          gäller reproduktiv hälsa riktar man sig till gifta kvinnor men
          inte till tonåringar,
        </p>
        <note type="margin" xml:id="i-K4o8UDb4MCEBet9PoMQnCr">
          Interpellationer1998/99:1 -370
        </note>
        <note type="pageNumber" xml:id="i-6kYAo3XC9URVt7BCYE1vyd">
          43
        </note>
        <pb facs="PDF:42"/>
        <note type="margin" xml:id="i-KufPbXMeEWwJaZFcaDtPr2">
          Interpellationer1998/99:1 -370
        </note>
        <note type="pageNumber" xml:id="i-9MLPFr6MKkD5AJWsX1oTpi">
          44
        </note>
        <p xml:id="i-JUfJLaUy7imdt49PQL2JWo">
          män som har sex med män, narkomaner. I de program som utarbetas
          för att bekämpa tuberkulosens utbredning måste man också ta med
          hiv. Om man behandlade aidspatientema med tuberkulos effektivt
          skulle man förebygga nära 4 miljoner tuberkulosfall och öka livslängden
          hos hivsmittade med i genomsnitt två år. Världsbanken har i sin
          rapport Confronting Aids. Public priorities in a global epidemic
          1997 lyft fram välkontrollerade sprututbytesprogram som en effektiv,
          human och skälig strategi för att förebygga hiv/aids.
        </p>
        <p xml:id="i-JihCqCyXMSfFshj3E76CKZ">
          En stor del av de resurser som satsas på att bekämpa hivepidemin
          kommer länderna till del via Världsbanken. Dessa pengar har inte
          gjort den nytta de skulle kunnat åstadkomma eftersom det saknats
          kompetens i användningen av medlen. Andra sponsorer är Unicef,
          UNDP, UFPA, WHO och Unesco. Unaids har en samordnande funktion
          i arbetet med en stor styrelse representerande 22 länder och sex
          sponsororganisationer. Man har 160 anställda som främst arbetar
          på ländemivå.
        </p>
        <p xml:id="i-G6CddxMLR2b9gggfaHuxDU">
          Om man skall komma till rätta med denna epidemi som hotar inte
          ba­ra människor utan också världsekonomien behövs en rad insatser.
          Efter­som det rör sig om ett virus som sprids genom tre huvudvägar,
          sexuellt umgänge, blodöverföring samt mor/bam fordras insatser
          på många olika plan. Det är därför viktigt att såväl politiska
          som religiösa och andra ledare aktivt arbetar för att hejda epidemin.
          Det behövs en internationell samling kring såväl den reproduktiva
          hälsan som narkotikapolitiken.
        </p>
        <p xml:id="i-J98AjLqZpDzsLBsSyZ25fh">
          Mot bakgrund av ovanstående vill jag fråga statsrådet följande:
        </p>
        <p xml:id="i-UooJwtxMp6yAyF1MAeS6fW">
          Vilka åtgärder avser regeringen vidta för att stödja ett effektivt
          inter­nationellt samarbete för att hejda hivs framfart i världen?
        </p>
        <pb facs="PDF:43"/>
      </div>
    </body>
  </text>
</TEI>
