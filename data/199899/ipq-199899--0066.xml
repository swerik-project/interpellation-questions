<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0066">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:66</head>
        <author who="unknown">Ola Karlsson (m)</author>
        <minister who="unknown">försvarsministern</minister>
        <topic>den svenska försvarsindustrin</topic>
        <docDate when="1998-11-27">Inkom den 27 november</docDate>
        <status inProtocol="199899/prot-199899--041.xml" when="1999-01-19" status="answered">Besvarad den 19 januari, Prot. 1998/99:41</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:66 av Ola Karlsson (m) till försvarsministern
          om den svenska försvarsindustrin
        </IPQ_title>
        <submission_info>
          Inkom den 27 novemberBesvarad den 19 januari Prot. 1998/99:41
        </submission_info>
      </div>
      <div type="IPQuestionBody">
        <p>
          Regeringens oförmåga att hantera omläggningen av budgetprinciper
          för försvaret hotar nu stora delar av en hel näringsgren. De neddragning­ar
          av försvarsanslagen som nu diskuteras kan komma att innebära en
          avveckling av en stor del av svensk försvarsindustri. Därmed hotas
          en av hörnpelarna för vår säkerhetspolitik. Avbrutna utvecklingsprojekt
          och materielbeställningar gör att viktiga kompetensområden riskeras.
          Samar­bete med utländsk försvarsindustri försvåras. Tusentals
          arbetstillfällen hotas.
        </p>
        <p>
          Sverige har i dag en stark och tekniskt avancerad försvarsindustri
          med bred kompetens. Det finns ett stort behov av samarbete och
          om­struktureringar av försvarsindustrin i hela Europa. Skall svensk
          för­svarsindustri kunna ta aktiv del av, och bli en intressant
          partner i, ett sådant samarbete fordras svenska utvecklingsprojekt,
          materielbeställ­ningar samt goda möjligheter till export och politiskt
          stöd för detta.
        </p>
        <p>
          En väsentlig del i den nuvarande försvarspolitiken är möjlighet
          till återtagning av förband och material. Tanken är att det kommer
          att vara lång tid mellan indikationerna på tänkbara kriser och
          krisen i sig. Det skall ge försvaret god tid att återta god stridsduglighet
          och att komplette­ra med materiel innan krisen kommer. Skall detta
          vara trovärdigt fordras att det finns en inhemsk försvarsindustri
          med möjlighet att på relativt kort varsel bygga upp produktionskapacitet
          och leverera viktiga produk­ter.
        </p>
        <p>
          Den svenska försvarsindustrin har en mycket hög teknisk kompetens.
          Inom en rad teknikområden representerar svensk försvarsindustri
          mycket avancerad industriell kompetens. Stridsflygplanet JAS,
          missil- och artil­lerikunnande inom Bofors, stridsfordonskompetens
          inom Hägglunds, fartygsbyggande inom Kockums samt elektronikkompetens
          inom Erics­son och Celsius är några av exemplen. Detta har skapat
          spin-off-effekter för annan industri. Kemi, mekanik, elektronik
          och radioteknik är alla områden som utvecklats med stor hjälp
          av försvarsindustriella satsningar.
        </p>
        <p>
          För att behålla en fortsatt stark svensk försvarsindustri måste
          samver­kan med europeisk och amerikansk försvarsindustri prioriteras.
          Det finns redan i dag ett antal intressanta samarbetsprojekt mellan
          svensk och annan europeisk försvarsindustri. Bofors och franska
          Giat samarbetar om Bonussystemet. JAS delägs nu av British Aerospace.
          Kockums samar­betar med Norge och Danmark om nya generationens
          ubåtar och även med Australien om ubåtsteknik. Taurus är ett projekt
          mellan tyska Dasa och Bofors missiles, är ytterligare ett exempel.
        </p>
        <note type="margin">
          Interpellationer1998/99:1 -370
        </note>
        <note type="pageNumber">
          67
        </note>
        <pb facs="PDF:66"/>
        <note type="margin">
          Interpellationer1998/99:1-370
        </note>
        <p>
          Det krävs ett antal förutsättningar för ett framgångsrikt samarbete.
          Svensk industri måste tillföra samarbetet viktig kompetens. För
          det ford­ras fortsatta utvecklingssatsningar samt att kompetensområden
          inte prio­riteras bort. Vidare behövs likartade exportregler.
          Det krävs också lång­siktiga åtaganden av beställningar och utvecklingsprojekt.
          Allt detta riskerar nu att raseras av regeringens hantering av
          försvarsbudgeten. Det vore förödande, att när vi nu ser möjligheterna
          till utvidgat samarbete med europeisk industri, ta bort möjligheterna
          för svensk industri att delta.
        </p>
        <p>
          För att bevara och utveckla kompetensen krävs en kontinuerlig
          verk­samhet. Det är därför nödvändigt att driva och betala utveckling
          även under de perioder svenska försvaret inte gör anskaffningar.
          Exporten kommer med minskande svenska beställningar att vara helt
          avgörande för möjligheten att upprätthålla kompetensen inom försvarsindustrins
          olika delar. Det kräver samsyn mellan länderna vad gäller tillåtna
          ex­portområden. Svenskt deltagande i samarbetsprojekt kommer inte
          att vara intressant om det innebär att viktiga exportmarknader
          inte blir till­gängliga.
        </p>
        <p>
          Får inte försvaret kompensation för ändrade budgeteringsprinciper
          kan stora och viktiga kompetensområden helt försvinna. Kompetensen
          för att utveckla artillerisystem avvecklas. Förmåga att utveckla
          missiler minskar drastiskt. Utvecklingen av stridsdelar till pansarväm
          riskeras. Utvecklingen av sjöminor hotas. Telekrigsutvecklingen
          riskeras. Risken är att svensk industri reduceras till underhållsverkstäder
          medan ny mate­riel måste köpas utifrån. Bara vid Celsius verksamheter
          i Karlskoga hotas 2 000 arbetstillfällen.
        </p>
        <p>
          Med anledning av ovanstående vill jag därför ställa följande
          fråga:
        </p>
        <p>
          Vilka åtgärder avser statsrådet vidta för att inte stora delar
          av den svenska försvarsindustrin skall förödas och avvecklas?
        </p>
        <pb facs="PDF:67"/>
      </div>
    </body>
  </text>
</TEI>
