<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0359">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:359</head>
        <author who="unknown">Berndt Ekholm (s)</author>
        <minister who="unknown">näringsministern</minister>
        <topic>transportpolitiken</topic>
        <docDate when="1999-04-30">Inkom den 30 april</docDate>
        <status inProtocol="199899/prot-199899--103.xml" when="1999-05-31" status="answered">Besvarad den 31 maj, Prot. 1998/99:103</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:359 av Berndt Ekholm (s) till näringsministern
          om transportpolitiken
        </IPQ_title>
        <submission_info>
          Inkom den 30 april Besvarad den 31 maj Prot. 1998/99:103
        </submission_info>
      </div>
      <div type="IPQuestionBody">
        <p xml:id="i-CxUu6jqXLuKtuivqJv8XxR">
          Arbetet med nästa stora infrastrukturplan för perioden 2002-2011
          har böijat. SIKA, Statens institut för kommunikationsanalys har
          ställt sam­man en första rapport om inriktningen av planeringen
          för transportin­frastrukturen för den aktuella perioden - en lägesanalys.
        </p>
        <p xml:id="i-JS2yStF4visuNBhpiccTLr">
          Arbetet drivs nu vidare genom en strategisk analys, där SIKA
          har identifierat 19 strategiska områden, som de anser bör övervägas
          för ana­lys, varav 12 prioriterats. Därefter avses bl.a. analyser
          göras av olika alternativa inriktningars måluppfyllelse vid olika
          resursinsatser.
        </p>
        <p xml:id="i-XQj8kvzH749QtH8aNs8nJ7">
          Det samlade förberedelsearbetet blir sedan underlag för en proposi­tion
          från regeringen om resursram och prioriterade åtgärder i infrastruk­turen,
          vilken avses lämnas i början av nästa år. Efter riksdagsbeslutet
          lämnar regeringen direktiv och ger uppdrag till de olika trafikverken
          att upprätta tioårsplaner, vilka avses fastställas i slutet av
          år 2001.
        </p>
        <p xml:id="i-GBKQFdjXjbgDn33kSgvgc8">
          Hela arbetet styrs av de av riksdagen 1998 fastlagda transportpolitis­ka
          målen. Det övergripande målet är att säkerställa en samhällsekono­miskt
          effektiv och långsiktigt hållbar transportförsörjning. Därutöver
          finns fem långsiktigt inriktade delmål: Ett tillgängligt transportsystem,
          en hög transportkvalitet, en säker trafik, en god miljö och en
          positiv regional utveckling. Vidare finns för några av delmålen
          också konkreta etappmål.
        </p>
        <p xml:id="i-XUfm7wJLNopwMpeaxcEDys">
          Arbetet befinner sig nu i ett läge där regeringen genom uppdrag
          och direktiv styr inriktningen av förberedelsearbetet. Därför
          finns det anled­ning att diskutera hur regeringen ser på den långsiktiga
          utvecklingen av transportarbetet. Vilken vikt regeringen ger de
          olika delmålen och hur man avser att söka uppfylla dem samt hur
          den strategiska analysen in­riktas.
        </p>
        <p xml:id="i-AbRM6EN2vB82VmRRqtFpJV">
          Ett viktigt perspektiv på alla politiska områden är hur vi uppfyller
          vå­ra internationella förpliktelser och tar vårt ansvar för en
          långsiktigt håll­bar global utveckling.
        </p>
        <p xml:id="i-ArsUdZwNeGScUzvKF8hi5N">
          Jag vill därför fråga näringsministern:
        </p>
        <p xml:id="i-V6BkDpV4d91FFRmAuFMr6k">
          hur regeringen avser forma en transportpolitik utifrån de fastlagda
          målen som också tar sin utgångspunkt i att Sverige skall uppträda
          som en ansvarsfull internationell aktör,
        </p>
        <p xml:id="i-QCdEGm87yXjKBXcetBSJ2t">
          hur regeringen avser bidra till att genom transportpolitiken
          knyta na­tionerna närmare varandra och
        </p>
        <p xml:id="i-HJWwNo2qaymx1oQBi6QgxV">
          hur en transportpolitik kan formas som blir till ett föredöme
          för andra länder och därmed en pådrivare i den internationella
          utvecklingen på området.
        </p>
        <note type="pageNumber" xml:id="i-DLViUkG5B7LZx2LpVos1TW">
          384
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_384.pdf"/>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_385.pdf"/>
      </div>
    </body>
  </text>
</TEI>
