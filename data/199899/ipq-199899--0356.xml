<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0356">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:356</head>
        <author who="unknown">Harald Nordlund (fp)</author>
        <minister who="unknown">vice statsmi­nister Lena Hjelm-Wallén</minister>
        <topic>miljöfrågornas behandling i EU</topic>
        <docDate when="1999-04-30">Inkom den 30 april</docDate>
        <status inProtocol="199899/prot-199899--098.xml" when="1999-05-21" status="answered">Besvarad den 21 maj, Prot. 1998/99:98</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:356 av Harald Nordlund (fp) till vice
          statsmi­nister Lena Hjelm-Wallén om miljöfrågornas behandling
          i EU
        </IPQ_title>
        <submission_info>
          Inkom den 30 aprilBesvarad den 21 maj Prot. 1998/99:98
        </submission_info>
      </div>
      <div type="IPQuestionBody">
        <p xml:id="i-PdJ8sjAmomuXqaPcxhg1qA">
          Torsdagen den 15 april lämnade vice statsminister Lena Hjelm-
          Wallén (s) information till riksdagen från regeringen om förberedelserna
          för Sveriges ordförandeskap i EU år 2001. Hjelm-Wallén räknade
          upp de områden som regeringen menar att Sverige skall sätta sin
          prägel på, men märkligt nog nämnde hon inte miljön som en av profilfrågorna.
          En cen­tral del av EU-samarbetet rör hur en god miljö kan säkras
          för Europas invånare.
        </p>
        <p xml:id="i-sM9FTJMYsDnxLg4YhCTiz">
          Europas miljö måste räddas. Det kräver att EU blir världens bästa
          miljöorganisation. Genom Europasamarbetet kan vi lösa gränsöverskri­dande
          miljöproblem och driva fram globalt ansvar för ekologisk balans.
          Folkpartiet liberalerna vill ha en starkare union för att bekämpa
          miljöför­störelsen. Vi vill ha gemensamma miljöregler genom bindande
          överstat­liga beslut. Miljögarantin bör bli starkare genom att
          den medlemsstat som vill gå före på miljöområdet och införa striktare
          regler skall kunna göra det. Om ett annat land påstår att en sådan
          åtgärd är ett handelshinder skall detta ha bevisbördan för att
          så är fallet.
        </p>
        <p xml:id="i-CcM51qPxVpZ5mvWmyyvZBe">
          EU gör insatser för att förbättra kärnsäkerheten i Ryssland,
          Öst- och Centraleuropa. Den bristande säkerheten i kärnkraftverken
          där är ett allvarligt miljöhot mot hela vår kontinent. EU:s utvidgning
          österut är viktigt även när det gäller förbättrad kärnkraftssäkerhet.
          Sådan säkerhet främjas av politisk stabilitet, rättssäkerhet,
          öppen opinionsbildning och ekonomisk utveckling i de regioner
          där verken finns. Förhandlingarna om EU-medlemskap för Polen,
          Ungern, Tjeckien, Slovenien och Estland bör drivas så att dessa
          länder kan bli medlemmar år 2002. Även Lettland och Litauen bör
          finnas med i en första utvidgningsomgång.
        </p>
        <p xml:id="i-3ytY4QJddGpDJj5t7PKoSb">
          Varje land har vetorätt i frågor om ekonomiska styrmedel för
          en bätt­re miljö, eftersom även dessa räknas som skattefrågor.
          Folkpartiet libe­ralerna anser att dessa styrmedel skall betraktas
          som de miljöfrågor de är och inte rena skattefrågor. Ett sådant
          betraktelsesätt skulle förstärka möj­ligheterna att angripa gränsöverskridande
          miljöproblem och att påverka den globala miljön. Folkpartiet liberalerna
          vill därför verka för att mer av de ekonomiska styrmedlen används
          för att främja miljöanpassad kon­sumtion och produktion samt för
          att hindra miljöskadliga utsläpp.
        </p>
        <p xml:id="i-51FcnM6br9VM8e9RYMGQ8Y">
          Många länder vill inte skärpa koldioxidskattema enbart på nationell
          nivå eftersom de då riskerar att försämra sin inhemska industris
          konkur­renskraft så att industrierna flyttar till andra delar
          av världen. För den globala miljön är inget vunnet med detta.
          Tvärtom. Koldioxidproblemet måste hanteras globalt. Trots det
          tror vi att en gemensam europeisk kol­dioxidskatt skulle vara
          ett bra steg på vägen. Det skulle bli en förebild för övriga länder
          på jorden. I dag betraktas koldioxidskatt som en skattefråga inom
          EU och kräver därför enhällighet bland EU:s medlemsstater. Om
          den i stället ses som en miljöfråga kan den införas genom kvalificerat
          majoritetsbeslut inom rådet. Det är något som Sverige bör driva.
        </p>
        <note type="pageNumber" xml:id="i-DvwVnctyjCW3g3VT4fQLqh">
          380
        </note>
        <pb facs="PDF:379"/>
        <p xml:id="i-4AEztooUg4zTM9vRnkrGu2">
          Varför lyfter inte vice statsminister Lena Hjelm-Wallén fram
          miljön som ett av de mest prioriterade områdena att sätta på EU:s
          gemensamma agenda när Sverige är ordförandeland år 2001?
        </p>
        <p xml:id="i-FjTxyWfGesBXjfBYLbbsW3">
          Kommer den svenska regeringen att verka för att samtliga baltiska
          stater, Estland, Lettland och Litauen, kommer att få förhandla
          om EU- medlemskap i den första utvidgningsomgången? Om svaret
          är negativt, varför inte?
        </p>
        <p xml:id="i-TWRKP8dGBYRS1W4WS3GT6C">
          Kommer den svenska regeringen att verka för att ta upp vetorätten
          på miljöområdet på EU:s dagordning när Sverige är ordförandeland
          i unio­nen?
        </p>
        <p xml:id="i-GFPfAzHdsChEJVi7QqkCRg">
          Kommer den svenska regeringen att verka för att införa en gemensam
          koldioxidskatt i EU när Sverige har chansen att sätta detta angelägna
          ärende på arbetsordningen?
        </p>
        <pb facs="PDF:380"/>
      </div>
    </body>
  </text>
</TEI>
