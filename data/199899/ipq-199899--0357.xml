<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0357">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:357</head>
        <author who="unknown">Elver Jonsson (fp)</author>
        <minister who="unknown">socialministern</minister>
        <topic>alkoholpolitiken</topic>
        <docDate when="1999-04-30">Inkom den 30 april</docDate>
        <status inProtocol="199899/prot-199899--103.xml" when="1999-05-31" status="answered">Besvarad den 31 maj, Prot. 1998/99:103</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:357 av Elver Jonsson (fp) till socialministern
          om alkoholpolitiken
        </IPQ_title>
        <submission_info>
          Inkom den 30 april Besvarad den 31 maj Prot. 1998/99:103
        </submission_info>
      </div>
      <div type="IPQuestionBody">
        <p>
          Riksdagen har vid ett flertal tillfällen slagit fast att alkoholen
          är vårt största sociala och medicinska problem. Den innebär påfrestningar
          på såväl samhällsekonomi, allmänna ordningen som den enskildes
          situation. Det må vara alltför tidig alkoholdebut, olaga inköp,
          langning eller över­gång till narkotikamissbruk. Riksdagen har
          slagit fast att den totala, allt­för höga, alkoholkonsumtionen
          måste begränsas. Därför är det viktigt att inför förhandlingar
          om framtida regler, inte minst gentemot EU, att en socialt inriktad
          alkoholpolitik kan upprätthållas och hävdas.
        </p>
        <p>
          Den ”ölflod” som nu forsar in över landet och ungdomsgenerationen
          är mycket olycklig. Kombinationen av inköp av minderåriga och
          häftigt öldrickande av ungdomar leder till att många inte orkar
          resa sig ur de miljöer som är så negativa och nedbrytande. Det
          stora utbudet - inte minst på ölsidan - som är närmast aggressiv
          i sin marknadsföring och den nästan totala avsaknaden av alkoholfria
          nöjesmiljöer för ungdom samverkar till att radikalt försämra situationen.
          Inte minst för unga flick­or är situationen alarmerande. Man måste
          betänka att varje folköl är en liten snaps, vilket innebär att
          några burkar folköl för många unga blir en rejäl fylla.
        </p>
        <p>
          Svensk alkoholpolitik har i grunden byggts på insikt och mångfald.
          Den har bestått av många byggstenar där inte någon kan ryckas
          ut utan att det får konsekvenser. Nu uppträder nya hot inte minst
          genom den större internationalisering som vi har som land men
          där också vår kopp­ling till EU spelar in. De många beslagen av
          smuggelsprit och ökad fre­kvens av s.k. hembränning förstärker
          en redan olycklig trend.
        </p>
        <p>
          Ledande företrädare för statliga bolag kan gå ut och reklamera
          för prissänkning och att i sina affärer ha en ogenerad för att
          inte säga aggres­siv marknadsföring. Det går på tvärs mot svensk
          tradition när det gäller marknadsföring. Att nämnda företag har
          bjudfester som får sådana for­mer att värdarna, i detta fall Stockholms
          stadshus, portar företaget tyder på en ansvarslös hållning som
          ägaren, staten, måste beivra och komma till rätta med.
        </p>
        <note type="margin">
          Interpellationer1998/99:1 -370
        </note>
        <note type="pageNumber">
          381
        </note>
        <pb facs="PDF:380"/>
        <note type="margin">
          Interpellationer1998/99:1 -370
        </note>
        <note type="pageNumber">
          382
        </note>
        <p>
          Konsekvenserna av en hög alkoholkonsumtion och missbruk är alltför
          kända och dokumenterade för att ifrågasättas. Trots att vi vet
          att årligen i Sverige flera tusen personer avlider för tidigt
          på grund av sin alkohol­konsumtion eller att hundratals barn föds
          med handikapp på grund av mammans alkoholbruk. Eller att var tredje
          dödsolycka i trafiken är alko- holrelaterad och en stor andel
          sjukhussängar upptas av dem vars sjukdo­mar har med deras alkoholbruk
          att göra.
        </p>
        <p>
          Sverige har att hantera alkohol- och andra drogfrågor gentemot
          EU. Varors fria rörlighet krockar med vår ambition att upprätthålla
          en re­striktiv och socialt ansvarsfull alkoholpolitik. I sämsta
          fall kan Sverige riskera att mista de särbestämmelser som vi tidigare
          förhandlat oss till. Det skulle innebära i stort sett en tiodubbling
          av införselvillkoren för alkoholdrycker.
        </p>
        <p>
          Allt talar för att vi skulle kraftigt höja alkoholkonsumtionen
          bland be­folkningen med de konsekvenser som är så tydliga inte
          bara ekonomiskt utan också medicinskt och socialt. Det finns enligt
          min mening anledning för svenska regeringen att aktivt och med
          engagemang hävda socialt inriktade särbestämmelser.
        </p>
        <p>
          Det gäller att ha rätt proportion på problemen. Att ”arbetsskador”
          och ”galna kosjukan” i England skördat människoliv är självfallet
          tragiskt. Det finns anledning att se över villkoren för både människor
          och djur. Stora och nödvändiga insatser har gjorts. Men när lika
          många avlider på några dagar på grund av för hög alkoholkonsumtion
          lyfter knappast nå­gon politiker eller journalist på ögonbrynen.
          Samma omtanke om folk­hälsan borde också leda till drastiska insatser.
          Alkoholpolitik är inte fråga om service - eller näringspolitik.
          Det handlar om ekonomi, social och medicinsk hälsa. För ungdomens
          och folkhälsans skull. Men det är bråt­tom!
        </p>
        <p>
          Med hänvisning till det anförda skulle jag vilja ställa följande
          frågor till socialministern:
        </p>
        <p>
          1. Avser regeringen att vidta åtgärder så att det erbjuds alkoholfria
          fri- tidsmöjligheter för ungdomen och för att komma åt de kraftigt
          ökade skadorna på grund av tidigt alkoholbruk bland ungdomar?
        </p>
        <p>
          2. Vilka åtgärder avser regeringen att vidta för att statliga
          företag i sin marknadsföring skall leva upp till kunnig insikt
          och ett socialt an­svar?
        </p>
        <p>
          3. Vilka insatser avser regeringen att vidta för att framgångsrikt
          kunna hävda en svensk, socialt inriktad alkoholpolitik i förhållande
          till övri­ga EU-området?
        </p>
        <pb facs="PDF:381"/>
      </div>
    </body>
  </text>
</TEI>
