<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0333">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:333</head>
        <author who="unknown">Per Westerberg (m)</author>
        <minister who="unknown">näringsministern</minister>
        <topic>företagandet</topic>
        <docDate when="1999-04-29">Inkom den 29 april</docDate>
        <status inProtocol="199899/prot-199899--103.xml" when="1999-05-31" status="answered">Besvarad den 31 maj, Prot. 1998/99:103</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:333 av Per Westerberg (m) till näringsministern
          om företagandet
        </IPQ_title>
        <submission_info>
          Inkom den 29 april Besvarad den 31 maj Prot. 1998/99:103
        </submission_info>
      </div>
      <div type="IPQuestionBody">
        <p xml:id="i-S2ob766mg5Wo7qTbRUj4d1">
          Sverige i dag:
        </p>
        <p xml:id="i-LJEePKkjYQ87C8oFS4UYvQ">
          1. Sjunkande långsiktig trend i sysselsättningen i näringslivet.
          Ända sedan slutet av 1940-talet har sysselsättningen i svenskt
          näringsliv sjunkit trendmässigt. Naturligtvis finns konjunkturvariationer
          men trenden är stabilt svagt nedåt. Denna trend är närmast unik.
        </p>
        <p xml:id="i-Hz79k1WpZRoXFjhKkGVUVH">
          2. Sjunkande relativt kunskapsinnehåll i exporten. När de relativa
          löne­nivåerna faller i förhållande till våra viktigaste konkurrentländer
          samtidigt som sysselsättningen sjunker innebär detta att vi konkurre­rar
          med lön snarare än kunskap, teknik och kompetens.
        </p>
        <p xml:id="i-UT6aETkTrGcMxwmLLWVrmi">
          3. Svag utveckling i den relativa utbildningsnivån. Jämfört med
          övriga Västeuropa har vi haft en svagare utveckling av andelen
          studenter som går vidare till högre studier.
        </p>
        <p xml:id="i-7j4tD2jarGuMC5fpjDCggE">
          Det är fullt möjligt att skapa många nya jobb med hjälp av låga
          löner och ökad lönespridning. Men det är inte låglönejobben vi
          vill ha. Vad vi behöver är kvalificerade jobb som ger bra betalt
          och som ger Sverige ökad internationell konkurrenskraft. Det får
          aldrig bli ett mål att bara skapa många lågbetalda jobb - även
          om lågbetalda jobb förvisso är bättre än inga jobb alls.
        </p>
        <p xml:id="i-GmPrsASHPrbNo2hcbgFBq1">
          Målet för vår tillväxtpolitik måste vara att få fram produkter,
          system och metoder som med god konkurrenskraft orkar bära höga
          löner i till­räckligt antal. Vi får inte höga löner bara för att
          vi är svenskar utan för att vi är duktiga, snabba att anpassa
          oss, har hög teknik, förmåga och kun­skap.
        </p>
        <p xml:id="i-VPF57KzcKF16h69atHord5">
          Det innebär också ett betydande förändringstryck på traditionella
          mo­nopol och offentliga verksamheter. Inte heller här kan man
          räkna med högre löner än i andra länder om man gör precis samma
          saker och dess­utom likadant. Vi måste därför i högre utsträckning
          ta till vara på initia­tivkraften hos enskilda människor, utbildning,
          anpassningsförmåga och företagaranda.
        </p>
        <p xml:id="i-RVsA8Wg5rTwiq8nGR7ZS1e">
          Alla företag kan inte eller vill inte växa men slutsatsen är
          att alla måste ha den möjligheten genom konkurrenskraftiga villkor
          för såväl stora som små. Snabbväxande företag erbjuder särskilda
          problem och möjligheter som erfordrar särskilda insatser.
        </p>
        <p xml:id="i-7rs8oQD3mEJySWn5s9kxmJ">
          USA har under de senaste tio åren gått från hög arbetslöshet
          till i det närmaste full sysselsättning trots stor invandring
          av människor i arbetsför ålder. I dag skapas det ca 300 000 nya
          jobb per månad i USA. Över 70 % av de nya jobben har en lön som
          överstiger genomsnittslönen i USA. Det är således välbetalda jobb
          som expanderar i USA. Så borde det vara även i Sverige.
        </p>
        <p xml:id="i-EunpJ5ZhovByJUjf9sJqej">
          Nästan hela nettotillskottet kan hänföras till kunskapsindustrin
          dvs. tele, Internet, data, IT och bioteknik med underleverantörer.
          De stora företagen minskar nästan alltid sysselsättningen över
          tiden och de nya
        </p>
        <note type="pageNumber" xml:id="i-E58SEe5Bvh3PCQZfiEBiiK">
          358
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_358.pdf"/>
        <p xml:id="i-F6wA8hhJxdd6yHZkz5Bgn5">
          jobben kommer främst bland småföretagen och då främst hos de
          s.k. snabbväxande företagen.
        </p>
        <p xml:id="i-XoeB7d8G4MDHWr4r2mbK4Y">
          Även i Sverige är det främst kunskapsföretagen som växer snabbt
          men det sker från en mycket låg nivå, liten totalvolym och ofta
          inte lika utpräglade kunskapsföretag som i USA. Riskkapitalet
          har helt andra förutsättningar i Sverige vilket gör investerarna
          mindre riskbenägna - på logisk grund.
        </p>
        <p xml:id="i-ToB823VM2XNqZ97qLf91vG">
          Snabbväxande företag karakteriseras främst av:
        </p>
        <p xml:id="i-6f2iJcvXsQiJgBBjUdC9F8">
          • innovationer med hög teknik/kunskap, oftast med högskoleanknyt-
          ning med nya produkter och hög internationaliseringsgrad på kort
          tid
        </p>
        <p xml:id="i-EAu9ZBK3Awg2UkyvCxU4FT">
          • avknoppningar från större företag - t.ex. vid koncentration
          till kärn­verksamheten - med nygammal, flexiblare och mer motiverad
          perso­nal med stor kunskap om produkt och marknad
        </p>
        <p xml:id="i-AqQc7AhkDHZyn4iGXjkHpK">
          • marknadsstyrda innovationsföretag med stark kundkontakt, hög
          in­ternationalisering, lönsam expansion och mycket stark entrepre­nörsanda.
        </p>
        <p xml:id="i-7UfYQpMBDGXxTZV8wnfg8M">
          Ett genomgående drag hos företagen är att de finns i snart sagt
          alla branscher - såväl växande som tillbakagående, att de kombinerar
          ofta gammal traditionell teknik med ny teknik på hög nivå med
          stor kundan­passning, att de ofta är starkt exportorienterade
          och därmed utsatta för hård internationell konkurrens och att
          de använder sig av många underle­verantörer från olika länder,
          monterar/tillverkar de kritiska detaljerna själva.
        </p>
        <p xml:id="i-Ku45okBFEGhQcd5oEWnuGT">
          Det ställer krav på ett rörligt riskkapital som uppmuntras att
          göra nya satsningar i nya växande företag. Det ställer krav på
          rörlig kunskap mel­lan företagande och universitet och forskningsinstitut.
          Det ställer krav på en rörlig arbetskraft, som kanske är den främsta
          spridaren av erfarenhet och kunskap mellan olika arbetsplatser.
          Hindren för denna rörlighet måste undanröjas.
        </p>
        <p xml:id="i-WpWhyCPoa4fJwXrM2w6VGW">
          Vårpropositionen är en bekräftelse på närmast total avsaknad
          av åt­gärder för företagande och nya välbetalda jobb. Trots det
          har löften ut­ställts om att skapa ett näringsklimat i världsklass.
        </p>
        <p xml:id="i-4rD2Jg11GYvGuDrvUDNvVW">
          Med hänvisning till ovanstående vill jag ställa följande frågor:
        </p>
        <p xml:id="i-Db6FTkfbNz7BxggzKth6NJ">
          1. Vilka åtgärder avser näringsministern vidta för att uppnå
          ett ”näringsklimat i världsklass”?
        </p>
        <p xml:id="i-21knoPFbLnRCiQ24NFTx2G">
          2. I vilken takt avses åtgärderna vidtas?
        </p>
        <p xml:id="i-6LLsVS34Z5mEs7FwadndCF">
          3. När skall Sveriges ”nationella konkurrenskraft” vara i världsklass?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_359.pdf"/>
      </div>
    </body>
  </text>
</TEI>
