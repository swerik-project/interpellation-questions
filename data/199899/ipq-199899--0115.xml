<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0115">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:115</head>
        <author who="unknown">Margareta Andersson (c)</author>
        <minister who="unknown">näringsmi­nistern</minister>
        <topic>arbetsmarknadspolitiska åtgärder</topic>
        <docDate when="1999-01-28">Inkom den 28 januari</docDate>
        <status inProtocol="199899/prot-199899--061.xml" when="1999-03-02" status="answered">Besvarad den 2 mars, Prot. 1998/99:61</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:115 av Margareta Andersson (c) till näringsmi­nistern
          om arbetsmarknadspolitiska åtgärder
        </IPQ_title>
        <submission_info>
          Inkom den 28 januari Besvarad den 2 mars Prot. 1998/99:61
        </submission_info>
      </div>
      <div type="IPQuestionBody">
        <p xml:id="i-9qjFDczahh8NLQeZXtSAK6">
          Arbetsmarknaden ser mycket olika ut i olika delar av landet.
          I stora delar av landet råder avfolkning, arbetslöshet och krisstämning.
          I andra delar är det inflyttning och brist på arbetskraft. Att
          då ha regler som är gemensamma och detaljreglerade för hela arbetsmarknaden
          är inte bästa tänkbara resursfördelning. Man behöver vidta åtgärder
          som är avpassade efter de förhållanden som råder i den enskilda
          kommunen.
        </p>
        <p xml:id="i-9SKhnrs85ETXebYyQXwnia">
          I de västra länsdelama av Jönköpings län t.ex. behövs utbildade
          verk­stadsarbetare med en utbildning förlagd till olika företag.
          Ibland finns möjligheter inom regelverket men lika ofta känns
          reglerna som ett hinder för att få folk i arbete och för att företagen
          skall kunna besätta de lediga jobb som finns.
        </p>
        <p xml:id="i-Q57qC4y5jvAhVjNp7GLX6s">
          Att erbjuda människor vidareutbildning och vidareutveckling på
          hemorten är en annan åtgärd som i dagsläget har för lite resurser.
          Att slippa åka långa vägar är ibland förutsättningen för att kunna
          anta ett erbjudande om utbildning. Därför vore det bra om arbetsmarknadsutbild­ningar
          i större utsträckning kunde spridas över både landet och länen.
          Tyvärr har flera AMU-center lagts ned och verksamheten centraliserats
          till ett fåtal orter. Denna utveckling borde vändas helt och i
          stället spri­das.
        </p>
        <p xml:id="i-5Wj7MW5cprGPN7fBFdd3gf">
          Många invandrare har inte lärt sig svenska i tillräcklig omfattning
          via sfi så att de kan få ett vanligt arbete. Att då ge dem särskilda
          resurser så att de kan komma ut på företag tillsammans med handledare,
          stödja dem tills de klarar sin situation själva, kan rymmas inom
          resurserna för otra­ditionella åtgärder men det är en ganska liten
          pott pengar och när den är slut kan inte fler få den möjligheten.
          En friare användning av arbets­marknadsmedlen är en lösning som
          endast påverkar byråkratin.
        </p>
        <p xml:id="i-5GMhD8MhvNXzLDKSf9RT3Y">
          Arbetsförmedlingsnämnderna i kommunerna känner sig ofta kringrända
          av regler i stället för stöttade av dem. Ur en regionalpolitisk
          synvinkel är detta helt otillfredsställande. Ett sätt att lösa
          det här proble­met är att decentralisera besluten om vilka åtgärder
          som skall erbjudas enskilda arbetslösa till de lokala arbetsförmedlingsnämnderna.
          Grund­läggande regler om vilka som har rätt till åtgärder m.m.
          kan bibehållas men att som i dag detaljreglera utan möjlighet
          till lokala tolkningar gör arbetsmarknadspolitiken stelbent och
          ineffektiv.
        </p>
        <p xml:id="i-MZDvTzcnWeJ5vsy72xWVUo">
          En åtgärd som finns med i regelverket och som för många regioner
          är mycket olycklig är flyttningsbidragen. De medför att många
          yngre flyttar till storstadsområdena och landsorten dräneras på
          sin befolkning. Företag
        </p>
        <pb facs="PDF:125"/>
        <p xml:id="i-T7y5xwmvGtRmrU5gSrK1PE">
          i de expansiva områdena borde kunna ta flyttningskostnaden som
          en rekryteringskostnad. Arbetsförmedlingens pengar borde i stället
          använ­das till att matcha arbetskraften med de jobb som finns
          i landsorten i större utsträckning. Centerpartiet står här kvar
          vid sitt krav på slopande av flyttningsbidrag både inom landet
          och i Norden.
        </p>
        <p xml:id="i-8iLzBZWq2yUUcrjFCELnsm">
          Med ledning av ovanstående frågar jag näringsministern:
        </p>
        <p xml:id="i-X5XNLsoeQgCVKW9eED8oY8">
          Vilka åtgärder är regeringen beredd att vidta för att arbetsmarknads­politiska
          medel skall kunna användas mer flexibelt och på olika sätt i olika
          arbetsförmedlingsnämnder?
        </p>
        <p xml:id="i-JNTVanMVs4eXSrMPNM9NtV">
          Vilka åtgärder är näringsministern beredd att vidta för att fler
          skall kunna erbjudas och anta arbetsmarknadsutbildning?
        </p>
        <p xml:id="i-Lr35vxfAHaKJojZ64mADJp">
          Är näringsministern beredd att avskaffa flyttningsbidragen?
        </p>
        <pb facs="PDF:126"/>
      </div>
    </body>
  </text>
</TEI>
