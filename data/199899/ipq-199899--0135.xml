<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0135">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:135</head>
        <author who="unknown">Sofia Jonsson (c)</author>
        <minister who="unknown">statsrådet Inge­gerd Wämersson</minister>
        <topic>skolor i glesbygd</topic>
        <docDate when="1999-01-28">Inkom den 28 januari</docDate>
        <status inProtocol="199899/prot-199899--063.xml" when="1999-03-04" status="answered">Besvarad den 4 mars, Prot. 1998/99:63</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:135 av Sofia Jonsson (c) till statsrådet
          Inge­gerd Wämersson om skolor i glesbygd
        </IPQ_title>
        <submission_info>
          Inkom den 28 januariBesvarad den 4 mars Prot. 1998/99:63
        </submission_info>
      </div>
      <div type="IPQuestionBody">
        <p xml:id="i-67oibG12k1FQRDuCUpn34L">
          Sverige har i dag stora obalanser i befolkningsutvecklingen.
          Detta är negativt i dubbel bemärkelse. Avfolkningen förstärker
          gles­heten samtidigt som inflyttningen till några större städer
          skapar allt­mer av trängsel och överhettning. Utglesning och överhettning
          är två sidor av samma mynt. Politiken måste nu inriktas på att
          ta till vara den styrka som finns både i städer och på landsbygd.
          Inriktningen skall vara att skapa goda möjligheter för tillväxt
          och utveckling både i städerna, på landet och i de mindre orterna.
        </p>
        <p xml:id="i-GJDJ3xqtUPJCGKbnUvvdS">
          Möjligheten att tillsammans med andra kunna påverka sin när­miljö
          är angelägen. En politik för drivkraft och utveckling handlar
          därför inte i första hand om stöd och bidrag utan om att ta till
          vara den kreativitet som finns lokalt. Större ansvar och självförvaltning,
          dvs. en politik för ökad decentralisering, är nödvändig för en
          hållbar utveckling.
        </p>
        <p xml:id="i-EPYnWMfqCScXBYvA1bLpxk">
          Den personliga livskvaliteten ökar i betydelse. Många väljer
          att bosätta sig utanför stadskärnan. Det tätortsnära boendet har
          ökat. Närhet till natur och rekreation har för många ökat i betydelse.
          Till­gången till natur och kultur räcker dock inte. Tillgängligheten
          till en bra utbildning måste finnas. Inte minst av denna anledning
          är utbild­ningsfrågorna fundamentala för den regionala utvecklingen.
        </p>
        <p xml:id="i-8FxVb25nkV2ZXuDFhFdAou">
          Den lilla byskolan fyller ofta en ovärderlig funktion för hela
          sam­hället i glesbygd. Den sociala sammanhållningen där är viktig
          för så­väl elever som föräldrar. Skolan kan även utgöra en samlingsplats
          för de människor som bor i området och därmed bidra till sociala
          mötes-
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_152.pdf"/>
        <p xml:id="i-XjumbvdgGxzLEpMh83Cz4j">
          platser. Skolan är rätt använd mer än en arbetsplats för barnen
          på da­gen. Närheten till skolan är ofta en avgörande faktor för
          var familjer väljer att bosätta sig. Byskolan fyller därmed en
          funktion för hela lo­kalsamhällets utveckling. När skolan fungerar
          som en skola mitt i byn eller som ett kulturcentrum ökas kontakterna
          och därmed käns­lan av delaktighet. Skolans lokaler erbjuder möjligheter
          till ett rikt utbud av olika verksamheter.
        </p>
        <p xml:id="i-RPyjJjMGHczek5nUip6wdJ">
          Samtidigt pågår en oroande utveckling ute i landets kommuner.
          1997 konstaterade Glesbygdsverket att ett hundratal av landets
          gles­bygdsskolor var akut hotade de kommande åren. Ett antal beslut
          om nedläggning, ofta i strid med glesbygdsinvånarnas vilja, fanns
          redan då. Sedan dess har läget knappast förbättrats, då avfolkningen
          av landets glesbygd fortsatt och barnkullarna minskar i storlek.
        </p>
        <p xml:id="i-L9yD67JSPZWfKfvLt5aBDb">
          Nedläggning av glesbygdsskolor strider mot de intentioner som
          finns i kostnadsutjämningssystemet, där kommuner kompenseras för
          förekomsten av glesbygdsskolor. Glesbygdsverket har uppmärk­sammat
          också detta, och i rapporten 1997 presenterat förslag för bl.a.
          stöd för IT-satsningar och fortbildning av lärare vid glesbygdsskolor.
          Det är angeläget att också riksdag och regering tar frågan på
          allvar och vidtar åtgärder för att bryta trenden.
        </p>
        <p xml:id="i-L3EVdYRTmnZRFGi1smkueE">
          Mot bakgrund av det ovan angivna vill jag fråga statsrådet föl­jande:
        </p>
        <p xml:id="i-LGBrwr7cxLDGgESTT7Yt4r">
          Vilka åtgärder avser statsrådet vidta för att stärka och göra
          det möjligt för landets glesbygdsskolor att finnas kvar?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_153.pdf"/>
      </div>
    </body>
  </text>
</TEI>
