<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0190">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:190 av Inger Segelström (s) till statsrådet
          Maj- Inger Klingvall om ny arbetsskadeförsäkring
        </IPQ_title>
        <submission_info>
          Inkom den 24 februari Besvarad den 16 mars Prot. 1998/99:69
        </submission_info>
      </div>
      <div type="IPQuestionBody">
        <p>
          I januari 1993 ändrades reglerna i arbetsskadeförsäkringen. Reglerna
          stramades upp för att minska kostnaderna i försäkringen. Enligt
          RFV:s statistik minskade antalet godkända arbetsskador med nästan
          90 % mel­lan 1992 och 1997. I praktiken innebär dessa hårdare
          krav att det har blivit nästan omöjligt för många, särskilt kvinnor,
          att få sina arbetsskador godkända.
        </p>
        <p>
          Förändringen ledde till önskad effekt vad gäller kostnadsminskning.
          Antalet godkända skador har efter ändringen minskat kraftigt.
          Tyvärr har resultatet för de arbetsskadade blivit närmast katastrofalt.
          Även den stat­liga utredningen om arbetsskadeförsäkringen slog
          fast att försäkringen inte längre ger trygghet vid arbetsskada.
        </p>
        <p>
          De stora förlorarna i arbetsskadeförsäkringen är kvinnorna. Kvinnor
          får oftare belastningsrelaterande skador, vilka är i det närmaste
          omöjliga att bevisa med de ändrade reglerna. Av samtliga som har
          fått arbetsskada godkänd är bara 30 % kvinnor, resterande 70 %
          är män. Även vad gäller godkända arbetssjukdomar (som mest består
          av belastningsskador) är ojämställdheten påträngande. Enligt Arbetarskyddsstyrelsens
          statistik för åren 1994 till 1997 godkändes bara 23 % av kvinnornas
          anmälda arbets­sjukdomar. Motsvarande siffra för männen var 44
          %.
        </p>
        <p>
          Det är uppenbart att försäkringen inte är könsneutral - indirekt
          köns- diskriminerar den kvinnor. För statsrådet anser väl inte
          att kvinnors ar­betsskador är mindre allvarliga eller kännbara?
          Nu måste reglerna ändras så att försäkringen ger samma trygghet
          för både kvinnor och män.
        </p>
        <p>
          Bl.a. därför har en utredning sett över arbetsskador och beviskrav.
          Frågan bereds nu inom Socialdepartementet. Det skall komma ett
          förslag om en ny arbetsskadeförsäkring, tidigare aviserad våren
          1999. Det är viktigt att betona att det måste vara självklart,
          i dag såväl som i ett fram­tida system, att en arbetsskada skall
          ersättas.
        </p>
        <p>
          Avser statsrådet med anledning av ovanstående att lägga en proposi­tion
          med en ny arbetsskadeförsäkring under år 1999 för att rätta till
          den diskriminering som i dag drabbar kvinnor med arbetsskador?
        </p>
        <pb facs="PDF:204"/>
      </div>
    </body>
  </text>
</TEI>
