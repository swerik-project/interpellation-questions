<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0259">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:259</head>
        <author who="unknown">Margit Gennser (m)</author>
        <minister who="unknown">socialministern</minister>
        <topic>reformerat högkostnadsskydd</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:259 av Margit Gennser (m) till socialministern
          om reformerat högkostnadsskydd
        </IPQ_title>
        <submission_info>
          Inkom den 14 april Besvarad den 4 maj Prot. 1998/99:90
        </submission_info>
      </div>
      <div type="IPQuestionBody">
        <p>
          I Aftonbladet fredagen den 9 april 1999 publicerades ett antal
          an­märkningsvärda uttalanden om läkemedel och läkemedelskonsumtionen
          som socialministern gjort någon dag tidigare i TV-programmet Aktuellt.
        </p>
        <p>
          ”Man behöver faktiskt inte ha piller för allting. Det är bättre
          med stärkande promenader eller avstå från kaffe eller vad det
          nu är för nå­gonting” hade Lars Engqvist hävdat i Aktuellt.
        </p>
        <p>
          Påståendet vittnar om total avsaknad av kunskaper inom ett av
          de om­råden, sjukvården, som socialministern ytterst är ansvarig
          för i vårt land.
        </p>
        <p>
          För det första bör politiker aldrig lägga sig i det professionella
          arbete som utförs inom sjukvården. Det är läkaren som är ansvarig
          för sin pati­ents hälsa och då också den förskrivning som skett
          av läkemedel. Att från politiskt håll utfärda rekommendationer
          om att patienter skall låta bli att inta förskrivna läkemedel
          och i stället ägna sig åt stärkande promenader ligger utanför
          statsrådets kompetens. Däremot ligger det inom socialmi­nisterns
          ansvarsområde att utforma en läkemedelsförmån som både till­godoser
          sjukvårdens behov och det statsfinansiella utrymmet.
        </p>
        <p>
          För det andra tycks statsrådet bygga sitt uttalande på uppfattningen
          att läkemedelskostnaderna ”exploderat” under de senaste 5-10 åren.
          Det är en både förenklad och felaktig analys.
        </p>
        <p>
          Redan i HSU:s delbetänkande Reform på recept (SO 1995:122) framhölls
          att kostnaderna för läkemedel ökat mycket på grund av bris­tande
          kostnadsansvar bland läkare och patienter. Regeringen konstatera­de
          dock i den proposition som byggde på HSU:s delbetänkande att ”Sverige
          har internationellt sett låga samhälleliga läkemedelskostnader
          och en måttlig konsumtion”. Motsägelserna hängde sannolikt samman
          med analysfel av olika slag.
        </p>
        <p>
          De ökningar av statens läkemedelskostnader som redovisats under
          senare år har till stor del orsakats av politiska beslut som förskjutit
          betal­ningarna från en nivå till en annan, t.ex. från primärkommuner
          till lands­ting och från landsting till staten etc. De totala
          kostnaderna har således ökat mindre än de statliga kostnaderna.
        </p>
        <p>
          De statliga kostnaderna hade fram t.o.m. 1996 ökat på grund av
          föl­jande politiska beslut: Ädelreformen. Den beräknas ha ökat
          statens kost­nader med mellan 500 miljoner och 1 miljard per år.
          Generösa frikorts- regler. Dessa har tidigare drivit fram en övervältring
          av kostnaderna från landstingen till staten och gör det fortfarande
          trots 1997 års ändrade reg­ler, fastän kostnadsansvaret för läkemedel
          formellt lades över från staten till landstingen. När förändringen
          infördes ingicks ett avtal mellan staten och landstingen, där
          eventuella ”vinster (besparingar)” eller dess motsats skulle fördelas
          mellan staten och landstingen. Avtalet blev under de första åren
          mycket ofördelaktigt för staten, eftersom departementet inte hade
          beaktat de utomordentligt stora förskjutningar i läkemedelskostna­derna
          som hamstringen, innan det nya systemet trädde i kraft 1997, gav
        </p>
        <note type="margin">
          Interpellationer1998/99:1-370
        </note>
        <note type="pageNumber">
          277
        </note>
        <pb facs="PDF:276"/>
        <note type="margin">
          Interpellationer1998/99:1-370
        </note>
        <p>
          upphov till. (Hamstringseffekter skapas dessutom fortlöpande
          av fri- kortssystemet och naturligtvis av ändringar i självkostnadema.)
        </p>
        <p>
          Andra faktorer som ökar läkemedelskostnaderna är Läkemedelsver­kets
          rekommendationer. Nya effektivare läkemedel är generellt dyrare,
          men å andra sidan effektivare. De totala kostnaderna för sjukvården
          torde därför minska genom introduktion av nya läkemedel - kortare
          vårdtider, sluten vård ersätts med öppen vård, kommunernas sociala
          omsorg kan reduceras vid effektivare tillfrisknande etc. Det är
          således ganska ointres­sant att enbart studera läkemedelskostnaderna.
        </p>
        <p>
          Slutligen måste läkemedelskostnaderna ställas i relation till
          funda­mentala demografiska förändringar. Andelen äldre och särskilt
          de allra äldsta åldersgrupperna ökar. Sannolikheten för att äldre
          är mer sjuka och således har större läkemedelskonsumtion än yngre
          borde inte behöva påpekas.
        </p>
        <p>
          I den överenskommelse med v och mp som regeringen nyligen ingick
          om vårpropositionen innefattades både kortsiktiga och mer långsiktiga
          förslag om läkemedelsförmånen. Egenavgiften skall höjas från den
          1 juni 1999 till 1 800 kr. Denna höjning skall enligt uppgift
          gälla fram till no­vember 2000, då ett nytt högkostnadsskydd för
          läkemedel skall introdu­ceras. Samtidigt höjs pensionstillskottet
          för de pensionärer med ingen eller liten ATP, också detta enbart
          temporärt fram till november 2000.
        </p>
        <p>
          Enligt socialministerns planer skall en radikal reform av högkost­nadsskyddet
          och läkemedelsförmånen ersätta nuvarande ”provisorium” fr.o.m.
          november 2000.
        </p>
        <p>
          Vilka radikala åtgärder ämnar statsrådet vidta för att ersätta
          nuvaran­de ”provisorium”?
        </p>
        <p>
          Vilka initiativ ämnar statsrådet vidta för att regeringen inte
          skall upp­repa alla de allvarliga felgrepp som kännetecknat regeringens
          läkeme­delspolitik sedan 1995?
        </p>
        <pb facs="PDF:277"/>
      </div>
    </body>
  </text>
</TEI>
