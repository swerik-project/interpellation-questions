<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0239">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:239 av Lennart Beijer (v) till statsrådet
          Mona Sahlin om kostnader vid företagsnedläggningar
        </IPQ_title>
        <submission_info>
          Inkom den 30 marsBesvarad den 7 maj Prot. 1998/99:93
        </submission_info>
      </div>
      <div type="IPQuestionBody">
        <p>
          Under senare tid har ett antal internationellt verksamma företag
          lagt ned verksamheter i Sverige och flyttat dem till andra länder.
          Det senaste exemplet är Lear Corporation i Bengtsfors, som flyttar
          delar av verksam­heten till Portugal. Ett annat är Ericsson som,
          enligt uppgift, lägger ned i Norrköping för att utöka motsvarande
          verksamhet i bl.a. Asien. Men även mindre kända exempel finns.
          Det engelska batteriföretaget Hawker lägger ned delar av sin fabrik
          i Hultsfred och 150 personer blir arbetslö­sa. Det var helt enkelt
          billigast att lägga ned i Sverige!
        </p>
        <p>
          Jämför man med andra länder så är det ingen tvekan om att företag
          kommer billigt undan vid fabriksnedläggningar i Sverige. ”1 flera
          länder är systemen för avgångsvederlag utformade så att de berörda
          företagen själva står för hela eller en del av kostnaderna------
          I Sverige behövernormalt inte det enskilda företag som säger upp
          personal betala avgångs­vederlag, något som självfallet minskar
          kostnaderna för uppsägningar i förhållande till vad som gäller
          i flera andra länder.” (Bilaga till Rapport till 1992 års arbetsrättskommitté.)
          I t.ex. Tyskland, där svensk industri ofta har fabriker, kan den
          enskilde anställde kräva kompensation under
        </p>
        <pb facs="PDF:253"/>
        <p>
          upp till arton månader för eventuella minskningar av inkomsten
          vid upp­sägning. Till det kommer en framförhandlad ”social plan”,
          som ger fö­retaget ansvar för de anställda även efter uppsägningar.
          T.ex. hjälp till omskolning. Borde inte Sverige åtminstone ha
          regler, som gör oss lik­värdiga med vår största handelspartner,
          Tyskland?
        </p>
        <p>
          En annan väg, som många länder valt, är att företaget är skyldigt
          att betala ut avgångsvederlag i form av en klumpsumma när företaget
          säger upp anställda. När ett företag lägger ned sin fabrik i Portugal
          får man betala avgångsvederlag. I andra europeiska länder får
          man avgångsve­derlag oavsett varför man blir uppsagd, utom i samband
          med allvarligt olämpligt uppträdande (Italien). Det finns t.o.m.
          länder där man får av­gångsvederlag om man säger upp sig själv
          eller i samband med force majeure. (Källa: Comparative Labour
          Law and Industrial Relations in Industrialized Market Economies,
          Kluwer Law International 1998.)
        </p>
        <p>
          Svensk arbetsrätt har koncentrerat sig på att skapa trygghet
          vid ned­dragningar på det enskilda arbetsstället eller när en
          fabrik läggs ned. Då har det funnits stora möjligheter att byta
          till en annan avdelning inom arbetsstället eller t.o.m. till annan
          ort inom Sverige. Det var en bra lag­stiftning i en värld där
          Sveriges gränser utgjorde gränsen även för företa­get. I dagens
          intemationaliserade värld med mängder av globala företag blir
          det här alltmer en chimär lagstiftning för alltfler anställda.
          Nu förde­lar de intemationaliserade företagen sin produktion och
          sysselsättning mellan olika delar av företaget i olika länder.
          Därmed blir det företags­ekonomiska perspektivet än viktigare
          och därmed kostnaden för uppsäg­ningar i olika länder. De globala
          företagen kan här helt krasst gå igenom sin ”företagsmatrikel”
          och välja att lägga ned där det blir billigast. Tyvärr blir då
          ofta beslutet att lägga ned i Sverige.
        </p>
        <p>
          De fabriksnedläggningar som skett på senare tid tyder på att
          svenska arbetsställen ligger i strykklass när frågan kommer var
          det är billigast att lägga ned.
        </p>
        <p>
          Jag vill fråga ministern följande:
        </p>
        <p>
          Vilka åtgärder avser regeringen vidta för att få till stånd mer
          likartade förutsättningar mellan svenska och utländska arbetsplatser
          vid företags­nedläggningar?
        </p>
        <pb facs="PDF:254"/>
      </div>
    </body>
  </text>
</TEI>
