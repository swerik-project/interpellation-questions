<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0101">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:101</head>
        <author who="i-JZKa6caqdSKy8yhUyfEJeU">Bo Könberg (fp)</author>
        <minister who="unknown">socialministern</minister>
        <topic>vårdköerna och sjukförsäkringspengama</topic>
        <docDate when="1999-01-14">Inkom den 14 januari</docDate>
        <status inProtocol="199899/prot-199899--046.xml" when="1999-01-28" status="answered">Besvarad den 28 januari, Prot. 1998/99:46</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:101 av Bo Könberg (fp) till socialministern
          om vårdköerna och sjukförsäkringspengama
        </IPQ_title>
        <submission_info>
          Inkom den 14 januari Besvarad den 28 januari Prot. 1998/99:46
        </submission_info>
      </div>
      <div type="IPQuestionBody">
        <p xml:id="i-JxCYvSd36RxWSSMLkULxkV">
          Tiotusentals svenskar väntar i vårdköer. Det handlar både om
          opera- tionsköer och lång väntan på olika behandlingar. Dessa
          köer har växt kraftigt sedan socialdemokraterna återkom till regeringsmakten
          hösten 1994 och är nu tillbaka på traditionell socialdemokratisk
          nivå.
        </p>
        <p xml:id="i-8a3nhqEcfP175KbswXqTAv">
          Då Folkpartiet i början av 90-talet hade det politiska ansvaret
          för sjukvården i regeringen och i flera landsting infördes en
          rättighet för patienter att för ett dussintal mycket angelägna
          operationer inte behöva vänta mer än tre månader - vårdgarantin.
          Denna bidrog till att vårdköer­na kraftigt minskade. Socialdemokraterna
          har under sin regeringstid avskaffat den framgångsrika vårdgarantin,
          i stället infört en s.k. behand- lingsgaranti och därefter beställt
          en utredning av Socialstyrelsen om och när en ny vårdgarantin
          kan införas. Under tiden lider de som väntar på operation och
          behandling.
        </p>
        <p xml:id="i-JNdUzHfs1H3QGkv9cPX1YV">
          Ett sätt att öka resurserna som används till vården var de s.k.
          FIN- SAM-försöken. Sedan 1993 bedrevs det efter förslag av den
          dåvarande borgerliga regeringen på några håll försök med att tillåta
          användning av försäkringskassans pengar för att bl.a. korta väntetider
          på operation och därmed i flera fall korta sjukskrivningar. Enligt
          Socialstyrelsens och Riksförsäkringsverkets gemensamma utvärdering
          våren 1997 var försö­ken mycket framgångsrika.
        </p>
        <p xml:id="i-K9CgdFowTcsHskWxKFTa6k">
          Om samma regler infördes i hela landet och vinsterna på andra
          håll blev lika stora som i försöksområdena skulle inom några år
          bortemot 3 miljarder kronor årligen kunna användas inom sjukvården.
          Redan första året borde betydande belopp kunna användas på ett
          bättre sätt, dvs. till aktiv vård i stället för till passiv sjukskrivning
          och förtidspensioner. Utvärderingen visade inte heller att några
          andra patienter trängdes undan på grund av den friare användningen
          av sjukförsäkringspengama.
        </p>
        <p xml:id="i-N18p4svUNefYVBTxEUBWao">
          Trots de goda resultaten föreslog regeringen - och fick igenom
          - att FINSAM-försöken avbröts fr.o.m. 1998 och att ställningstagandet
          till eventuell utvidgning sköts långt in i framtiden. Under de
          dryga fyra år som gått sedan regeringsskiftet hösten 1994 har
          de socialdemokratiska social- och socialförsäkringsministrarna
          haft utomordentligt svårt att ta till sig den inte särskilt komplicerade
          tanken att sjukförsäkringspengar ibland kan användas bättre än
          nu, dvs. inom vården.
        </p>
        <p xml:id="i-Co8bUGS3athPNA9TAM9Wcg">
          Några som försökt förklara det är försäkringsdirektören och försäk-
          ringsläkaren vid Försäkringskassan i Värmland som häromåret skrev
          en artikel om sambandet mellan sjukvårdsköer och kostnaderna för
          sjukför­säkringen (Social Försäkring 7/97).
        </p>
        <note type="pageNumber" xml:id="i-GgPnK4y653qWWTjcWcVSps">
          110
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_110.pdf"/>
        <p xml:id="i-QG2CQg34exbn9HaYhedwbx">
          Som ett led i ett besparingsprogram i Värmlandslandstinget somma­ren
          1997 ställdes alla icke-akuta operationer vid sjukhuset i Karlstad
          in under en tid. Författarna beräknade kostnaderna för socialförsäkringen
          som orsakades av de vårdköer som växte med anledning av de inställda
          operationerna.
        </p>
        <p xml:id="i-WavmR2jd1NWrMhKQKJitFE">
          De konstaterade att kostnaden för de 250 personer som stod i
          kö för operation i Värmland innebar en dygnskostnad för socialförsäkringen
          i Värmland med omkring 80 000 kr. Om kön är konstant belastas
          social­försäkringen således med 25-30 miljoner extra per år.
        </p>
        <p xml:id="i-QBHwHA2e1RGGTztgTyw44Z">
          Författarna avslutar artikeln med följande konstaterande: ”1
          de flesta fall är en lyckad operation även i ekonomiska termer
          en vinst för sam­hället. Till detta kommer kostnader hos arbetsgivare
          för vikarier, pro­duktionsbortfall, merarbete för sjukvården i
          väntan på operation samt inte minst psykologiska faktorer som
          mänskligt lidande i det enskilda fallet. Konsekvensen när alla
          sparar samtidigt är inte alltid vad man för­väntar sig.”
        </p>
        <p xml:id="i-V3a5y23j2BTJzRMuATU2PM">
          Vid ett besök i den nya regionen i Västsverige häromdagen uttalade
          socialministern att han var skeptisk till förslaget om FINSAM-regler
          som den borgerliga majoriteten i regionen budgeterat för. Enligt
          TT skall socialministern ha sagt att: ”Jag är trött på alla försök
          att smita undan ansvaret när det gäller kommunernas och regionernas
          ekonomi.” Vidare: ”Man kan inte fastställa en budget genom att
          skjuta över problemen till någon annan.”
        </p>
        <p xml:id="i-Xupht2DtcMdmmLjiocx3RC">
          Det är anmärkningsvärt att socialministern uttalar sig på detta
          sätt ef­tersom de utvärderingar som gjorts av FINSAM visar på
          så goda effek­ter. Eftersom vinsterna av FINSAM hittills både
          blivit ekonomiska och mänskliga är det svårt att se de sakliga
          skälen till socialministerns utta­lande.
        </p>
        <p xml:id="i-J536jVHmRCGF1gUMgDYhur">
          Mot bakgrund av detta uttalandet och de positiva utvärderingarna
          av FINSAM vill jag ställa följande frågor till socialministern:
        </p>
        <p xml:id="i-741vhCHYgXjLN6N2yyMZy5">
          1. Står socialministern fast vid sina uttalanden om FINSAM?
        </p>
        <p xml:id="i-G6LaobZMFCmP7wZJ1Hi1jC">
          2. Är det fortfarande socialministerns och regeringens uppfattning
          att FINSAM inte skall utvidgas till att omfatta hela landet trots
          de belag­da goda ekonomiska och mänskliga effekter som FINS AM-försöken
          innebar?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_111.pdf"/>
      </div>
    </body>
  </text>
</TEI>
