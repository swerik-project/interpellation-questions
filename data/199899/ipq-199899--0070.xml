<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0070">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:70</head>
        <author who="unknown">Gunilla Tjernberg (kd)</author>
        <minister who="unknown">socialministern</minister>
        <topic>funktionshindrade barn</topic>
        <docDate when="1998-12-02">Inkom den 2 december</docDate>
        <status inProtocol="199899/prot-199899--046.xml" when="1999-01-28" status="answered">Besvarad den 28 januari, Prot. 1998/99:46</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:70 av Gunilla Tjernberg (kd) till socialministern
          om funktionshindrade barn
        </IPQ_title>
        <submission_info>
          Inkom den 2 decemberBesvarad den 28 januari Prot. 1998/99:46
        </submission_info>
      </div>
      <div type="IPQuestionBody">
        <p xml:id="i-R4Y4ucWiiFEqFvYzG4S5jr">
          Under året har det seglat upp ett stort orosmoln när det gäller
          rätten för barn att få personlig assistans och assistansersättning.
          Denna oro har på olika sätt återspeglat sig i medierna, men också
          uttryckts i kammaren. Någon klarhet i denna så viktiga fråga har
          dock inte framkommit.
        </p>
        <p xml:id="i-VjWMpFMYKA3XZ3rduRK5Rj">
          Det har blivit allt svårare för funktionshindrade barn att få
          personlig assistans. Tolkningen av lagen blir allt snävare. Kommuner
          och försäk­ringskassor väntar på prejudicerande domar. Bara de
          absolut svåraste fallen beviljas assistent. Denna utveckling är
          mycket oroande.
        </p>
        <p xml:id="i-9FRsEzGiU67BQ5QEZJVA1W">
          De flesta handikappade och utvecklingsstörda barn bor hemma hos
          sina föräldrar och de flesta har någon form av stöd och hjälp
          från sam­hällets sida. Företrädare för RBU (Riksförbundet för
          rörelsehindrade barn och ungdomar) menar att situationen för familjer
          med svårt sjuka och handikappade barn är oerhört pressad och att
          det är ett krävande arbete att få hjälp, att man måste kämpa hårt
          för varje liten insats. För många av barnen hänger livet på en
          skör tråd. Oro, ångest och vaknätter ingår i vardagen för familjerna.
          Berörda anhöriga upplever att besluts­fattare bara ser till lagar
          och paragrafer, att ingen vill se människan.
        </p>
        <p xml:id="i-3ECKJ4vA7ypuontxfhjg8B">
          I det allmänna råd om personlig assistans som Riksförsäkringsverket
          utfärdat i höst (1998:6) lämnar verket den rekommendationen till
          försäk­ringskassorna att personlig assistans till barn endast
          skall medges om barnets omvårdnadsbehov är minst tolv timmar per
          dygn. Dessutom
        </p>
        <pb facs="PDF:75"/>
        <p xml:id="i-mdqBn7Q5Ax8zcfFKaBu5E">
          framförs att det föreligger ett krav att barnet skall ha flera
          funktionshin­der samtidigt. Denna rekommendation har skapat stor
          oro för många föräldrar och barn. Jurister som uttalat sig menar
          att det nästan blir omöjligt att få personlig assistans för barn.
          Det bör nog tilläggas att det än är för tidigt att säga hur råden
          kommer att tolkas. Flera fall i dag vän­tar på prövningstillstånd
          i Regeringsrätten.
        </p>
        <p xml:id="i-V4DKJ1UpZBbNbHbEd3X1zL">
          Varje funktionshinder vägs på guldvåg. Kan barnet kommunicera
          med omgivningen, klä sig, äta själv och sköta hygienen? Hur påverkas
          barnet av kramper, allergier och andra sjukdomar?
        </p>
        <p xml:id="i-AMCVQLY9vxpKejuTAg7ws5">
          Socialstyrelsen hoppas kunna ge allmänna råd och fasta kriterier
          för att få personlig assistans, råden kan komma efter årsskiftet.
          Men först vill man avvakta domarna för att se och tolka dem. Det
          betyder att det kan dra ut på tiden innan Socialstyrelsen utfärdar
          allmänna råd.
        </p>
        <p xml:id="i-DEdgtq68yonEvNn64HZu1K">
          En nyligen presenterad rapport med titeln Arbetsförhållanden
          och at­tityder — professionellas möten med personer med funktionshinder
          har överlämnats till förre socialminister Anders Sundström. Den
          visar att omkring hälften av de anställda på försäkringskassan
          mer eller mindre anser att stödet till personer med funktionshinder
          är så omfattande att det inte behövs fler satsningar. Bland anställda
          i socialtjänsten är det 40 % som tycker så och i skolan 35 %.
        </p>
        <p xml:id="i-FyvQrQiNLYxsb1XAZ31H4">
          Ungefär en tredjedel av dem som arbetar i socialtjänsten instämmer
          också helt eller delvis i påståendet att det kan vara befogat
          att nedpriori- tera insatser till funktionshindrade personer i
          kristider. Rapporten visar att av de anställda i vården, skolan
          och försäkringskassan är det mer än var femte person som har den
          uppfattningen. Samtidigt kritiserar de an­ställda sina arbetsförhållanden,
          särskilt stödet från arbetsledningen.
        </p>
        <p xml:id="i-9BBZsPz4Msw2qESsctyBqj">
          I ett pressmeddelande med anledning av rapportens resultat tycker
          ut­redaren Bengt Lindqvist att även om enkätstudien i sin helhet
          visar att de flesta anställda har en positiv inställning till
          dem de möter i sitt arbete så är en del av resultaten upprörande.
        </p>
        <p xml:id="i-5E2xE31WbiKBT1kSzXX4CD">
          Detta är en utveckling som ger anledning till oro och måste tas
          på all­var. Hur lagar och regler är utformade samt vilka attityder
          som ligger till grund vid ett möte är avgörande för att respekten
          för den enskilde säker­ställs.
        </p>
        <p xml:id="i-86Az3YoKqTa689ky9qhp6F">
          Utifrån ovanstående blir mina frågor till socialminister Lars
          Engqvist:
        </p>
        <p xml:id="i-UT63TjD2N7tg6XChGcG2vD">
          1. Vilka åtgärder ämnar ministern vidta för att ge de funktionshindrade
          barnen rätt till det stöd som är nödvändigt för att utifrån sina
          förut­sättningar och behov kunna utvecklas på lika villkor som
          andra barn?
        </p>
        <p xml:id="i-Jk15bsiXhF5qjimT3PpboE">
          2. Vilka åtgärder har ministern planerat utifrån resultatet av
          rapporten som har angivits ovan?
        </p>
        <pb facs="PDF:76"/>
      </div>
    </body>
  </text>
</TEI>
