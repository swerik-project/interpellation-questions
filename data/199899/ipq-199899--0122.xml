<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0122">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:122</head>
        <author who="unknown">Erik Arthur Egervärn (c)</author>
        <minister who="unknown">utbild­ningsministern</minister>
        <topic>forskningsresurser vid mindre och medelstora hög­skolor</topic>
        <docDate when="1999-01-28">Inkom den 28 januari</docDate>
        <status inProtocol="199899/prot-199899--056.xml" when="1999-02-16" status="answered">Besvarad den 16 februari, Prot. 1998/99:56</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:122 av Erik Arthur Egervärn (c) till utbild­ningsministern
          om forskningsresurser vid mindre och medelstora hög­skolor
        </IPQ_title>
        <submission_info>
          Inkom den 28 januariBesvarad den 16 februari Prot. 1998/99:56
        </submission_info>
      </div>
      <div type="IPQuestionBody">
        <p xml:id="i-BvpxFTUuYCfRKpMaf7ccsX">
          Genom ett tilläggsdirektiv till Forskning 2000, vars slutbetänkande
          nyligen presenterades, gavs utredningen i uppdrag att följa upp
          hur lan­dets mindre och medelstora högskolor utnyttjar tilldelade
          forskningsme­del.
        </p>
        <p xml:id="i-YQQzSgoVZrkn4UvXH8N2z3">
          Utredningen kom, genom en enkät, fram till att dessa högskolor
          sva­rar för en ”inte oväsentlig del” av den forskning som utförs
          inom hög­skolan. Totalt sett uppgick högskolornas egna budgetmedel
          till ca 425 miljoner kronor 1998. Detta kan ställas i relation
          till de totala fasta forsk­ningsresurserna inom högskolan, uppgående
          till drygt 6 miljarder kronor. De mindre och medelstora högskolorna,
          med uppemot 40 % av antalet studenter, förfogade således över
          ca 7 % av de fasta forskningsresurser­na.
        </p>
        <p xml:id="i-VabQdXaSkjKzH5FHHVexQd">
          Den viktigaste externa finansiären för dessa högskolor är KK-
          stiftelsen, som bidrar med drygt 550 mkr. Många andra finansiärer,
          som sektorsforskningsorgan, länsstyrelser eller kommuner bidrar
          med bety­dande stöd, liksom näringslivet. Fortfarande får dock
          högskolorna en orimligt låg andel av medlen från forskningsråden.
        </p>
        <p xml:id="i-NcbhAwaPMBUavMYFSYwySL">
          Alla högskolor visar en stark vilja att expandera och kunna ta
          ansvar för ett eller flera forskningsområden. Verksamheten, liksom
          påvisbara resultat, varierar kraftigt mellan olika högskolor.
          Alla högskolor är dock överens om att satsningen på forskning
          varit positiv.
        </p>
        <p xml:id="i-AdWs6zQZHCRr1fR5RNu6q4">
          Vad gäller det andra kravet i tilläggsdirektiven - att ”föreslå
          kriterier för den framtida fördelningen av forskningsmedel” -
          avvisar utredningen ett sådant synsätt, då man konstaterar att
          det inte är möjligt att finna ett särskilt resurstilldelningssystem
          för mindre och medelstora högskolor. Utredningen kan därmed inte
          sägas ha analyserat tilläggsdirektivet sär­skilt djupt. Den ursprungliga
          intentionen bakom tilläggsdirektivet var inte att finna ett nytt
          system, utan att finna kriterier, såsom avlagda ma­gisterexamina,
          som kan inordnas som en del i det befintliga resurstilldel- ningssystemet.
        </p>
        <p xml:id="i-ST8pRduweT9rkJj4st8Q7z">
          Vad gäller forskningsresurserna till dessa högskolor så, menar
          utred­ningen, ”förutsätter ytterligare utbyggnad av fasta forskningsresurser
          vid de små och medelstora högskolorna att antalet forskarutbildade
          lärare ökar och att forskningen vid högskolorna visar sig uppfylla
          kvalitetskrite­rierna, t.ex. genom att andelen medel som erhålls
          i vetenskaplig konkur­rens från forskningsråden ökar.”
        </p>
        <p xml:id="i-BcGY6BQSDo9vYZ6yjmJWS5">
          Detta krav, som utredningen formulerat det, innebär självfallet
          höga krav på högskolorna för en fortsatt uppbyggnad av forskningen.
          Men det innebär framför allt fortsatt höga krav på staten att
          ge förutsättningarna för ett sådant arbete. Det kommer att vara
          en viktig utbildningspolitisk uppgift för regeringen de kommande
          åren att initiera ett sådant arbete.
        </p>
        <p xml:id="i-Cy3NNf6uKr7VMhpDQnDoyy">
          Landets högskolor har under 1990-talet visat att de mycket väl
          lever upp till högt ställda krav. Under hela den kraftiga utbyggnaden
          mellan 1990 och 1996 ökade andelen forskarutbildade lärare vid
          dessa högskolor
        </p>
        <pb facs="PDF:135"/>
        <p xml:id="i-SF2umkXwYaZgDx6HJybGqC">
          från 22 till 29 % av lärarkåren. Nyligen har vi fått ett kvitto
          på kvaliteten vid flera av högskolorna genom inrättandet av tre
          nya universitet, i Växjö, Karlstad och Örebro, och genom inrättandet
          av vetenskapsområde vid Mitthögskolan och Högskolan i Karlskrona/Ronneby.
          Det stora an­talet examinationsrättigheter som beviljats av Högskoleverket
          pekar också på hög kvalitet vid lärosätena. Erfarenheten visar
          tydligt att ut­vecklingen av högskolans forskningsarbete och ett
          statligt engagemang, också i form av ökade resurser, går hand
          i hand.
        </p>
        <p xml:id="i-ARTfj25uUntnCuCmsucKyf">
          Centerpartiet har under hela 1990-talet medverkat till den kraftiga
          ut­byggnad av grundutbildningen som fortsätter också nu. Det har
          varit ett viktigt arbete både för att ge fler ungdomar möjligheten
          till högre utbild­ning och för att på sikt stärka Sverige som
          helhet. Efter det kvantitativa språng som nu tagits behövs ett
          motsvarande kvalitativt språng. Det måste också innefatta fortsatta
          satsningar på forskning vid alla landets högskolor och universitet,
          och inte minst vid de högskolor som nu ex­panderar kraftigast
          av alla.
        </p>
        <p xml:id="i-ExToePjJ3w9UdGfHDwBVDa">
          Mot denna bakgrund vill jag fråga utbildningsministern följande:
        </p>
        <p xml:id="i-V9R2gLa48p3GffHJppjpQx">
          1. På vilket sätt avser utbildningsministern stärka arbetet med
          att bygga upp bra forskningsmiljöer vid mindre och medelstora
          högskolor så att de, också i framtiden, kan motsvara högt ställda
          krav på forskningen?
        </p>
        <p xml:id="i-Mm7i4qt1XZkSDjw2imxp77">
          2. Vilka initiativ kommer utbildningsministern vidta för att
          fullfölja intentionerna bakom tilläggsdirektivet till Forskning
          2000?
        </p>
        <pb facs="PDF:136"/>
      </div>
    </body>
  </text>
</TEI>
