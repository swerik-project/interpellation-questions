<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0204">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:204</head>
        <author who="unknown">Stefan Attefall (kd)</author>
        <minister who="unknown">statsrådet Lars- Erik Lövdén</minister>
        <topic>skatteutjämningssystemet</topic>
        <docDate when="1999-03-08">Inkom den 8 mars</docDate>
        <status inProtocol="199899/prot-199899--080.xml" when="1999-04-15" status="answered">Besvarad den 15 april, Prot. 1998/99:80</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:204 av Stefan Attefall (kd) till statsrådet
          Lars- Erik Lövdén om skatteutjämningssystemet
        </IPQ_title>
        <submission_info>
          Inkom den 8 marsBesvarad den 15 april Prot. 1998/99:80
        </submission_info>
      </div>
      <div type="IPQuestionBody">
        <p xml:id="i-JoHWSJjdoXx3yHY1FeehTz">
          Då det nuvarande kommunalskatteutjämningssystemet infördes 1996
          tillsattes en parlamentarisk utredning, utjämningskommittén, som
          fick till uppgift att utvärdera systemet och föreslå förändringar.
          Kommittén läm­nade i december sitt förslag (SOU 1998:151) till
          nytt kostnadsutjäm- ningssystem som nu är på remiss. Avsikten
          är att det nya systemet skall böija genomföras under år 2000.
        </p>
        <p xml:id="i-TYSiePxzdjvH8LRd6m9T1J">
          Det är lätt att olika delar av landet polariserar mot varandra
          i en sådan här diskussion. Men det är mycket olyckligt om utjämningsdiskussionen
          skall bli ett endimensionellt gräl om stad kontra landsbygd. Vi
          får inte glömma bort att Stockholmsregionen är en motor som hela
          Sverige har nytta av. Stryper vi denna motors styrka förlorar
          inte bara 08-området på det, utan även övriga Sverige. Sverige
          behöver en huvudstadsregion med stark internationell dragningskraft.
          Det liggande förslaget kan tolkas som en uppmaning till Stockholmsregionen
          att i stället för att agera dragmotor för övriga landet vad gäller
          tillväxt så skall vi i stället sänka tillväxttakten till riksgenomsnittet.
          Det skulle vara förödande för hela landet.
        </p>
        <p xml:id="i-5MHzn7dQgPuiqmZ1pSpAGy">
          I dagens utjämningssystem omfördelas totalt 20,4 miljarder kronor
          mellan kommunerna och landstingen i landet. Av dessa bidrar invånarna
          i Stockholms län med ungefär en fjärdedel, drygt 5 miljarder kronor.
          I det föreslagna systemet skulle denna siffra öka till ca 8,7
          miljarder kro­nor.
        </p>
        <p xml:id="i-BBDNES84YKSmA82p45feD1">
          Med det nya förslaget skulle Stockholms läns landsting förlora
          1,8 miljarder kronor per år jämfört med i dag, vilket blir 970
          kr per invånare. Stockholms läns landsting blir därmed den största
          förloraren i landet
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_218.pdf"/>
        <p xml:id="i-UrQ54Ar2sd1B7KhCLuJZVj">
          bland samtliga landsting och kommuner. Redan i dagens system
          tas ca 1,8 miljarder kronor från Stockholms läns landsting till
          verksamhet i andra landsting. Denna summa föreslås alltså bli
          fördubblad. Det betyder ett besparingskrav på 7-8 % för Stockholms
          läns landsting. En sådan besparing skulle behöva göras efter en
          genomförd volymminskning på 11 % som hittills skett under 1990-talet.
        </p>
        <p xml:id="i-4X2FrP5kRrSJWcJvjpAQmz">
          De ökade kostnaderna på 1,8 miljarder kronor kommer när systemet
          är helt genomfört, främst att drabba hälso- och sjukvården samt
          kollek­tivtrafiken. För att få en jämförelse med hur mycket pengar
          det i prakti­ken handlar om kan man ge följande exempel: All primärvård
          kostar ca 2,7 miljarder kronor, Danderyds och Södersjukhuset tillsammans
          kostar ca 1,9 miljarder kronor, all geriatrik kostar ca 1,3 miljarder
          kronor. Detta ger en relief åt den gigantiska summa det handlar
          om.
        </p>
        <p xml:id="i-EfLjVNy2vvDkV8WbQSC6Nc">
          Skulle utjämningskommitténs förslag gå igenom skulle det få drama­tiska
          effekter på vården och den miljövänliga kollektivtrafiken. Exem­pelvis
          skulle en åttaprocentig nedskärning innebära 40 färre besök på
          kvinnosjukvården varje dag, två färre gråstarrsoperationer varje
          dag, 35 färre besök inom barnsjukvården varje dag, ca 10 färre
          höftleds- och knäoperationer varje dag, 40 färre resor inom färdtjänsten
          varje dag. Varje år skulle 400 färre hjärtoperationer kunna göras.
          Listan kan göras lång över vilka konsekvenser en sådan besparing
          skulle medföra inom en redan ansträngd sjukvårdsbudget. Andra
          effekter som kan uppstå är en kraftig höjning av SL-kortet som
          skulle slå hårt mot lågavlönade och minska incitamenten att gå
          från arbetslöshet till arbete.
        </p>
        <p xml:id="i-JPDyahtQLWMgoKMRvy38ac">
          Kostnaden för att producera vård är inte densamma i hela landet.
          Glesbygden har sina särskilda problem och storstadsregionerna
          har sina. Exempelvis finns en större psykisk ohälsa och större
          vårdbehov i en storstad. Högre kostnader för löner, lokaler och
          en allmänt högre kost­nadsnivå i Stockholms län är andra exempel
          på storstadens särskilda problem. I den föreslagna modellen beaktas
          storstadsregionernas mer­kostnader knappt alls.
        </p>
        <p xml:id="i-91pJi77ue5gQnc4tUWduoU">
          Den nya modellen gör en uppdelning i vårdtunga grupper och i
          ej vårdtunga grupper. Ca 5 % av befolkningen beräknas tillhöra
          vårdtunga grupper. Ca 50 % av vårdkostnaderna beräknas kunna härledas
          till vård­tunga grupper, och landstingen får ersättning i proportion
          till utförd vård. Till vårdtunga grupper räknas bl.a. psykospatienter.
          I och med att Stock­holms läns landsting inriktar vården av psykiatri
          mot allt öppnare former så missgynnas man av utjämningskommitténs
          förslag. Nytänkande och metodutveckling uppmuntras inte med förslaget
          utan traditionella lös­ningar utgör i flera fall den enda grunden
          för kostnadsersättningar. Där­med bromsar förslaget landstingens
          strävan att utveckla nya alternativa behandlingsformer mot sjukdomar
          som i dag tar stora resurser.
        </p>
        <p xml:id="i-VgYeWJ39QYRTC6xc3WHyTe">
          Stockholms läns landsting är inte bara engagerad i vården, utan
          är också huvudman för kollektivtrafiken i länet. Stockholms trafiksituation
          är unik i landet. Stockholmarna använder sig av kollektivtrafik
          i mycket hög utsträckning jämfört med andra delar av landet. Regionen
          är beroen­de av en väl fungerande kollektivtrafik för att bl.a.
          arbetsmarknaden skall fungera. Även av trafiksäkerhets- och miljöskäl
          är det mycket viktigt att så många som möjligt åker kollektivt
          i stället för att köra egen bil då trängsel och utsläpp orsakar
          allvarliga problem.
        </p>
        <note type="margin" xml:id="i-W5fN954EBQyYgFKyjwEHj1">
          Interpellationer1998/99:1-370
        </note>
        <note type="pageNumber" xml:id="i-QRDJTHgrKBQcp6dYTNQRS2">
          219
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_219.pdf"/>
        <note type="margin" xml:id="i-2FJfJRKPcf65JYHLAMbsZM">
          Interpellationer1998/99:1 -370
        </note>
        <p xml:id="i-D2BUkB29o5Nsp3yzqc2nfS">
          Stockholm är på grund av bl.a. den höga användningen av kollektiv­trafik
          det län som har de överlägset högsta kostnaderna per invånare
          för kollektivtrafiken. Det finns inte heller något län i Sverige
          som har en högre pendling över kommungränserna än vad Stockholms
          län har. Dessutom nyttjas den skattesubventionerade kollektivtrafiken
          i hög grad av människor boende utanför regionen.
        </p>
        <p xml:id="i-5iAfEtDi5sRSw1xZNZjnmC">
          Till skillnad från andra delar av landet så sköts kollektivtrafiken,
          SL, enbart av landstinget. Primärkommunerna deltar inte på något
          sätt i fi­nansieringen. Detta är en organisationsform som passar
          för Stockholms län.
        </p>
        <p xml:id="i-XTt9WeA4FZ3LVwsj8TGHYL">
          Förslaget tar inte nödvändig hänsyn till kollektivtrafiken. Kostnader­na
          för kollektivtrafiken måste beaktas fullt ut och inte begränsas
          till 75 % i kostnadsutjämningssystemet. Hela statsbidraget som
          avser kollektivtra­fiken borde rimligtvis tillfalla Stockholms
          läns landsting som står för kostnaderna. Med förslaget skulle
          landstinget förlora 640 miljoner kronor på kollektivtrafiken.
          Det motsvarar nästan alla pendeltåg.
        </p>
        <p xml:id="i-8qWXgLeb5HMbh1Xq9CquwB">
          Även när det gäller färdtjänsten bygger förslaget på felaktiga
          premis­ser. Det är landstinget som i Stockholmsregionen ansvarar
          för färdtjäns­ten och som därmed borde få ta del av hela beloppet
          som avser färdtjänst. Med kommitténs förslag skulle Stockholms
          läns landsting gå miste om 270 miljoner kronor på färdtjänsten.
          Det motsvarar ungefär en tredjedel av alla färdtjänstresor.
        </p>
        <p xml:id="i-HDT92BzJB71bpk9NnvoPiv">
          Om liggande förslag genomförs skulle det innebära ett mycket
          hårt slag mot Stockholms läns landsting och dess förmåga att kunna
          erbjuda vård, omsorg och kollektivtrafik till länets medborgare.
          Landstinget skulle tvingas vidta dramatiska besparingar och nedskärningar,
          utöver dem som drabbat verksamheten under senare år.
        </p>
        <p xml:id="i-7eghPF32Q3UFkBGdHg8RAW">
          Jag citerar gärna hur socialdemokraterna i Stockholmsregionen
          kommenterade förslaget: ”systemet är så pass komplicerat att endast
          en handfull personer i Sverige fullt ut förstår det eller kan
          bedöma dess effekter. Även om de flesta kommunpolitiker i ledande
          ställning kan sätta sig in i systemets huvudprinciper är det näst
          intill obegripligt för den vanlige medborgaren. Med tanke på att
          systemet omfördelar tiotals mil­jarder kronor är detta mycket
          otillfredsställande ur demokratisk synvin­kel.”
        </p>
        <p xml:id="i-CWc122Zmhzz6XngS9ajwjG">
          Det kan inte vara rimligt att driva igenom ett skatteutjämningsförslag
          som skulle rasera möjligheterna för landets största landsting
          att kunna sköta vården och omsorgen på ett värdigt sätt.
        </p>
        <p xml:id="i-Xs2FnmN3G7ajYv7j56BQuA">
          Mina frågor till statsrådet Lars-Erik Lövdén är med anledning
          av ovanstående:- Anser statsrådet att de effekter inom vård, omsorg
          och kollektivtrafik som det föreslagna utjämningssystemet innebär
          för Stockholms läns landsting är rimliga och försvarbara?
        </p>
        <p xml:id="i-KhG3sU5iPrZijWcKSvKUFE">
          - Avser statsrådet att av hänsyn till de allvarliga brister och
          felaktighe­ter som finns i skatteutjämningsförslaget verka för
          att nuvarande system fryses och att en utredning görs av effekterna
          innan ett nytt utjämningssystem införs?
        </p>
        <note type="pageNumber" xml:id="i-QjHyG6EvjCwK27NEgxW9Sb">
          220
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_220.pdf"/>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_221.pdf"/>
      </div>
    </body>
  </text>
</TEI>
