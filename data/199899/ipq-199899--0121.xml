<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0121">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:121</head>
        <author who="unknown">Lennart Daléus (c)</author>
        <minister who="unknown">statsministern</minister>
        <topic>den regionala utvecklingen</topic>
        <docDate when="1999-01-28">Inkom den 28 januari</docDate>
        <status inProtocol="199899/prot-199899--061.xml" when="1999-03-02" status="answered">Besvarad den 2 mars, Prot. 1998/99:61</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:121 av Lennart Daléus (c) till statsministern
          om den regionala utvecklingen
        </IPQ_title>
        <submission_info>
          Inkom den 28 januariBesvarad den 2 mars Prot. 1998/99:61
        </submission_info>
      </div>
      <div type="IPQuestionBody">
        <p xml:id="i-RHMYcjdqkQ9Ni7yuEnH7zb">
          Under lång tid har befolkningsutvecklingen gått åt fel håll.
          Migratio- nen inom Sverige har varit betydande. De större orterna
          lockar till sig människor, ofta yngre, och inflyttningen är betydande.
          Nästan undan­tagslöst är det småorterna och landsbygden som fått
          vidkännas befolk- ningsminskning och har fått göra det under längre
          tid.
        </p>
        <note type="margin" xml:id="i-7veWPyX52hHAkLppPFNk6y">
          Interpellationer1998/99:1 -370
        </note>
        <note type="pageNumber" xml:id="i-RM42Des1aamkc6iKrNKuct">
          133
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_133.pdf"/>
        <note type="margin" xml:id="i-FGTHVArSwzNbzJFUgdsCB9">
          Interpellationer1998/99:1 -370
        </note>
        <note type="pageNumber" xml:id="i-7oUjD7g4atZ5dbGNyGjnCv">
          134
        </note>
        <p xml:id="i-QqHkhmpzdskGHHUK1VK325">
          Det pågår en tudelning av Sverige. Samtidigt som de större tätorterna
          blir tätare och tätare blir glesbygden glesare och glesare. 1998
          var inget undantag. Ca 210 av landets 289 kommuner tappade befolkning.
          Denna utveckling leder till uppenbara problem. Befolkningsutvecklingen
          har en dubbelhet. Det är inte bara på landsbygden som problemen
          uppstår. Stockholmsområdet kan beräknas öka med ca 20 000 personer
          per år. På drygt en tioårsperiod innebär detta en befolkningsökning
          motsvarande hela Kalmar län. Priset för en sådan utveckling är
          överhettning, försäm­rad miljö och framkomlighet samt ytterligare
          krav om nya motorleder.
        </p>
        <p xml:id="i-VHauuEzCPF163C821ECJgf">
          På många orter är det de yngre som flyttar, inte sällan för att
          få arbete eller utbildning eller ett rikare kulturutbud. Kvar
          blir de äldre och de arbetslösa. En nedåtgående spiral uppstår.
          I takt med att människor flyt­tar eroderas skatteunderlaget, vilket
          gör att kommunerna tvingas avskeda och försämra servicen vilket
          gör att än fler flyttar. Detta mönster måste brytas. Samtidigt
          som vi riskerar att få överhettning på ett fåtal ställen kommer
          gjorda investeringar på andra håll inte att kunna utnyttjas fullt
          ut. Detta är ett slöseri med Sveriges realkapital.
        </p>
        <p xml:id="i-Fig5aMgdjuTht7m2JY5JhV">
          Under alltför lång tid har flyttlassen fått rulla. Enligt Centerpartiets
          mening är nu situationen så allvarlig att vi efterlyser särskilda
          åtgärder för att vända utvecklingen. Om inget görs kommer den
          regionala utveck­lingen att gå i stå. Alla fagra formuleringar
          om att hela Sverige skall leva kommer att stanna vid formuleringar
          utan substantiellt innehåll. Det är nu som vi måste gå från ord
          till handling.
        </p>
        <p xml:id="i-HoNqub5xP24kHiEeaVeQqz">
          Hittills har inte regeringen förmått ta till sig de alarmerande
          siffror som befolkningsutvecklingen ger vid handen. Det behövs
          nu både akuta åtgärder och en strategi för att vända utvecklingen.
        </p>
        <p xml:id="i-WxatpJXTHZH7jvc8UKMnTh">
          Min vision är att alla människor oavsett vilken utbildning man
          har i princip skall kunna ha möjlighet att bosätta sig och kunna
          arbeta från vilken ort man vill. IT kan ge småorterna fördelar.
        </p>
        <p xml:id="i-6xz9mR4ypXKGg6sSGWiJ8U">
          Telekommunikationerna spelar en avsevärd roll för möjligheterna
          att bo utanför de större städerna. Om distansutbildning och distansarbete
          skall utvecklas är det fundamentalt att det finns god tillgång
          till avance­rade teletjänster till rimligt pris. Så är inte fallet
          i dag. Kostnaderna för ISDN-anslutning varierar från några tusenlappar
          upp till hundratusentals kronor. Inom kort kommer bredbandskommunikation
          att vara nödvändig. Utbyggnaden av bredband som fiberoptiken kommer
          att ske främst i städerna, här finns det kommersiella underlaget.
          För landsbygden kom­mer det att ta tid och det kommer att kosta
          stora summor för den enskil­de. Staten måste här ta sitt ansvar
          att göra IT-samhället tillgängligt för alla i hela landet. Staten
          kommer via privatisering av Telia att få in bety­dande belopp.
          Delar av detta borde gå till investeringar i ökad tillgäng­lighet
          för alla - en digital allemansrätt.
        </p>
        <p xml:id="i-HNDEwz5zu5hzhFtvqK63Ux">
          I hela landet finns det tusentals eldsjälar och utvecklingsgrupper
          med både ideér och engagemang för den egna bygdens framtid och
          utveck­ling. Dessa ca 3 500 utvecklingsgrupper gör ett enormt
          arbete. Detta arbete kan mycket väl formeras genom exempelvis
          EU-medel, om det finns medel för lokala och kommunala utvecklingsprojekt.
          Som en snabb åtgärd bör staten kunna ställa extra medel till förfogande
          för otraditio­nella insatser och för lokala och kommunala utvecklingsavtal.
        </p>
        <p xml:id="i-RQbRRXfx2yVTKfWFAXc2eR">
          En förutsättning för att människor skall kunna bo kvar där de
          önskar är att det finns en offentlig såväl som en kommersiell
          grundservice. Ty­
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_134.pdf"/>
        <p xml:id="i-VTNKDPbscm31vvyzesRqBL">
          värr har denna service försämrats kraftigt under senare år. Det
          bör på varje ort finnas en garanterad grundservice. Staten bör
          definiera denna och ansvara för att denna nivå vidmakthålls, samhället
          behöver dock inte vara utförare utan nya lösningar bör prövas.
        </p>
        <p xml:id="i-7biciSomoeFrUFHaD3dKJ5">
          Regering och riksdag har det övergripande ansvaret för att statliga
          verk, myndigheter och bolag tar regionalpolitiska hänsyn i sina
          verksam­heter. Tyvärr möts vi alltför ofta av signaler om att
          verk, myndigheter och bolag inte tar detta ansvar. Ofta förekommer
          nedläggningar och centraliseringar av verksamheter på ett sådant
          sätt att lokal service och viktiga arbetstillfällen försvinner
          på mindre orter. Därför bör förändring­ar i statlig verksamhet
          alltid föregås av regionalpolitiska konsekvensana­lyser och krav
          om samordning av olika verksamheter. Staten kan genom tydligare
          regionalpolitiska direktiv till myndigheter, verk och bolag skär­pa
          deras ansvar. Mer av statlig verksamhet bör kunna flyttas ut till
          regio- nalpolitiskt viktiga områden.
        </p>
        <p xml:id="i-5x4z9nEM7HdvK9mR76hRJd">
          Småorterna är inte en tärande del av landet. Tvärtom. För att
          få en rättvis bild över statsbudgetens regionala fördelning borde
          det i budget­propositionen finnas en årlig redovisning av hur
          mycket medel som olika regioner årligen bidrar med till svensk
          ekonomi respektive hur mycket som återförs till olika regioner.
        </p>
        <p xml:id="i-RcGp81qGRonapTGh95rK4e">
          Mot bakgrund av ovanstående vill jag fråga statsministern:
        </p>
        <p xml:id="i-WxEUdNQX6QGoYGsFCryczj">
          1. Är statsministern beredd att med tanke på de alarmerande siffrorna
          under våren återkomma till riksdagen med förslag till både akuta
          åt­gärder och en strategi för att vända den negativa utvecklingen?
        </p>
        <p xml:id="i-3QGRLbWK5PdmGXnwMQt924">
          2. Är statsministern beredd att vidta åtgärder för att det oavsett
          bostads­ort skall finnas en garanterad samhällelig grundservice?
        </p>
        <p xml:id="i-XFutNK4G3PN36JL3bvVdTS">
          3. Är statsministern beredd att använda delar av de medel som
          försälj­ningen av Telia inbringar till investeringar i ökad tillgänglighet
          - en digital allemansrätt - för alla att kunna ta del av avancerade
          tele­kommunikationer med höghastighetsöverföring?
        </p>
        <p xml:id="i-wBRWqTJeegJ6v4hxDgu92">
          4. Är statsministern beredd att ställa extra medel till förfogande
          för mer otraditionella insatser och för lokala och kommunala utvecklingsav-
          tal?
        </p>
        <p xml:id="i-UnE4ZuBLu2njpLj4GQCWEy">
          5. Är statsministern beredd att vidta åtgärder som förtydligar
          och stärker statsmaktens regionalpolitiska ansvar genom att tillse
          att statliga myndigheter, verk och bolag ges tydligare direktiv
          om regionalpoli­tiska åtaganden?
        </p>
        <p xml:id="i-U3XYwsEzUd8Q9274VZJJ1U">
          6. Kommer statsministern att tillse att mer av statlig verksamhet
          skall flyttas ut till regionalpolitiskt viktiga områden?
        </p>
        <p xml:id="i-8GsBXaRZEdf9rLx2yBw2wV">
          7. Är statsministern beredd att vidta åtgärder för att det i
          budgetproposi­tionen årligen finns en bild över statsbudgetens
          regionala fördelning?
        </p>
        <note type="margin" xml:id="i-BPPYfn6YMFvnz7LAGtrnKC">
          Interpellationer1998/99:1-370
        </note>
        <note type="pageNumber" xml:id="i-2pkcp36bnkiqeZNoACcKcW">
          135
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_135.pdf"/>
        <note type="margin" xml:id="i-CGmR5RVnQnagM6bBrm94Yk">
          Interpellationer1998/99:1 -370
        </note>
        <note type="pageNumber" xml:id="i-JmMRkfS4S6KLppWprb7iNp">
          136
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_136.pdf"/>
      </div>
    </body>
  </text>
</TEI>
