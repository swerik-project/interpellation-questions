<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0276">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:276</head>
        <author who="unknown">Lars Hjertén (m)</author>
        <minister who="unknown">statsrådet Ingegerd Wämersson</minister>
        <topic>gymnasieskolan</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:276 av Lars Hjertén (m) till statsrådet
          Ingegerd Wämersson om gymnasieskolan
        </IPQ_title>
        <submission_info>
          Inkom den 22 aprilBesvarad den 25 maj Prot. 1998/99:99
        </submission_info>
      </div>
      <div type="IPQuestionBody">
        <p>
          Gymnasieskolan brottas i dag med stora problem. 98 % av ungdo­marna
          går vidare till gymnasiet men alltför många saknar grundläggande
          kunskaper för att kunna tillgodogöra sig undervisningen. Givetvis
          finns skillnader mellan olika kommuner och skolor men problemet
          kan ändå betecknas som generellt.
        </p>
        <p>
          Enligt uppgift saknar ca 2 000 elever i Stockholm fullständigt
          slut­betyg från grundskolan, när de söker till gymnasiet. Många
          elever har endast ett godkänt betyg, alltså sammanlagt 10 poäng.
        </p>
        <p>
          Gymnasierna söker med olika pedagogiska metoder att möta proble­met
          genom att inom ramen för det individuella programmet genomföra
          en flexibel utbildning som på olika sätt söker möta behoven hos
          den enskilde eleven. Mycket av skolarbetet inriktas på social
          fostran, att passa tider, att lära sig arbeta tillsammans med
          andra eller över huvud taget att komma till skolan.
        </p>
        <p>
          För elever som inte klarat grundskolan blir det en omöjlighet
          att klara utbildningen på gymnasienivå. Jag har tagit del av en
          kartläggning av läsförmågan för en grupp gymnasister i årskurs
          1 i tre klasser inom det individuella programmet. Resultatet visar
          att elevernas färdigheter i mycket liten utsträckning ligger på
          gymnasienivå, inte heller på högsta- dienivå. I stället är det
          de färdigheter och kunskaper som gäller för mel­lanstadiet och
          lågstadiet som dominerar för dessa gymnasieelever.
        </p>
        <p>
          Det brukar hävdas i debatten att detta egentligen är ett pedagogiskt
          problem, men ingen pedagogik i världen kan ge dessa elever allmän
          högskolebehörighet på tre år. ”Ingen pedagogik hjälper om eleverna
          inte är närvarande på lektionerna. Ingen målinriktad verksamhet
          kan bedrivas i något som närmar sig anarki, där ständig oro råder,
          där förstörelse, stölder och våld hör till vardagen” skrev en
          gymnasielärare från Stock­holm för några veckor sedan.
        </p>
        <p>
          Många gymnasielärare är mycket oroliga över utvecklingen. Ibland
          får de också höra att det är deras fel att så många elever misslyckas
          i gymnasieskolan. Detta bidrar till att åtskilliga lärare vill
          byta arbete eller sluta i förtid. I den ovan citerade artikeln
          ställer skribenten frågan: ”Är det verkligen vettigt att alla
          ungdomar skall sitta i skolan tills de är 19 år även om de inte
          lär sig något, mår dåligt och förstör för sig själva och andra?”
        </p>
        <note type="margin">
          Interpellationer1998/99:1 -370
        </note>
        <note type="pageNumber">
          301
        </note>
        <pb facs="PDF:300"/>
        <note type="margin">
          Interpellationer1998/99:1 -370
        </note>
        <p>
          Jag vill än en gång betona att det finns skillnader mellan olika
          skolor och kommuner och delar av kommuner. Ändå står det klart
          att gymnasie­skolan, som den är utformad i dag, inte är en skola
          för alla.
        </p>
        <p>
          Jag vill därför fråga statsrådet vilka åtgärder hon tänker vidta
          för att ge alla elever en utbildning som de kan lyckas med och
          därmed växa som människor.
        </p>
        <pb facs="PDF:301"/>
      </div>
    </body>
  </text>
</TEI>
