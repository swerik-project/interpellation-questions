<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0248">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:248</head>
        <author who="unknown">Anders Ygeman (s)</author>
        <minister who="unknown">justitieministern</minister>
        <topic>olagliga överlåtelser av hyreskontrakt</topic>
        <docDate when="1999-04-09">Inkom den 9 april</docDate>
        <status inProtocol="199899/prot-199899--084.xml" when="1999-04-22" status="answered">Besvarad den 22 april, Prot. 1998/99:84</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:248 av Anders Ygeman (s) till justitieministern
          om olagliga överlåtelser av hyreskontrakt
        </IPQ_title>
        <submission_info>
          Inkom den 9 april Besvarad den 22 april Prot. 1998/99:84
        </submission_info>
      </div>
      <div type="IPQuestionBody">
        <p>
          Den bostadsbrist som i dag breder ut sig i våra storstäder och
          univer­sitetsorter har skapat grogrund för en svart marknad för
          hyreskontrakt. Detta är inte någon ny företeelse. Vi har sett
          liknande tendenser såväl på 60- som 70-talet. Den enklaste metoden
          att komma till rätta med proble­met är naturligtvis att bygga
          bort bostadsbristen. Men i väntan på att det målet uppfylls måste
          andra åtgärder vidtas. Det är också angeläget att ha en lagstiftning
          som fungerar såväl i tider med god tillgång på bostäder som i
          tider med bostadsbrist.
        </p>
        <p>
          Den svarta marknaden för hyresrätter tas i dag upp som en självklar­het.
          I många medier sägs det att det är "självklart att en hyresrätt
          betingar ett ekonomiskt värde" och det publiceras t.o.m. "svartprislistor"
          på hyres­rätter. Detta är naturligtvis upprörande i sig, men det
          för också med sig att det blir färre och färre lägenheter som
          förmedlas via kötid, och fler lägenheter som fördelas efter plånbokens
          tjocklek.
        </p>
        <p>
          När detta tillåts fortsätta finns det några självklara vinnare,
          de som är i stånd att profitera på utsatta människors desperata
          bostadsbehov. Mäk-
        </p>
        <note type="pageNumber">
          263
        </note>
        <pb facs="PDF:262"/>
        <note type="margin">
          Interpellationer1998/99:1 -370
        </note>
        <note type="pageNumber">
          264
        </note>
        <p>
          lare som ägnar sig åt svarta affärer tjänar stora pengar, medan
          människor med behov av bostad är de stora förlorarna.
        </p>
        <p>
          För att ge en bild av läget på Stockholms bostadsmarknad i dag
          kan nämnas att 82 % av de nya hyresgästerna i innerstan kommer
          genom byten av lägenheter, i ytterstaden kommer ingen, eller väldigt
          få av de nya hyresgästerna genom byten. Det är inte heller ovanligt
          att en hyres­rätt i innerstan bytes mot en bostadsrätt eller villa,
          vilket i dag är ett le­galt sätt att realisera ett "underliggande
          värde" i hyresrätten.
        </p>
        <p>
          Praxis har gett vid handen att bostadsrätts-/villapriset inte
          får minskas med mer än 10 % vid byte med en hyresrätt. Men detta
          är i praktiken mycket svårt att kontrollera då ett bostadsrättsregister
          saknas, och där­med saknas även tillförlitlig information om bostadsrättens
          marknads­värde. Ett annat problem är att priserna på bostadsrätter
          gör att 10 % av bostadsrättens marknadsvärde ofta ger en prisminskning
          på 100 000 till 200 000 kr om bostadsrätten ligger innanför tullarna.
        </p>
        <p>
          I dag vet vi väldigt lite om svarthandelns omfattning, och vilka
          meto­der som används. Utredningar saknas på området och vi är
          hänvisade till rykten och de fåtal fall som prövats i hyresnämnden.
          Genom att utreda detta skulle frågan kunna få en omfattande och
          seriös genomlysning. Denna genomlysning skulle därmed kunna ligga
          till grund för verknings­fulla åtgärder.
        </p>
        <p>
          Redan med den kunskap vi har i dag kan vi dock se ett antal möjliga
          åtgärder. Genom att exempelvis införa ett lägenhetsregister skulle
          flera vinster uppnås. Dels skulle alla byten bli offentliga och
          kunna utläsas av alla, dels skulle andrahandsuthyrningen kunna
          kontrolleras i en större omfattning än i dag. Förutom dessa två
          angelägna bostadspolitiska ef­fekter skulle även fusk med olika
          typer av bidrag, exempelvis bostadsbi­draget, kunna undanröjas
          eller starkt begränsas.
        </p>
        <p>
          I dag ligger en mycket stark bevisbörda på de fastighetsägare
          som hävdar att en svartöverlåtelse skett. Även mycket tvivelaktiga
          byten, exempelvis "trea innerstan byttes mot etta i Flemingsberg",
          kan passera genom hyresnämnderna utan åtgärd. Efter att ha förlorat
          några sådana mål i hyresnämnden resignerar även den seriösaste
          fastighetsägare, och nöjer sig med att få in hyrorna. Därmed prövas
          inte ens många av de banalaste svartaffärerna av den svenska rättsapparaten.
        </p>
        <p>
          För att komma till rätta med detta bör ett skälighetsrekvisit
          införas i lagstiftningen. Om bytet är uppenbart oskäligt, måste
          det vara upp till bytespartema att göra det troligt att det rör
          sig om ett faktiskt byte för att få det godkänt i hyresnämnden.
          Genom en sådan ändring skulle det bli avsevärt lättare för värdarna
          att påvisa svarta affärer, och därmed skulle fler sådana mål prövas.
          Detta skulle i sin tur leda till att färre svarta affä­rer genomförs.
        </p>
        <p>
          I dag ligger hela kontrollansvaret på fastighetsägaren. Om fastighets­ägaren
          inte anser frågan vara viktig, eller tycker att det räcker med
          att få in hyran vid rätt tid kan svartöverlåtelser och otillåtna
          andrahandsuthyr- ningar ske helt utan åtgärd. Trots att det finns
          ett starkt samhälleligt in­tresse för att hindra svartöverlåtelser
          och att öka andelen lägenheter till bostadsförmedlingen sker i
          dag ingen annan kontroll än den värdarna själva står för.
        </p>
        <p>
          I dag finns det mäklare som förutom den reguljära mäklarverksam-
          heten också förmedlar hyreskontrakt svart och hjälper till att
          rigga upp
        </p>
        <pb facs="PDF:263"/>
        <p>
          s.k. skenbyten. Detta är naturligtvis olagligt, men mäklarna
          kan om de mot förmodan blir upptäckta och straffade ändå fortsätta
          med sin mäk- larpraktik. Detta är djupt olyckligt och kan ändras.
          Enklast sker det ge­nom att näringsförbud införs som möjlig påföljd
          för mäklare som ägnat sig åt svarta affärer.
        </p>
        <p>
          I dag finns i praktiken inget incitament för någon som känner
          till en svart affär att anmäla detta. Den som sålt ett svart kontrakt
          riskerar straff och att köpeskillingen går förlorad. Den som köpt
          kontraktet riskerar sitt besittningsskydd. Ingen har något att
          vinna på att affären kommer till värdens eller myndigheternas
          kännedom. Därmed anmäls väldigt få fall, och många svarta affärer
          kommer aldrig till värdarnas och myndigheter­nas kännedom.
        </p>
        <p>
          För att motverka denna utveckling kan en ändring i hyreslagstiftning-
          en göra att den som medverkar till att en svart affär kommer till
          myndig­heternas kännedom, trots att en svart affär skett skulle
          kunna få behålla besittningsskyddet. Lämpligen tas en kontrollavgift
          motsvarande 30 % på köpeskillingen ut, och resterande del av köpeskillingen
          går tillbaka till hyresgästen.
        </p>
        <p>
          Denna modell kan först verka kränkande på det allmänna rättsmed­vetandet
          då den som faktiskt gjort fel, trots detta får behålla kontraktet.
          Men denna lagändring skulle med stor sannolikhet leda till att
          svarta lägenhetsaffärer minskas kraftigt eller helt upphör. Köparen
          kan ju när som helst efter att affären skett gå till myndigheterna
          och få majoriteten av köpeskillingen tillbaka. Även kontrollavgiften
          torde kunna öka förstå­elsen för åtgärden.
        </p>
        <p>
          Jag vill därför fråga justitieminister Laila Freivalds:
        </p>
        <p>
          1. Avser justitieministern att tillsätta en utredning för att
          belysa svart­handelns omfattning, metoder och lämpliga motåtgärder?
        </p>
        <p>
          2. Vilka åtgärder avser justitieministern att vidta mot den omfattande
          svarta marknaden för hyreskontrakt?
        </p>
        <p>
          3. Avser justitieministern att införa ett skälighetsrekvisit
          i lagstiftning­en?
        </p>
        <p>
          4. Avser justitieministern att permanenta försöksverksamheten
          med lägenhetsregister i hela landet?
        </p>
        <p>
          5. Avser justitieministern att vidta åtgärder för ökad öppenhet
          vid and- rahandsuthyrning och lägenhetsbyten?
        </p>
        <p>
          6. Avser justitieministern vidta åtgärder för att underlätta
          möjligheten att ge mäklare som ägnar sig åt förmedling av svarta
          hyreskontrakt näringsförbud?
        </p>
        <p>
          7. Avser justitieministern vidta åtgärder för att öka incitamenten
          för anmälningar av svarta kontraktsöverlåtelser?
        </p>
        <p>
          8. Avser justitieministern att försvåra möjligheterna att byta
          hyresrätt mot villa eller bostadsrätt för att därigenom tillgodogöra
          sig ett un­derliggande värde i hyresrätten?
        </p>
        <note type="margin">
          Interpellationer1998/99:1 -370
        </note>
        <note type="pageNumber">
          265
        </note>
        <pb facs="PDF:264"/>
        <note type="margin">
          Interpellationer1998/99:1 -370
        </note>
        <pb facs="PDF:265"/>
      </div>
    </body>
  </text>
</TEI>
