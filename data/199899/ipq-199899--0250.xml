<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0250">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:250</head>
        <author who="i-L3xspgThUxUN1YtSDqcmk8">Barbro Westerholm (fp)</author>
        <minister who="unknown">socialminis­tern</minister>
        <topic>användning av biobanker</topic>
        <docDate when="1999-04-12">Inkom den 12 april</docDate>
        <status inProtocol="199899/prot-199899--090.xml" when="1999-05-04" status="answered">Besvarad den 4 maj, Prot. 1998/99:90</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:250 av Barbro Westerholm (fp) till socialminis­tern
          om användning av biobanker
        </IPQ_title>
        <submission_info>
          Inkom den 12 april Besvarad den 4 maj Prot. 1998/99:90
        </submission_info>
      </div>
      <div type="IPQuestionBody">
        <p xml:id="i-14nohVhAEUFDyqYB1D7ZzT">
          Frågan om hur biobanker skall få utnyttjas har bl.a. diskuterats
          vid Nordisk Kommittés för bioetik möte i Reykjavik för två år
          sedan. Vid mötet tog man upp de problem som sammanhänger med den
          nuvarande och den framtida användningen av vävnadsbanker.
        </p>
        <p xml:id="i-2MkgGGtAjBC3Qq55xu3CKP">
          Vävnadsbanker kan utgöra utgångsmaterial för studier av människors
          arvsmassa. Med hjälp av den kunskap man får fram finns möjlighet
          att utveckla ”figursydda” läkemedel. Därmed kan man undvika många
          av de biverkningar som dagens läkemedel är behäftade med. Samtidigt
          är så­dana studier mycket integritetskänsliga inte bara för den
          aktuella patien­ten utan också för dennes anhöriga. Diskussionen
          om hur sjukvårdens vävnadsbanker skall få användas har sedan fortgått
          men någon reglering har inte kommit till stånd.
        </p>
        <p xml:id="i-TtNWqopqTv487vAjCptBLC">
          Socialstyrelsen har i december 1998 skickat rapporten Genetik
          i häl­so- och sjukvården på remiss. Där tar man bl.a. upp kommersialiseringen
          av genetiska test som en växande marknad men inte specifikt frågan
          om hanteringen av vävnadsbankema.
        </p>
        <p xml:id="i-KoNdaEGuW3Hm3zEEG97k3k">
          I den utredning God sed i forskningen som Kommittén om forsk­ningsetik
          överlämnade till utbildningsminister Thomas Östros den
        </p>
        <p xml:id="i-N6fy74yrY1gUHYM4QUgQFJ">
          1 februari 1999 föreslogs följande:
        </p>
        <p xml:id="i-GgyDao1HWsuYnFkAGzgK9a">
          "Ny utredning om biobanker
        </p>
        <p xml:id="i-QTNr5HUKwrCq2CxsF6GbHt">
          Frågan om de s.k. biobankerna skall regleras är angelägen och
          kom­plicerad och har både etiska och näringspolitiska dimensioner.
          Ny teknik med möjligheten till DN A-sekvensering kan ge information
          om arvsan­lag och förekomsten av ärftliga sjukdomar. Detta ger
          nya behandlings­möjligheter men reser samtidigt nya etiska problem.
          Biobankema är viktiga hjälpmedel för forskarna i utprovandet av
          nya säkrare läkemedel, men samtidigt kan informationen vara integritetskänslig
          och den genetis­ka informationen angår inte bara den undersökta
          individen utan också dennes släktingar. Innan etiska riktlinjer
          utformas för användningen av denna form av medicinsk information
          måste de olika intressen som står på spel få en djupgående analys.
          En sådan analys har inte bedömts vara möjlig inom ramen för den
          tid som står till kommitténs förfogande. Kommittén föreslår därför
          att forskning med hjälp av biobanker skynd­samt skall bli föremål
          för särskild utredning. I en sådan utredning bör ingå ett uppdrag
          att analysera hur genetisk information bör behandlas i journaler
          och register, i den mån dessa frågor inte behandlas inom bio­teknikutredningen.”
          Utredningen God sed i forskningen har enligt uppgift nyligen gått
          ut på remiss men det är för tidigt att säga något om remissut­fallet.
        </p>
        <p xml:id="i-R64yZa3FoqUBTwgCQX5Gxt">
          I en interpellationsdebatt mellan Mona Sahlin och mig den 4 mars
          1999 om drogtest kom vi också in på biobankema och behovet av
          att reglera deras användning. Jag konstaterade att frågan kring
          biobankerna rör tre departement: Social-, Utbildnings- och Näringsdepartementen.
          Det finns därmed en risk för att frågan ramlar mellan olika stolar.
        </p>
        <note type="margin" xml:id="i-SZryznmVmMssWc6PZb2hLd">
          Interpellationer1998/99:1-370
        </note>
        <note type="pageNumber" xml:id="i-8U52ZMPSQuyE6h6Wm3Zoka">
          267
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_267.pdf"/>
        <note type="margin" xml:id="i-RG7S5rCNDzjjxCGfnrZ3n6">
          Interpellationer1998/99:1 -370
        </note>
        <p xml:id="i-N9LPRmqXrpTQVjLBdLZkUn">
          Att det är angeläget att utan dröjsmål ta sig an frågeställningen
          under­stryks av att det nu kommer rapporter om att företag tagit
          kontakt med flera landsting för att förvärva vävnadsbanker.
        </p>
        <p xml:id="i-WvLCCVyNFQPV1xhrZr5V3F">
          Med hänvisning till ovanstående vill jag fråga vilka åtgärder
          rege­ringen avser vidta för att utreda frågan i syfte att skapa
          garantier för att de vävnadsbanker som finns i sjukvården runtom
          i landet kommer att användas på ett etiskt invändningsfritt sätt.
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_268.pdf"/>
      </div>
    </body>
  </text>
</TEI>
