<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0118">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:118</head>
        <author who="unknown">Rigmor Ahlstedt (c)</author>
        <minister who="unknown">miljöministern</minister>
        <topic>samhällsplanering</topic>
        <docDate when="1999-01-28">Inkom den 28 januari</docDate>
        <status inProtocol="199899/prot-199899--069.xml" when="1999-03-16" status="answered">Besvarad den 16 mars, Prot. 1998/99:69</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:118 av Rigmor Ahlstedt (c) till miljöministern
          om samhällsplanering
        </IPQ_title>
        <submission_info>
          Inkom den 28 januari Besvarad den 16 mars Prot. 1998/99:69
        </submission_info>
      </div>
      <div type="IPQuestionBody">
        <p xml:id="i-Lhcz25oU69ZgcvfmMz96sX">
          Hela Sverige skall leva - det får inte bli honnörsord som används
          i lämpliga sammanhang utan det måste bli ett mål för vårt politiska
          arbete i riksdagen.
        </p>
        <p xml:id="i-25H8YEGDWBtRnmdUHxhFWL">
          Från Centerpartiet har vi gång på gång varnat och uppmanat till
          åt­gärder för att bryta den negativa trenden. Sverige koncentreras.
          Alltfler människor bor i större städer och i storlänen. Den regionala
          utvecklingen går åt fel håll. Det pågår en dramatisk folkomflyttning
          i Sverige. Obalan­sen inom och mellan olika regioner ökar. Befolkningsstatistiken
          för 1998 visar tydligt hur den regionala obalansen förstärkts.
          Av landets 289 kommuner tappar mer än 200 i befolkning.
        </p>
        <p xml:id="i-R1taWyL6Zk2eVZzde5zmQ8">
          Förutom de uppenbara problem som uppstår i de kommuner som drabbas
          av utflyttning uppstår även problem i tillväxtkommunema. Den ohämmade
          expansionen och överhettningen i storstäderna har fört med sig
          problem. Koncentrationspolitiken leder till såväl sociala som
          miljö­mässiga svårigheter.
        </p>
        <p xml:id="i-N6DLXFfiXEPoXjhYaBro9K">
          Både stad och land har allt att vinna på att hela vårt land utvecklas
          i jämn takt och att livskraftiga bygder finns i hela Sverige.
        </p>
        <p xml:id="i-A9SFwD9UxcM4o2ed7ZHgt3">
          Vi måste få en politik för regional rättvisa. Behovet av nytänkande
          är stort. I hela Sverige finns dock en stark utvecklingskraft.
          Lokala utveck­lingsgrupper finns som arbetar nära människorna
          på landsbygden, i små tätorter och även i städerna. Denna utvecklingskraft
          måste tas till vara, uppmuntras och ges förutsättningar att verkställa
          alla de goda idéer som finns.
        </p>
        <p xml:id="i-At2Ft8svsWDgYLava1M9vw">
          Att dessa lokala utvecklingsgrupper har en betydande potential
          och bidrar till den lokala utvecklingen understryks av undersökningar
          som visar att i dessa ca 3 500 grupper finns det ca 70 000 aktiva,
          de omsätter ca 900 miljoner per år och beräknas ha räddat 4 000
          jobb.
        </p>
        <p xml:id="i-9eqX15JkByMHgahP5vQkm3">
          Närings- och arbetsmarknadspolitik, utveckling av kommunikationer
          och regionalpolitik inklusive landsbygdsutveckling måste än bättre
          kopplas samman med frågor kring markanvändning och miljöfrågor.
          Samordning mellan ekonomisk planering och fysisk planering måste
          prioriteras och det lokala perspektivet stärkas.
        </p>
        <p xml:id="i-3sGLyjzSQbNmutugWkK5CL">
          Landsbygdsperspektivet måste lyftas fram som viktiga delar av
          regi­onalpolitiken. Landsbygdens resurser och tillväxtmöjligheter
          måste tas till vara.
        </p>
        <p xml:id="i-BQMTYeu2C3VbPMbPK5jT8f">
          Inom såväl statens, länsstyrelsernas och kommunernas utvecklingsar­bete
          måste den lokala nivån tas med. Det behövs regelförändringar som
          möjliggör ett mindre byråkratiskt arbetssätt. En översyn bör göras
          av exempelvis plan- och bygglagen för att åstadkomma detta. Den
          lokala nivån kan här ges initiativrätt.
        </p>
        <p xml:id="i-5LnnDdwxJGLcHPdrUSdbTQ">
          På många orter anses bestämmelserna alltför inflexibla när det
          gäller strandskydd. Denna inflexibilitet innebär inte sällan att
          den lokala tu­rismnäringen går miste om besökande. En översyn
          i akt och mening att finna former för mer flexibel lagstiftning
          är synnerligen påkallad.
        </p>
        <note type="pageNumber" xml:id="i-59rJWzohp1VxUgijAHgDxS">
          130
        </note>
        <pb facs="PDF:129"/>
        <p xml:id="i-4LGzGSihn9cG2XUwM1CUZh">
          Planering, byggande och boende måste uppmärksammas i högre grad
          än vad som nu är fallet. Om vi skall få ett kretsloppsanpassat
          samhälle så fordrar det en aktiv genomtänkt fysisk planering med
          närhetsperspektiv.
        </p>
        <p xml:id="i-QrKeuX5AADhBkL4NG7yqmZ">
          Med hänvisning till det anförda vill jag fråga miljöminister
          Kjell Larsson:
        </p>
        <p xml:id="i-LBFbeFMN99d5EijFEFLMXF">
          1. Vilka åtgärder avser ministern vidta för att aktivt använda
          den fysiska planeringen som ett redskap att vända den regionala
          utvecklingen och därmed skapa hållbar utveckling i både stad och
          land?
        </p>
        <p xml:id="i-XD9XtrsKk4Cz9LKB6mGuQ5">
          2. Vilka åtgärder kommer ministern att vidta för att förbättra
          samord­ning mellan ekonomisk planering och fysisk planering samt
          stärka det lokala perspektivet?
        </p>
        <p xml:id="i-GTaBtwZLgPuxxbjdAKTEMS">
          3. Är ministern beredd att genomföra en översyn av plan- och
          byggla­gen i akt och mening att stärka den lokala nivån genom
          möjlighet till initiativrätt?
        </p>
        <p xml:id="i-L13fG8isTaBKr6BKMRgWGh">
          4. Är ministern beredd att föreslå lagändringar så att ett mer
          flexibelt strandskydd åstadkoms?
        </p>
        <pb facs="PDF:130"/>
      </div>
    </body>
  </text>
</TEI>
