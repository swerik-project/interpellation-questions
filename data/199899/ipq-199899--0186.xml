<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0186">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:186</head>
        <author who="i-CwVjNqMneZm6zhJTP798e5">Helena Bargholtz (fp)</author>
        <minister who="unknown">statsrådet Inge­gerd Wämersson</minister>
        <topic>sex- och samlevnadsundervisningen i skolan</topic>
        <docDate when="1999-02-24">Inkom den 24 februari</docDate>
        <status inProtocol="199899/prot-199899--069.xml" when="1999-03-16" status="answered">Besvarad den 16 mars, Prot. 1998/99:69</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:186 av Helena Bargholtz (fp) till statsrådet
          Inge­gerd Wämersson om sex- och samlevnadsundervisningen i skolan
        </IPQ_title>
        <submission_info>
          Inkom den 24 februari Besvarad den 16 mars Prot. 1998/99:69
        </submission_info>
      </div>
      <div type="IPQuestionBody">
        <p xml:id="i-Jo8fqwM9wjtgZNeZPa8yJX">
          RFSL, Riksförbundet för sexuellt likaberättigande, presenterade
          nyli­gen en kartläggning av situationen för homo- och bisexuella
          i Sveriges samtliga kommuner. Bl.a. tillfrågades kommunerna om
          deras skolplan innehöll skrivningar om sex- och samlevnadsundervisningen.
        </p>
        <p xml:id="i-MWDGLDjaVzZN1Ct2BiaRbd">
          Resultatet blev nedslående. Endast 19 % av kommunerna svarade
          att deras skolplan nämnde sex- och samlevnadsundervisningen. Vid
          en kon­troll mot skolplanerna visade det sig dessutom att hela
          två tredjedelar av dessa kommuner hade gett ett felaktigt svar
          - den korrekta siffran är att endast 6 % av landets kommuner över
          huvud taget nämner sex- och samlevnadsundervisningen i skolplanen.
        </p>
        <p xml:id="i-DWG3XHfScXM6kgt8Ewbt27">
          Särskilt problematisk är situationen vad gäller frågor om homosexua­litet.
          Inte en enda kommun nämner undervisning om homosexualitet i skolplanen,
          trots att sådana frågor skall ingå i sex- och samlevnadsunder­visningen.
          Tidigare studier från bl.a. Folkhälsoinstitutet pekar på att frågor
          om homosexualitet tillhör det som lätt prioriteras bort av skolled­ning
          och lärare. Långt ifrån alla elever får alltså den sakliga undervisning
          om homosexualitet som de har rätt till enligt läroplan och kursplan.
        </p>
        <p xml:id="i-UShg2fi1uVPUmMyrSiHnPn">
          Detta gör i sin tur att de unga människor som upptäcker att de
          själva är homosexuella får ett otillräckligt stöd från lärare
          och övrig skolperso­nal. Det hör till undantagen att lärare får
          fortbildning om homosexualitet: kommunerna själva uppger i sina
          svar i RFSL:s studie att lärarna i 95 % av landets kommuner över
          huvud taget inte har fått någon fortbildning i dessa frågor. Därför
          klarar lärare ofta inte av att hantera t.ex. mobbning som utlöses
          av att en elev är (eller misstänks vara) homosexuell. Vuxnas okunskap
          och fördomar kan även i sig leda till ett kränkande beteende.
          Det händer t.ex. fortfarande att ungdomar som upptäcker att de
          är homo­sexuella skickas till skolpsykologen för att få hjälp
          att ”komma över problemet”.
        </p>
        <p xml:id="i-Mm25jHb8gxvZDfreE5mBfu">
          De fakta som framkommit, bl.a. genom RFSL:s kommunstudie, pekar
          på att skolans kunskap om homosexualitet och homosexuella elevers
          situation generellt sett är dålig. Än värre är att det i många
          kommuner inte ens tycks finnas någon medvetenhet om detta.
        </p>
        <p xml:id="i-CVyw4CGRt18TgB5RUvCAAW">
          Skolverket har fått regeringens uppdrag att ta fram förslag på
          åtgärder mot mobbning på grund av bl.a. sexuell läggning. Jag
          anser att frågan bör behandlas ur ett bredare perspektiv. Det
          är dags att göra en bred kart­läggning av den faktiska kvaliteten
          på skolans undervisning om sexuali­tet och samlevnad, inklusive
          undervisning om homosexualitet. I detta sammanhang bör man också
          undersöka hur homosexuella elever faktiskt bemöts av det svenska
          skolväsendet.
        </p>
        <p xml:id="i-SCmKYrxtMRLaYXW9CSsWLK">
          Min fråga till statsrådet är:
        </p>
        <p xml:id="i-RV4xaHhr6wRMa3oriqox3K">
          Avser statsrådet att ta initiativ till en bred kartläggning av
          den faktis­ka kvaliteten på skolans sex- och samlevnadsundervisning,
          inklusive un­dervisningen om homosexualitet, och av det svenska
          skolväsendets be­mötande av homosexuella elever?
        </p>
        <note type="margin" xml:id="i-741uWtFvKfYBB7ETa3Daw4">
          Interpellationer1998/99:1 -370
        </note>
        <note type="pageNumber" xml:id="i-Vim4gp3pVcYGFwtJeydJxF">
          201
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_201.pdf"/>
        <note type="margin" xml:id="i-QNiEqPFdMbcHWXUddQ2uJT">
          Interpellationer1998/99:1 -370
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_202.pdf"/>
      </div>
    </body>
  </text>
</TEI>
