<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0192">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:192</head>
        <author who="unknown">Jonas Ringqvist (v)</author>
        <minister who="unknown">miljöministern</minister>
        <topic>genmanipulerade grödor</topic>
        <docDate when="1999-02-25">Inkom den 25 februari</docDate>
        <status inProtocol="199899/prot-199899--069.xml" when="1999-03-16" status="answered">Besvarad den 16 mars, Prot. 1998/99:69</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:192 av Jonas Ringqvist (v) till miljöministern
          om genmanipulerade grödor
        </IPQ_title>
        <submission_info>
          Inkom den 25 februariBesvarad den 16 mars Prot. 1998/99:69
        </submission_info>
      </div>
      <div type="IPQuestionBody">
        <p>
          Det finns många avskräckande exempel på vad som kan hända när
          människan försöker göra om naturen utan att ha fullständiga kunskaper
          om följderna. I dag har vi med gentekniken möjlighet att ändra
          arvsmas­san och överskrida gränser på ett sätt som naturen själv
          aldrig skulle kunna. Detta gör vi trots att vi saknar kunskaper
          om konsekvenserna av den nya tekniken.
        </p>
        <p>
          Det finns flera farhågor om risker med genmodifiering av livsmedel.
          Detta är några exempel:
        </p>
        <p>
          I gentekniken används en s.k. markörgen som ibland är resistent
          mot antibiotika. Forskare har nyligen visat att det är möjligt
          att den antibioti­karesistenta genen i livsmedel kan hoppa över
          till bakterier som därmed blir resistenta mot antibiotika. Riskerna
          med det är uppenbara och antibi­otikaresistenta gener borde inte
          släppas ut.
        </p>
        <p>
          Gentekniken används till stor del för att ta fram grödor som
          är mot­ståndskraftiga mot bekämpningsmedel. Detta gör att användningen
          av
        </p>
        <note type="pageNumber">
          206
        </note>
        <pb facs="PDF:205"/>
        <p>
          bekämpningsmedel kan öka kraftigt och att resterna av bekämpningsme­del
          i livsmedel också kan öka, vilket är ett hot mot vår hälsa.
        </p>
        <p>
          Genmodifierade egenskaper kan okontrollerat spridas till vilda
          växter. Farhågor om att genmodifierade grödors egenskaper kan
          överföras till ogräs besannades under ett experiment som danska
          forskare utförde 1996 under överseende av det danska naturvårdsverket.
          Industrin hade tidigare avfärdat det som ett avlägset eller obefintligt
          problem.
        </p>
        <p>
          En opinionsundersökning bland EU-medborgare visar att tilltron
          till genteknik är låg när det gäller användning i livsmedel. En
          annan under­sökning bland konsumenter i Stockholm visar att 8
          av 10 är oroliga över genteknikens effekter på hälsa och miljö.
          Den oron bör tas på allvar.
        </p>
        <p>
          Trycket på olika EU-länders regeringar att göra något växer i
          takt med en ökande oro över genmanipulationens påverkan på natur
          och människors hälsa. Luxemburg, Frankrike, Grekland och Österrike
          har redan förbud mot odling av vissa genmanipulerade grödor. Även
          i Stor­britannien har ett tillfälligt stopp införts för kommersiell
          odling. EU håller nu på med en översyn av lagstiftningen kring
          genmanipulation. EU-parlamentet har gjort sin första läsning av
          den nya föreslagna lag­stiftningen och krävt vissa skärpningar
          av lagen. Nästa steg är att miljö­ministrarna skall ta ställning
          till den. Samtidigt arbetar en svensk utred­ning om bioteknik
          för att analysera den moderna bioteknikens möjlighe­ter och risker
          - bedöma långsiktiga förändringseffekter av den moderna biotekniken
          samt lämna förslag till en övergripande politik för området i
          ett internationellt perspektiv.
        </p>
        <p>
          Det finns starka skäl för att Sverige skall ansluta sig till
          de länder som driver frågan om ett tillfälligt stopp, ett moratorium,
          av odling av gen­modifierade grödor. Det är nödvändigt med ett
          moratorium för att of­fentlig debatt, lagstiftning och konsumenters
          förtroende för maten skall ha en chans att hinna ikapp den snabba
          utvecklingen som pågår på gen­teknikområdet och för att vi skall
          hinna få fram forskningsrön som visar vilka risker som finns med
          genmodifierade livsmedel. Först och främst borde vi införa ett
          svenskt moratorium i avvaktan på att EU:s nya lag­stiftning på
          området och den svenska bioteknikutredningen skall bli färdiga.
          Dessutom borde den svenska bioteknikutredningen ges ett tilläggsdirektiv
          om en översyn av behovet av ett längre moratorium.
        </p>
        <p>
          Mina frågor till miljöministern är därför:
        </p>
        <p>
          Vad avser regeringen göra för att få till stånd ett moratorium
          för od­ling av genmodifierade grödor i avvaktan på att EU:s lagstiftning
          på området och den svenska utredningen om bioteknik skall bli
          färdiga?
        </p>
        <p>
          Avser regeringen att utfärda ett tilläggsdirektiv till utredningen
          om bioteknik om en översyn av behovet av ett längre moratorium
          för utsät­tande av genmodifierade organismer?
        </p>
        <note type="margin">
          Interpellationer1998/99:1 -370
        </note>
        <note type="pageNumber">
          207
        </note>
        <pb facs="PDF:206"/>
        <note type="margin">
          Interpellationer1998/99:1 -370
        </note>
        <note type="pageNumber">
          208
        </note>
        <pb facs="PDF:207"/>
      </div>
    </body>
  </text>
</TEI>
