<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0262">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:262</head>
        <author who="unknown">Elver Jonsson (fp)</author>
        <minister who="unknown">finansministern</minister>
        <topic>tjänstesektorn och dess skatteregler</topic>
        <docDate when="1999-04-15">Inkom den 15 april</docDate>
        <status inProtocol="199899/prot-199899--086.xml" when="1999-04-27" status="answered">Besvarad den 27 april, Prot. 1998/99:86</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:262 av Elver Jonsson (fp) till finansministern
          om tjänstesektorn och dess skatteregler
        </IPQ_title>
        <submission_info>
          Inkom den 15 april Besvarad den 27 april Prot. 1998/99:86
        </submission_info>
      </div>
      <div type="IPQuestionBody">
        <p xml:id="i-FxdT6YgbxiQQdfx3Lz7Car">
          I varje land finns en s.k. informell ekonomi. I Sverige är den
          i växan­de. Det gäller i särskilt hög grad det som i dagligt tal
          kallas för den svarta marknaden. Ett högt skattetryck och familjernas
          ekonomiska läge torde vara en bidragande orsak därtill. I Sverige
          där vi har en hög för­värvsverksamhet - även bland kvinnorna -
          blir behovet av att anlita extern arbetskraft för s.k. hushållsnära
          tjänster alltmer aktuellt. Men det gäller även tjänster inom handel
          och övrigt näringsliv, kontor, sjukvård och servicenäringar i
          allmänhet. Korta arbetspass om någon eller några få timmar per
          dag, kortare vikariat eller inhopp vid sjukdom eller arbetsbe­lastning
          synes vara alltmer efterfrågade.
        </p>
        <p xml:id="i-23ZzNDgscThZd1EhSFKoQo">
          Ett antal företag har gått in för att ge service och tjänster
          för nämnda kategorier. Bemanningsföretagen är den mest expansiva
          branschen inom tjänstesektorn. Det gäller framför allt i storstäderna
          men även på lands­orten har det blivit alltfler företag som erbjuder
          tjänster för olika upp­dragsgivare. Vår beskattning av arbetskraft
          - som är en av de högsta i världen - bidrar till att det känns
          lockande att inte beskattas, att använda s.k. svart arbetskraft.
          Visserligen drabbas de som jobbar då inte av in­komstbeskattning
          men vederbörande ådrar sig andra nackdelar när det gäller att
          ha bristande försäkringsskydd och avsaknad av t.ex. ATP- poäng.
        </p>
        <p xml:id="i-QKg8x6W44FKdvFLZq9QJ2k">
          Om en informell ekonomi och svart marknad tillåts växa sig stark
          för­rycks hela samhällsekonomin. Exempel från andra länder talar
          här sitt tydliga språk.
        </p>
        <p xml:id="i-2XMz6wuM6n3Dppay13fiMi">
          Just nu pågår skattesamtal mellan de politiska partierna i både
          det korta och långa perspektivet. Det vore angeläget att kunna
          enas om för­ändringar som gör att svartarbete skulle kunna elimineras
          eller åtminsto­ne kraftigt reduceras. Både för samhällsekonomins
          skull, för rättvisans skull och för de arbetstagare som är verksamma
          i tjänsteföretag.
        </p>
        <p xml:id="i-LU8x6TMeCZA8DzSnS48TdF">
          De tjänsteföretag som är seriösa och upprätthåller en strikt
          god etik och moral i affärshänseende lever i en synnerligen pressad
          situation. Många skäl talar för att statsmakten borde finna en
          form för skattelättna­der som gör att tjänster och service kunde
          efterfrågas av vanliga in­komsttagare. Detta känns särskilt angeläget
          då vi har en allmän hållning från politiskt håll att det skall
          vara fullt möjligt att förena både familj och yrke. Därför skulle
          det vara följdriktigt att möjligheterna ökade i prakti­ken särskilt
          för de många unga familjerna. Framför allt skulle många kvinnor
          som får sin chans till en yrkeskarriär kunna ta den utan att för
          den skull behöva känna att de eftersätter ansvar för bam och hem.
          Up­penbart är att många familjer anser att tvätt och städning,
          enklare hus-
        </p>
        <note type="margin" xml:id="i-ZVJUod4ys9ssQnygZ22z6">
          Interpellationer1998/99:1 -370
        </note>
        <note type="pageNumber" xml:id="i-VPekd9dR6WNzPBw44KVUnM">
          281
        </note>
        <pb facs="PDF:280"/>
        <note type="margin" xml:id="i-KY1iZ8sVi8vu6eentDX9wu">
          Interpellationer1998/99:1 -370
        </note>
        <note type="pageNumber" xml:id="i-CzUXUt8QNPfXVTdtn6sm9r">
          282
        </note>
        <p xml:id="i-UfCBxjV78aevXMqxVq4ofK">
          hållsarbete, trädgårdsskötsel m.m. ”stjäl dyrbar tid” från dem.
          Det känns angeläget att det snarast utformas en ordning som gör
          att det går att för­ena dessa olika intressen. Statsmakten kan
          inte passivt åse en utveckling där man å ena sidan, sett ur ett
          jämställdhetsperspektiv, uppmuntrar en hög förvärvsverksamhet
          men samtidigt inte underlättar utvecklandet av en marknad av hushållstjänster.
          I de familjer där det finns en ensamföräl­der är behovet definitivt
          inte mindre.
        </p>
        <p xml:id="i-HHFeJSHJw3gwgKJ4bBq8h">
          Ur arbetsmarknadspolitisk synpunkt skulle det vara angeläget
          att denna sektor tilläts växa i fullt legala former. Det skulle
          skapa arbetstill­fällen, det skulle ge skatteinkomster och det
          skulle också medföra ett anständigt skydd för den som anställs
          i sådan verksamhet. Här torde finnas utrymme för att hitta olika
          modeller. De tre partierna, Folkpartiet, Moderaterna och Kristdemokraterna
          har gemensamt föreslagit en enkel modell som gör det möjligt att
          halvera det "vita priset" på hushållstjäns­ter. Förslaget kan
          utnyttjas även av den som inte är företagare. Men det viktiga
          är att man tar steg i rätt riktning och att statsmakten utformar
          en ordning som gör att det är ekonomiskt möjligt att efterfråga
          sådana servi­cetjänster som bevisligen är efterfrågade från alltfler.
          Det må vara nedsatt skatt på arbetskraft inom tjänstesektorn.
          Det kan vara momsbefrielse, helt eller delvis. Det kan vara en
          ordning där förmånsbeskattningen för dem som kan erhålla det via
          sin arbetsplats fick en relevant och hanterbar utformning.
        </p>
        <p xml:id="i-7WexbApTUa9kHug2XsgMWM">
          Hela komplexet och dessa frågor jag rest kräver snabba svar och
          en rask förändring. Annars riskerar vi att hamna i en situation
          då de problem som nu är i växande skulle bli nästintill ohanterliga.
          Jag hoppas att de negativa signaler som kommit från regeringshåll
          inte är regeringens defi­nitiva uppfattning.
        </p>
        <p xml:id="i-8ovrSNFhK9GLEPCDMi9xnu">
          Med hänvisning till det anförda vill jag ställa följande frågor
          till fi­nansministern.
        </p>
        <p xml:id="i-CiF8BqosWv3WaD53pqZ5RS">
          1. Avser regeringen att snabbt se över skatte- och avgiftsregler
          för efter­frågade tjänster inom servicesektorn som medverkar till
          att den s.k. svarta arbetsmarknaden elimineras eller åtminstone
          kraftigt reduce­ras?
        </p>
        <p xml:id="i-T8jU4SnrcgCgadTHJPxvxa">
          2. Är regeringen beredd att det aktualiserade frågekomplexet
          tas upp i de nu pågående skatteförhandlingarna?
        </p>
        <p xml:id="i-5LCpfqTHikX2bXVudXjXkM">
          3. Avser regeringen att snabbt komma fram till en modell som
          gör att tjänsteföretag av olika kategorier får chans att växa
          och utvecklas?
        </p>
        <pb facs="PDF:281"/>
      </div>
    </body>
  </text>
</TEI>
