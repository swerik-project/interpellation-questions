<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0342">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:342</head>
        <author who="unknown">Barbro Westerholm (fp)</author>
        <minister who="unknown">statsrådet Pierre Schori</minister>
        <topic>flyktingar och krishjälp</topic>
        <docDate when="1999-04-30">Inkom den 30 april</docDate>
        <status inProtocol="199899/prot-199899--095.xml" when="1999-05-18" status="answered">Besvarad den 18 maj, Prot. 1998/99:95</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:342 av Barbro Westerholm (fp) till statsrådet
          Pierre Schori om flyktingar och krishjälp
        </IPQ_title>
        <submission_info>
          Inkom den 30 april Besvarad den 18 maj Prot. 1998/99:95
        </submission_info>
      </div>
      <div type="IPQuestionBody">
        <p>
          Flyktingströmmen från Kosovo tycks aldrig ta slut. Europa bevittnar
          nu hur ett ofattbart stort antal människor tvingas lämna sina
          hem. Många har dessutom utsatts för fysiska och psykiska påfrestningar
          i form av våld, övergrepp, t.o.m. tortyr. Vi vet, inte minst genom
          svensk forskning, att det kan medföra livslånga men för dem som
          utsatts för detta om de inte får professionell hjälp. Invandrarverket
          gör säkerligen sitt bästa för att hjälpa de som nu kommer till
          Sverige från Kosovo. Verket ser i första hand till att de får
          mat och tak över huvudet men har inte resurser att erbjuda flyktingarna
          någon organiserad form av krishantering.
        </p>
        <p>
          Ännu mer utsatta är alla de flyktingar som finns i olika läger
          i Alba­nien och Makedonien. Rapporter från lägren visar tydligt
          att när den första chocken över vad som inträffat passerat och
          man fått sina materi­ella behov som tak över huvudet, mat och
          vatten tillgodosedda så finns det ett mycket stort behov av hjälp
          med krishantering. International Or- ganization for Migration
          är en av flera organisationer som uppmärksam­mat detta behov.
          Man har tagit initiativ till projekt som syftar till att finna
          de bästa vägarna för att hjälpa flyktingar med psykiska krisreaktioner
          som följd av de trauman de utsatts för.
        </p>
        <p>
          I Sverige har kunskapen om hur man bäst kan hjälpa flyktingar
          som upplevt svåra psykiska trauman utvecklats under senare år.
          Det har skett vid de centrum för tortyrskador vi har inrättat
          under senare år och vid Institutet för psykosocial medicin. Denna
          kunskap skulle kunna utnyttjas som bistånd till de länder som
          i dag tagit emot ett stort antal flyktingar.
        </p>
        <p>
          Mot bakgrund av ovanstående vill jag fråga om regeringen har
          för av­sikt att inom ramen för det internationella biståndet eller
          på annat sätt bidra till arbetet för att hjälpa flyktingar med
          krisreaktioner till följd av upplevelser i samband med flykten
          från Kosovo.
        </p>
        <note type="pageNumber">
          366
        </note>
        <pb facs="PDF:365"/>
        <pb facs="PDF:366"/>
      </div>
    </body>
  </text>
</TEI>
