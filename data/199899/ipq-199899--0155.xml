<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0155">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:155</head>
        <author who="unknown">Barbro Westerholm (fp)</author>
        <minister who="unknown">socialminis­tern</minister>
        <topic>medicinska test i arbetslivet</topic>
        <docDate when="1999-02-09">Inkom den 9 februari</docDate>
        <status inProtocol="199899/prot-199899--063.xml" when="1999-03-04" status="answered">Besvarad den 4 mars, Prot. 1998/99:63</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:155 av Barbro Westerholm (fp) till socialminis­tern
          om medicinska test i arbetslivet
        </IPQ_title>
        <submission_info>
          Inkom den 9 februariBesvarad den 4 mars Prot. 1998/99:63
        </submission_info>
      </div>
      <div type="IPQuestionBody">
        <p xml:id="i-7eNWqz8zfzsRX3wCWRvtfx">
          Det har blivit allt vanligare att arbetsgivare vill drogtesta
          sina anställ­da. Sverige och England lär vara de två länder i
          Europa där det är vanli­gast med drogtest i arbetslivet.
        </p>
        <p xml:id="i-EXh1g5BN1hH66iUfyFzSsD">
          Vid Huddinge sjukhus genomfördes år 1997 en enkätundersökning
          beträffande förekomsten av drogtest i arbetslivet. Undersökningen
          om­fattade 609 myndigheter och företag med mer än 500 anställda.
          Det visa­de sig att regelbundna drogtest förekom på ca 30 % av
          dessa arbetsplat­ser. Detta utgjorde en ökning med 140 % i förhållande
          till det föregående året. Till de branscher där det var vanligast
          med drogtest hörde transport-
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_174.pdf"/>
        <p xml:id="i-Xi1coLE2ZDHZ2QrvBbqP8B">
          branschen och verkstadsindustrin. Där svarade 60 % respektive
          58 % av de tillfrågade att drogtest hade utförts. Det vanligaste
          testtillfället var misstanke om missbruk. Omkring varannan arbetsgivare
          testade även regelmässigt vid nyanställning. Uppskattningsvis
          testades 28 000 perso­ner under 1997.
        </p>
        <p xml:id="i-SMXk2weyuEq7y3DqDWzr8E">
          Syftet med drogtest på arbetsplatser är att identifiera eventuella
          miss­brukare, att avskräcka från drogbruk samt att skydda tredje
          man mot de risker drogpåverkan kan medföra.
        </p>
        <p xml:id="i-XfqGXjzMvQDGGx9cN6aXHz">
          Givetvis vill vi att det skall vara drogfritt på våra arbetsplatser
          men drogtestning inrymmer komplicerade etiska ställningstaganden.
          Drogtest i arbetslivet kräver en ingående etisk analys för att
          besvara frågan om när och för vilka de är berättigade. Man måste
          analysera vems intressen som gynnas alternativt hotas vid val
          av tillgängliga alternativ. Man måste bl.a. se om andra metoder
          än test kan användas för att skapa en drogfri arbets­plats.
        </p>
        <p xml:id="i-8qisVTNoQe3yTvcgbvLxh7">
          Förra året förlorade en städerska vid kärnkraftverket i Oskarshamn
          ett mål i Arbetsdomstolen vilket innebär att hon nu måste drogtestas
          trots att hon inte utför säkerhetsarbete och trots att det inte
          finns minsta misstanke om missbruk. Vägrar hon utsätts hon för
          misstanke att betraktas som narkoman. Domen innebär att det nu
          är fritt fram för arbetsgivare att ensidigt besluta om drogtest.
          Drogtest kan vara inledningen till en ut­veckling mot en ökad
          användning av andra medicinska test t.ex. gentest i arbetslivet.
        </p>
        <p xml:id="i-JvqRHgC5yBRzTGJdoyiyVt">
          Med tanke på att medicinska test inrymmer svåra etiska frågor
          som personlig integritet och rättssäkerhet samt att drogtestning
          blivit alltmer vanlig i arbetslivet vill jag ställa följande fråga
          till socialministern:
        </p>
        <p xml:id="i-5YpoTDJ85dMwSLY6qfB9UQ">
          Vilka åtgärder avser regeringen vidta för att garantera att individens
          integritet och rättssäkerhet inte träds för när?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199899/pages/ip_199899_175.pdf"/>
      </div>
    </body>
  </text>
</TEI>
