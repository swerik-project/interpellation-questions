<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0232">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:232</head>
        <author who="unknown">Gustaf von Essen (m)</author>
        <minister who="unknown">socialministern</minister>
        <topic>könsselektiva aborter</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:232 av Gustaf von Essen (m) till socialministern
          om könsselektiva aborter
        </IPQ_title>
        <submission_info>
          Inkom den 26 marsBesvarad den 21 maj Prot. 1998/99:98
        </submission_info>
      </div>
      <div type="IPQuestionBody">
        <p>
          Socialminister Margot Wallström redogjorde i augusti 1998 för
          rege­ringens inställning till aborter som sker till följd av fosterdiagnostik,
          kopplat till föräldrarnas vilja att välja bort ett foster enbart
          på grund av dess kön. Då det oftast rör sig om att flickor könsdiskrimineras
          refereras det ofta till ”flickaborter” med avseende på problemet.
          Om dessa sade Margot Wallström: ”Enligt gällande lagstiftning
          har kvinnan i princip rätt att få del av all information som kommer
          fram vid fosterdiagnostik, även sådan som inte eftersökts vid
          undersökningen------ Det har nu kommitfram uppgifter som tyder
          på att det i enstaka fall förekommer att kvinnor på felaktiga
          grunder får den fosterdiagnostiska undersökningen utförd. Även
          om detta är någonting som förekommer endast undantagsvis behö­ver
          frågan övervägas ytterligare.”
        </p>
        <p>
          Många frågor väcktes kring fosterdiagnostik efter regeringens
          propo­sition 1994/95:142. Det är bl.a. denna proposition som säger
          att föräld­rarna har rätt att ta del av de s.k. bifynd som en
          fosterdiagnostik kan ge, däribland kön. Hur föräldrarna sedan
          nyttjar denna information är enligt propositionen upp till föräldrarna.
          Den f.d. socialministern menar att frågan behöver övervägas ytterligare,
          och det med all rätt.
        </p>
        <note type="margin">
          Interpellationer1998/99:1 -370
        </note>
        <note type="pageNumber">
          247
        </note>
        <pb facs="PDF:246"/>
        <note type="margin">
          Interpellationer1998/99:1 -370
        </note>
        <note type="pageNumber">
          248
        </note>
        <p>
          Några debattörer har refererat till dessa könsdiskriminerande
          aborter som vore de ett icke-problem. Men ovan nämnda proposition
          visar tyd­ligt att resultat om fostrets kön kan fås i god tid
          före utgången av vecka 18, vilket gör att beslutet om abort helt
          ligger på den enskilda kvinnan. Propositionen säger följande om
          de tre vanligaste fosterdiagnostikmeto- dema: Den först nämnda
          är ultraljudsundersökning, då den numera er­bjuds praktiskt taget
          alla gravida kvinnor. Denna undersökning utförs under 16:e—19:e
          graviditetsveckan, men det noteras även att ”utveck­lingen leder
          dithän att undersökningen kan göras tidigare under gravidi­teten
          än för närvarande”. Om fostervattensprov säger propositionen att
          ”provresultatet kan bli klart under 16:e-17:e graviditetsveckan”.
          Slutligen nämns cellprov från moderkakan för vilken provresultatet
          är färdigt 11 :e—13:e veckan.
        </p>
        <p>
          Sommaren 1998 slog en läkare och en kurator vid Borås lasarett
          larm om att föräldrar nyttjar information från fosterdiagnostik
          för att avbryta en graviditet då fostret varit en flicka. I sin
          debattartikel, införd i Dagens Nyheter den 24 juni 1998, skriver
          de bl.a.: ”Dessa abortärenden, där fostrets kön uppenbart är huvudskälet
          till att föräldrarna vill avbryta graviditeten, väcker starka
          känslor hos all involverad sjukvårdspersonal och de uppfattas
          som en utomordentlig moralisk provokation mot våra grundläggande
          värderingar. Vår erfarenhet är att ingen i personalen vill utföra
          dessa aborter.”
        </p>
        <p>
          Sverige är ett föregångsland på jämställdhetens område. Vi har
          bl.a. en jämställhetslag för arbetslivet och en jämställdhetsombudsman.
          I alla frågor som behandlas av riksdag, regering och myndigheter
          finns det riktlinjer som säger att jämställdhetsfrågan skall vägas
          in.
        </p>
        <p>
          Regeringsformen 1 kap 9 § säger att ”Domstolar samt förvaltnings­myndigheter
          och andra som fullgör uppgifter inom den offentliga för­valtningen
          skall i sin verksamhet beakta allas likhet inför lagen samt iakttaga
          saklighet och opartiskhet”. Detta kan tolkas på ett sådant sätt
          att det åligger svenska sjukhus att beakta flickors såväl som
          pojkars likhet inför lagen även med avseende på aborter. Av någon
          anledning har man från regeringens håll frånträtt dessa principer
          just med avseende på ab­orter som sker till följd att föräldrarna
          vill välja ett barn på grund av ”fel” kön. Detta trots att det
          tycks råda stor enighet kring frågan:
        </p>
        <p>
          Bland dem som motsätter sig dessa flickaborter finns Margö Ing-
          vardsson, RFSU:s f.d. ordförande tillika f.d. riksdagsledamot
          för Väns­terpartiet. Utifrån ståndpunkten att den fria abortlagstiftningen
          måste bevaras vill hon förbjuda könsselektiva aborter då de riskerar
          att under­minera abortlagstiftningen i övrigt.
        </p>
        <p>
          På samma sätt vill de fem socialdemokratiska kvinnorna som under­tecknat
          motion 1994/95:So497. Om denna företeelse, som de benämner könsdiskriminering,
          säger de: ”Vi anser att den svenska lagstiftningen måste ändras.
          Ett förbud bör införas mot att lämna ut information om det väntade
          barnets kön före utgången av 25 :e graviditetsveckan.”
        </p>
        <p>
          Andra länders lagstiftare har redan uppmärksammat problemet och
          försökt att begränsa dess förekomst i respektive länder, just
          på ett sådant sätt som motion 1994/95:So497 föreslår. Till dessa
          länder hör Kina och Indien som lagstiftat emot möjligheten att
          använda fosterdiagnostik för att välja bort flickor redan före
          födseln genom abort. Att lämna ut infor­mation om fostrets kön
          är olagligt i dessa länder, ofta upp till den tid­
        </p>
        <pb facs="PDF:247"/>
        <p>
          punkt då abort inte längre är lagligt. I åter andra länder måste
          speciella indikationer uppfyllas för att abort skall beviljas.
          Indikationerna kan variera, men kön är inte en sådan giltig orsak
          någonstans enligt tillgäng­lig fakta. Till dessa länder hör bl.a.
          Storbritannien och Finland.
        </p>
        <p>
          Kring denna problematik torde det råda stor enighet även bland
          svenska folket. Ingen borde säga att detta är något vi måste acceptera
          under den fria abortlagstiftningen. Den som inte vill kännas vid
          denna problematik, har på ett obehagligt sätt avskärmat sig från
          den verklighet svensk sjukvårdspersonal lever i på sin arbetsplats.
          Den dokumenterade förekomsten är så uppseendeväckande att dessa
          könsselektiva aborter borde få största möjliga uppmärksamhet.
          Frågan bör inte bara, med Mar­got Wallströms ord ”övervägas ytterligare”,
          utan besvaras med ett tydligt nej. En gräns är passerad och vi
          kan inte tillåta könsdiskriminerande aborter.
        </p>
        <p>
          I dag har föräldrarna, enligt hälso- och sjukvårdslagen (1982:763)
          rätt att så fort testsvaren från fosterdiagnostiken är färdiga,
          få veta vilket kön det ofödda barnet har. Att förhindra könsselektiva
          aborter utifrån dessa resultat kan genomföras utan inskränkning
          i abortlagen men genom att tidpunkten när föräldrarna får reda
          på sitt barns kön senareläggs till efter den tidpunkt då abort
          är tillåtet.
        </p>
        <p>
          Mina frågor till socialminister Lars Engqvist är:
        </p>
        <p>
          Vilka åtgärder har regeringen vidtagit för att ytterligare överväga
          frå­gan om könsselektiva och könsdiskriminerande aborter?
        </p>
        <p>
          Är regeringen beredd att lägga ett lagförslag inför riksdagen
          som för­ändrar rutinerna för fosterdiagnostik så att könsdiskriminerande
          aborter förhindras?
        </p>
        <pb facs="PDF:248"/>
      </div>
    </body>
  </text>
</TEI>
