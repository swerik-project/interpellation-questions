<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0143">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:143 av Marianne Samuelsson (mp) till närings­ministern
          om energipolitisk kursändring
        </IPQ_title>
        <submission_info>
          Inkom den 1 februari Besvarad den 12 mars Prot. 1998/99:68
        </submission_info>
      </div>
      <div type="IPQuestionBody">
        <p>
          EU har som energipolitiskt mål att skapa en väl fungerande energi­marknad
          som skall kännetecknas av öppen konkurrens och ökad leve­ranssäkerhet.
          EU är intresserat av naturgas eftersom det är en renare energikälla
          än den som kommer från kol. För att göra naturgas till ett bra
          energialternativ vill man koppla ihop enskilda naturgasnät, möjliggöra
          en diversifierad inport av gas och öppna nya leveransvägar för
          naturgas till Europa. De tre stora leverantörerna av naturgas
          till EU är Norge, Algeriet och Ryssland, varav Ryssland är störst.
        </p>
        <p>
          Nordiska ministerrådet initierade våren 1997 ett arbete med att
          utreda naturgasens möjligheter att medverka till minskade miljöutsläpp
          i Nor­den och närområdena. Det arbetet avslutades under hösten
          1997 och samtidigt påbörjades ett EU-projekt, Nordic Gas Grid.
        </p>
        <p>
          Nordic Gas Grid har studerat förutsättningarna för ett nordiskt
          natur­gasnät. Nordic Gas Grid består av finska Neste Group tillsammans
          med de nordiska gasbolagen Vattenfall Naturgas AB, Sydgas AB,
          Göteborgs Energi AB, Mellansvenska Naturgaskonsortiet AB, Gasum
          Oy och Dansk naturgas A/S. Förstudien finansieras av EU-kommissionen
          till hälften och av ingående gasbolag till hälften.
        </p>
        <p>
          Efter detta har det bildats ett bolag som heter North Trans Gas,
          sam­ägt av finska Neste och ryska Gazprom. Bolaget har anlitat
          Ångpanne- föreningen AB som konsult och deras uppdrag har varit
          att titta på de tekniska lösningarna för att bygga ett gasnät.
        </p>
        <p>
          Nordic Gas Grid och North Trans Gas har vid olika tillfällen
          presen­terat sina undersökningar varpå det framkommit att tanken
          med ett gas­ledningsnät genom Sverige skall bli en del av gasförsörjningen
          till konti­nentala Europa. Huruvida gasnätet innebär att Sverige
          skulle ta del av gasen är det, enligt utsago, ingen som haft i
          uppdrag att undersöka.
        </p>
        <p>
          Efter Boris Jeltsins besök i Sverige våren 1998 tog ryktena fart
          om att Sveriges regering lovat verka för att Sverige skall använda
          naturgas som energikälla. Det har dock inte gjorts några sådana
          uttalanden från svenskt regeringshåll. Statsministern har tvärtom
          delgett sina planer om att bygga ett ekologiskt hållbart samhälle.
        </p>
        <p>
          I den av EU-kommissionen och North Gas Grid framtagna studien
          framgår det att det finns långt framskridna planer på att bygga
          en tran- sitledning genom Sverige som också skall försörja centrala
          delar av Sve­rige med fossilgas. Förhandlingar med markägare och
          andra berörda skall genomföras under 1999.
        </p>
        <p>
          Naturgas är en fossil energikälla. I Sverige diskuteras möjligheten
          att komma bort från fossila, icke fömybara, energikällor. Detta
          finns också med i förhandlingarna mellan socialdemokrater, vänster
          och miljöparti. I det läget är inte naturgas ett vettigt alternativ.
        </p>
        <p>
          Investeringar i infrastruktur för naturgas innebär att man bygger
          sig fast i fossila energisystem. En gasledning genom det svenska
          fastlandet får förödande konsekvenser för stora delar av landskapet
          och begränsar möjligheterna till markanvändning och byggnation.
          Skogsägarnas möj-
        </p>
        <pb facs="PDF:161"/>
        <p>
          lighet att sälja skog för användning till biomassa och därmed
          bidra till svenskt småföretagande omöjliggörs. Säkerhetsriskerna
          med en gasled­ning kan heller aldrig negligeras.
        </p>
        <p>
          Människor som bor i de bygder där gasledningen planeras är nu
          mycket oroade. De befarar att de skall ställas inför faktum, utan
          att bli tillfrågade.
        </p>
        <p>
          Jag vill därför fråga näringsministern:
        </p>
        <p>
          Avser ministern gynna en satsning på storskaligt fossilgasnät?Avser
          ministern i så fall förelägga riksdagen den ändring i energipo­litiken
          som en satsning på fossilgasnät skulle innebära?
        </p>
        <pb facs="PDF:162"/>
      </div>
    </body>
  </text>
</TEI>
