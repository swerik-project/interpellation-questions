<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0129">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:129</head>
        <author who="unknown">Agne Hansson (c)</author>
        <minister who="unknown">finansministern</minister>
        <topic>EMU och regionalpolitiken</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:129 av Agne Hansson (c) till finansministern
          om EMU och regionalpolitiken
        </IPQ_title>
        <submission_info>
          Inkom den 28 januari Förfallen
        </submission_info>
      </div>
      <div type="IPQuestionBody">
        <p>
          Elva av EU:s 15 medlemsstater övergick vid årsskiftet till EMU:s
          tredje fas, dvs. övergång till den gemensamma valutan euro. Även
          om Sverige inte deltar i detta samarbete, är det uppenbart att
          Sverige kom­mer att påverkas av den snabbare omvandling av ekonomierna
          inom EU som tillskyndarna har som ett av sina motiv för samtidens
          största ekono­misk-politiska experiment. Det är i detta sammanhang
          anmärkningsvärt att analysen av vilka regionalpolitiska konsekvenser
          inom Sverige som euron får såväl i en situation där Sverige förbehåller
          sig rätten till en självständig valuta- och penningpolitik inom
          EU:s ram som än mera vid en eventuell svensk anslutning till eurozonen
          är nästintill obefintlig.
        </p>
        <p>
          Befolkningsstatistiken vid årsskiftet bekräftar den dramatiska
          om­vandling som sker i Sverige. Koncentrationen inom landet tilltar
          i accele­rerande takt. 210 av landets 289 kommuner förlorar befolkning
          medan t.ex. Stockholmsområdet ökar årligen med i storleksordningen
          20 000 invånare.
        </p>
        <p>
          Befolkningsminskningen får negativa konsekvenser på möjligheterna
          att upprätthålla en god samhällsservice i utflyttningskommunerna.
          Skat­teunderlaget minskar. Underlaget för kommersiell service
          sviktar. En negativ spiral skapas med accelererande problem för
          sysselsättning och utkomstmöjligheter. I koncentrationsortema
          tilltar trängselproblemen. Miljön försämras, bristen på bostäder
          ökar och den sociala utslagningen tilltar. Tudelningen ökar. Klyftorna
          växer. Skillnaderna blir allt tydligare mellan dem som har och
          de som inte har. Koncentration och omflyttning medför betydande
          kapitalförstöring. Utsattheten för asymmetriska chocker tilltar
          och den allmänna ekonomiska sårbarheten ökar i takt med att koncentrationen
          tilltar.
        </p>
        <p>
          Sveriges medlemskap i EU, framväxten av en alltmer integrerad
          inre marknad inom EU och den ökade öppenheten mellan alla Europas
          länder påskyndar strukturomvandlingen. Den ojämna fördelningen
          av tillväxten som de stora regionala obalanserna inom Sverige
          redan skapat riskerar att förstärkas om inte det regionalpolitiska
          inslaget blir starkt i det euro­peiska integrationsarbetet. När
          de regionalpolitiska klyftorna blir stora blir de i sig ett hinder
          för ekonomiskt framåtskridande totalt sett. Det är viktigt att
          inte ett integrationsarbete fördjupas utan att analysera vad ett
          sådant arbete skulle få för konsekvenser för den regionala obalansen.
        </p>
        <p>
          I det hittillsvarande arbetet med att söka klargöra konsekvenserna
          av en övergång till euron har analysen nästan helt koncentrerats
          på effekter­na på länder som helhet. Detta ger inget besked om
          vilka nya krav som ställs på regionalpolitikens medel i en situation
          där euron införts i vårt
        </p>
        <note type="margin">
          Interpellationer1998/99:1 -370
        </note>
        <note type="pageNumber">
          145
        </note>
        <pb facs="PDF:144"/>
        <note type="margin">
          Interpellationer1998/99:1 -370
        </note>
        <note type="pageNumber">
          146
        </note>
        <p>
          grannskap och om den skulle införas också i Sverige. Ledande
          företräda­re för regeringen har uttalat att de önskar en folkbildningskampanj
          för att det svenska folkets medvetenhet i eurofrågan skall höjas.
          Det är angelä­get att en mera genomgripande analys av eurons regionalpolitiska
          kon­sekvenser, som uppenbarligen kan bli mycket stora i Sverige,
          kommer till stånd som underlag för den efterlysta folkbildningen.
          Det utrednings­arbete som förekommit genom SOU 1996:158 eller
          i annat genomfört utredande ger inte tillräckliga besked i denna
          fråga. Vad euron betyder för regionalpolitiken är en hitintills
          outforskad gåta.
        </p>
        <p>
          Därför vill jag ställa följande fråga till finansministern:
        </p>
        <p>
          Avser regeringen att genomföra en särskild utredning beträffande
          eu­rons regionalpolitiska konsekvenser, såväl vid upprätthållande
          av en självständig svensk valuta- och penningpolitik som vid ett
          svenskt in­lemmande i eurozonen?
        </p>
        <pb facs="PDF:145"/>
      </div>
    </body>
  </text>
</TEI>
