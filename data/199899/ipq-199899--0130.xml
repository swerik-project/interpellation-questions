<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0130">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:130</head>
        <author who="unknown">Agne Hansson (c)</author>
        <minister who="unknown">vice statsmi­nister Lena Hjelm-Wallén</minister>
        <topic>EU:s strukturpolitik</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:130 av Agne Hansson (c) till vice statsmi­nister
          Lena Hjelm-Wallén om EU:s strukturpolitik
        </IPQ_title>
        <submission_info>
          Inkom den 28 januariBesvarad den 12 mars Prot. 1998/99:68
        </submission_info>
      </div>
      <div type="IPQuestionBody">
        <p>
          Befolkningsstatistiken vid årsskiftet bekräftar den dramatiska
          omvandling som sker i Sverige. 210 av landets 289 kommuner förlo­rar
          befolkning medan t.ex. Stockholmsområdet ökar årligen med i storleksordningen
          20 000 invånare.
        </p>
        <p>
          Befolkningsminskningen får negativa konsekvenser på möjlig­heterna
          att upprätthålla en god samhällsservice i utflyttningskommu- nema.
          Skatteunderlaget minskar. Underlaget för kommersiell service sviktar.
          En negativ spiral skapas med accelererande problem för sys­selsättning
          och utkomstmöjligheter. I koncentrationsortema tilltar trängselproblemen.
          Miljön försämras, bristen på bostäder ökar och den sociala utslagningen
          tilltar. Tudelningen ökar. Klyftorna växer. Skillnaderna blir
          allt tydligare mellan dem som har och dem som inte har. Koncentration
          och omflyttning medför betydande kapitalförstö­ring.
        </p>
        <p>
          Sveriges medlemskap i EU, framväxten av en alltmer integrerad
          inre marknad inom EU och den ökade öppenheten mellan alla Euro­pas
          länder påskyndar strukturomvandlingen. Den ojämna fördelning­en
          av tillväxten som de stora regionala obalanserna inom Sverige
          re­dan skapat riskerar att förstärkas om inte det regionalpolitiska
          insla­get blir starkt i det europeiska integrationsarbetet. När
          de regional­politiska klyftorna blir stora blir de i sig ett hinder
          för ekonomiskt framåtskridande totalt sett. Det är därför viktigt
          att den svenska regi­onalpolitiken och EU:s strukturpolitik förstärks
          i stället för att rase­ras.
        </p>
        <p>
          Regeringen säger i sin inledning i regeringsdeklarationen att
          ”tillsammans med andra progressiva regeringar i Europa kommer
          re­geringen att föra en modem politik för högre tillväxt, ökad
          utbildning och dynamiska storstäder.” I regeringsdeklarationen
          nämns däremot inte ordet regionalpolitik. Det kan tolkas som att
          regeringen ställer
        </p>
        <pb facs="PDF:145"/>
        <p>
          sig likgiltig till välfärdens utveckling i de regioner som har
          lägst till­växt, lägst utbildningsnivå och den sämsta dynamiken
          i den ekono­miska utvecklingen. När det gäller regionalpolitiken
          tycks regeringen inriktad på att tillåta ökade klyftor - inte
          på att skapa jämlika villkor mellan regionerna.
        </p>
        <p>
          De regioner som präglas av avfolkning får inte utelämnas och
          påtvingas försämrade förutsättningar. En tilltagande regional
          oba­lans, med ökande klyftor såväl i fråga om inkomster som arbetslöshet
          mellan olika regioner blir i stället tillväxthämmande. Det regional­politiska
          perspektivet måste därför få en framskjuten plats i det euro­peiska
          integrationsarbetet. Det vore ett allvarligt missgrepp att mins­ka
          ansträngningarna att åstadkomma en solidarisk fördelning av in­tegrationens
          frukter. Det är därför angeläget att Sverige verkar för att de
          regionalpolitiska insatserna på EU-nivå effektiviseras och för­stärks.
          Det är också viktigt att strukturpolitiken inom EU i ökad ut­sträckning
          inriktas på de områden som har de största regionala pro­blemen.
          Detta bör beaktas av Sverige i arbetet med att utforma de fi­nansiella
          perspektiven för EU för perioden 2000-2006. Sverige bör utnyttja
          sitt ordförandeskap i EU:s ministerråd till att kraftigt förstär­ka
          EU:s strukturpolitik. Riksdagen bör i god tid före övertagandet
          av ordförandeskapet få ta ställning till ett samlat policydokument
          från regeringen för hur en sådan reformering skall formas.
        </p>
        <p>
          Närmast nu står förhandlingarna inom EU om utformningen av strukturfonderna.
          Det är viktigt att dessa förhandlingar blir verk­ningsfulla i
          meningen att forma en tillväxt i alla delar av landet. De uttalanden
          som gjorts om att reformeringen av EU:s strukturfonder skall ha
          sin utgångspunkt i länsnivån är inte självklar. Det är den faktiska
          situationen som måste bli avgörande för avgränsningen. Be­dömningar
          och beräkningar för indelning i målområden i EU:s fram­tida strukturpolitik
          måste grundas på regioner som har gemensam struktur på sin arbetsmarknad
          och även i övrigt har likartade pro­blem. Regeringen bör inte
          acceptera en uppgörelse med EU med an­nat innehåll.
        </p>
        <p>
          I de kriterier som hittills redovisats i diskussionen om reformera­de
          strukturfonder inom EU klassas områden med befolkningstäthet under
          100 invånare per kvadratkilometer som landsbygdsområden. Ett betydligt
          lägre befolkningstal bör vara norm för klassificeringen. I nuvarande
          målområde 5 b ligger t.ex. motsvarande siffra på 17 per­soner
          per kvadratkilometer. En känsligare indelning bör göras för att
          göra strukturpolitiken mer verkningsfull. Stora tätorter över
          exem­pelvis 50 000 invånare bör samtidigt exkluderas från de områden
          som kan få del av här aktuell politik för att öka effektiviteten.
        </p>
        <p>
          Samtidigt är det viktigt att krav ställs på svensk medfinansiering
          så att inga projekt går förlorade på grund av resursbrist. Sådana
          ex­empel finns i dag. Det är orimligt att Sverige inte förmår
          att utnyttja tillgängliga EU-medel på ett sätt som stärker de
          svaga regionerna.
        </p>
        <p>
          Med hänvisning till vad som anförts vill jag ställa följande
          frågor till vice statsminister Lena Hjelm-Wallén:
        </p>
        <note type="margin">
          Interpellationer1998/99:1 -370
        </note>
        <note type="pageNumber">
          147
        </note>
        <pb facs="PDF:146"/>
        <note type="margin">
          Interpellationer1998/99:1 -370
        </note>
        <p>
          1. Pä vilket sätt avser regeringen medverka till att använda
          det eu­ropeiska integrationsarbetet för att skapa en rättvis och
          lika till­växt i alla delar av Sverige?
        </p>
        <p>
          2. Avser regeringen att verka för ändrade och effektivare kriterier
          som grund för utformningen av EU:s strukturpolitik?
        </p>
        <p>
          3. Avser regeringen, som ett led i förberedelsearbetet inför
          ordför­andeskapet i EU:s ministerråd år 2001, inför riksdagen
          presentera ett policydokument angående en reformerad och förstärkt
          struk­turpolitik inom EU?
        </p>
        <pb facs="PDF:147"/>
      </div>
    </body>
  </text>
</TEI>
