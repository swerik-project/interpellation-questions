<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0011">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:11</head>
        <author who="unknown">Ola Karlsson (m)</author>
        <minister who="unknown">statsrådet Mona Sahlin</minister>
        <topic>kommunallagen och kommunal verksamhet</topic>
        <docDate when="1998-10-23">Inkom den 23 oktober</docDate>
        <status inProtocol="199899/prot-199899--013.xml" when="1998-11-10" status="answered">Besvarad den 10 november, Prot. 1998/99:13</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:11 av Ola Karlsson (m) till statsrådet
          Mona Sahlin om kommunallagen och kommunal verksamhet
        </IPQ_title>
        <submission_info>
          Inkom den 23 oktoberBesvarad den 10 november Prot. 1998/99:13
        </submission_info>
      </div>
      <div type="IPQuestionBody">
        <p>
          Kommuner och landsting bedriver en omfattande näringsverksamhet.
          Den sker både i traditionell förvaltningsform och i ett stort
          antal kommu­nala bolag. Det finns i dag ca 1 800 kommun- och landstingsägda
          bolag och stiftelser med en sammanlagd omsättning om ca 130 miljarder
          kro­nor. Det kan ställas mot den övriga kommunala sektorn som
          omsätter ca 420 miljarder kronor.
        </p>
        <p>
          Jag anser att kommuner och landsting skall avveckla den närings­verksamhet
          de bedriver och överlåta denna till den privata sektorn. Detta
          gäller oavsett om näringsverksamheten sker i bolags- eller förvaltnings­form.
          En sådan förändring kommer att ta tid, dels beroende av omfatt­ningen
          av näringsverksamheten, dels beroende på den politiska viljan
          i de olika kommunerna. Det är därför viktigt att genom ändrade
          lagar och regler se till att skadeverkningarna av den kommunala
          näringsverksam­heten begränsas omedelbart. Det finns en lång rad
          förslag som presente­rats av bl.a. Underprissättningsutredningen,
          Konkurrensverket och Små- företagardelegationen.
        </p>
        <p>
          Medborgarna saknar fullgod insyn och möjlighet att laglighetspröva
          en femtedel av den verksamhet som garanteras av deras egna pengar.
          Alltför ofta söker kommunerna genom bolagsbildningar att kringgå
          kommunallagens restriktioner (offentlighetsprincipen, självkostnadsprin­cipen,
          lokaliseringsprincipen och likställighetsprincipen) och ge sig
          ut på en marknad där de inte hör hemma. Det är heller inte ovanligt
          att såväl privat som kommunal näringsverksamhet ges kommunalt
          stöd på ett sätt som ligger i utmarkema av den kommunala kompetensen.
          I dag är det inte ovanligt att privata företag blir utkonkurrerade
          av kommunal verk­samhet som både är skattesubventionerad och som
          ligger utanför kom­munallagens regler. Företagaren som tvingas
          betala den konkurrerande kommunala verksamheten med sina egna
          skattepengar kan normalt inte begära en prövning om verksamheten
          är lagenlig.
        </p>
        <p>
          Om en kommun eller ett landsting bestämmer sig för att i förvalt­ningsform
          eller via bolag gå ut på den öppna marknaden och sälja tjäns­ter
          som ligger i kommunallagens utmarker kan visserligen en invånare
          i kommunen eller landstinget begära laglighetsprövning genom att
          över­
        </p>
        <pb facs="PDF:13"/>
        <p>
          klaga beslutet. Det finns emellertid ett antal problem vid laglighetspröv-
          ningen:
        </p>
        <p>
          1. Det krävs ett formellt kommunalt beslut att överklaga. Om
          en kom­munal enhet t.ex. inleder en försäljnings verksamhet på
          den öppna marknaden, utan något formellt beslut om saken, finns
          inte något be­slut som kan laglighetsprövas.
        </p>
        <p>
          2. Det krävs att överklagandet sker inom tre veckor efter beslutets
          juste­ring. Om exempelvis kommunen anslår pengar till ett kommunalt
          bolag som efter en månad visar sig använda pengarna på ett otillåtet
          sätt, kan beslutet inte längre överklagas.
        </p>
        <p>
          3. Beslut som fattas av kommunala företag kan normalt inte överklagas.
        </p>
        <p>
          4. En kommun kan inte tvingas att rätta sig efter ett beslut
          i samband med laglighetsprövning. Om kommunen vägrar rätta beslutet
          och det inte rör myndighetsutövning finns inte någon straffrättslig
          eller civil­rättslig sanktion att tillgripa mot kommunen.
        </p>
        <p>
          Kommunal näringsverksamhet är även ett problem för småföretagen
          och deras möjlighet att på rättvisa villkor driva verksamhet.
          Konkur­rensverkets erfarenheter från de ärenden som anmälts dit
          är alarmerande. I flera fall är det omöjligt att överklaga driften
          av näringsverksamhet i offentlig regi eftersom verksamheten startats
          genom informella beslut.
        </p>
        <p>
          Konkurrensverket skriver i sin rapportserie 1998:2 Konkurrenshinder
          för småföretag-. ”Klagomålen mot offentliga aktörers prissättning
          i kon­kurrens med privata företag har ett starkt samband med gällande
          regler för när dessa aktörer får driva näringsverksamhet. I den
          nämnda rappor­ten Förslagskatalog (SOU 1998:94) föreslås att kommunallagen
          bör ändras så att det blir lättare att få prövat i domstol om
          en näringsverk­samhet som drivs av kommunen är förenlig med lagen.
          Vidare föreslås en översyn av nämnda lag i syfte att ge företag
          bättre möjligheter att överklaga kommunala beslut att ge stöd
          till företag och få prövat i dom­stol om stödet är olagligt."
        </p>
        <p>
          Jag anser att det måste bli möjligt för medborgare att pröva
          om den verksamhet som bedrivs med deras skattepengar, direkt eller
          med dem som säkerhet, är förenlig med kommunallagens olika principer.
          Verk­samhet som bedrivs av kommun i förvaltningsform eller bolag
          skall vara möjligt att laglighetspröva oavsett om och när formella
          beslut om den fattats.
        </p>
        <p>
          Med anledning av ovanstående vill jag ställa följande frågor:
        </p>
        <p>
          Vilka åtgärder avser statsrådet vidta för att stärka kommunmedbor-
          gamas möjligheter att laglighetspröva alla de verksamheter som
          garante­ras av kommunala skattemedel?
        </p>
        <p>
          Vilka åtgärder avser statsrådet vidta med anledning av Småföreta-
          gardelegationens och Konkurrensverkets förslag?
        </p>
        <note type="margin">
          Interpellationer1998/99:1 -370
        </note>
        <note type="pageNumber">
          15
        </note>
        <pb facs="PDF:14"/>
        <note type="margin">
          Interpellationer1998/99:1 -370
        </note>
        <note type="pageNumber">
          16
        </note>
        <pb facs="PDF:15"/>
      </div>
    </body>
  </text>
</TEI>
