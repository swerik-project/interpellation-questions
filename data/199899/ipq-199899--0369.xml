<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0369">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:369</head>
        <author who="unknown">Mats Odell (kd)</author>
        <minister who="unknown">statsrådet Maj-Inger Klingvall</minister>
        <topic>bostadstillägget</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:369 av Mats Odell (kd) till statsrådet
          Maj-Inger Klingvall om bostadstillägget
        </IPQ_title>
        <submission_info>
          Inkom den 30 aprilBesvarad den 25 maj Prot. 1998/99:99
        </submission_info>
      </div>
      <div type="IPQuestionBody">
        <p>
          Utformningen av bostadstillägget för pensionärer skapar stora
          skill­nader och orättvisor mellan pensionärer med kallhyra och
          för pensionärer där uppvärmningskostnaden ingår i hyran.
        </p>
        <p>
          Bostadstillägget är ett inkomstprövat tillägg till vissa pensionsförmå­ner.
          Dess storlek påverkas av bostadskostnaden och inkomsten. Bo­stadstillägget
          är maximalt 90 % av bostadskostnaden mellan 100 och 4 000 kr per
          månad, vilket innebär att högst 3 510 kr per månad (42 120 kr/år)
          kan betalas.
        </p>
        <p>
          Eftersom bostadskostnaden i realiteten ser ut på olika sätt i
          olika bo- enden försvåras dock beräkningen av detta tillägg. I
          vissa fall inkluderas uppvärmningskostnaden i hyran och i andra
          fall betalar man endast en kallhyra med uppvärmningskostnaden
          separat. Beräkningen av bo­stadstillägget baseras dock alltid
          på en boendekostnad med uppvärm­ningkostnaden inräknad. När en
          pensionär betalar kallhyra så ser man inte vid uträkningen till
          den faktiska kostnaden för uppvärmning utan i stället används
          en schablon för densamma. Denna schablon fastställs till ett belopp
          per kvadratmeter bostadsyta och år. Schablonen för bostads­kostnad
          inhämtar Riksförsäkringsverket från sju stora elleverantörer för
          att kunna beräkna ett genomsnittligt pris. Eftersom elpriserna
          i dag kraf­tigt varierar kan vissa elpriser ligga långt från medianen.
          Den största orättvisan uppstår sannolikt för de pensionärer som
          betalar kallhyra i eluppvärmda bostäder. Elpriset i schablonen
          avser dock endast hushåll- sel. Mångdubbelt högre blir kostnaden
          för uppvärmningsel som över huvud taget inte räknas in i schablonen.
          I realiteten innebär detta att en person med låg kallhyra och
          hög faktisk uppvärmningskostnad starkt kan missgynnas i förhållande
          till en person där uppvärmningskostnaden ingår i hyran.
        </p>
        <p>
          Två pensionärer med samma bostadsyta kan således ha helt skilda
          ut­gifter för boendet beroende av bostadstilläggets schablonisering.
          Det kan i enskilda fall leda till en högre boendekostnad med flera
          tusen kronor per år. Eftersom denna brist med bostadstillägget
          normalt drabbar en ekonomiskt svag grupp måste det omedelbart
          ses över. Det enda alterna­tivet som i dag finns för dessa pensionärer
          är att flytta till ett boende där uppvärmningskostnaden inkluderas
          i hyreskostnaden.
        </p>
        <p>
          Många pensionärer som betalar denna högre boendekostnad är, som
          ovan nämnts, pensionärer med de lägsta pensionerna, t.ex. kvinnor
          utan ATP. Om inkomsten för dessa pensionärer understiger skälig
          levnadsnivå efter avdrag för bostadskostnad så skall ett särskilt
          bostadstillägg utgå. Det är försäkringskassan som räknar ut när
          man har rätt till detta särskil-
        </p>
        <note type="margin">
          Interpellationer1998/99:1 -370
        </note>
        <note type="pageNumber">
          395
        </note>
        <pb facs="PDF:394"/>
        <note type="margin">
          Interpellationer1998/99:1 -370
        </note>
        <note type="pageNumber">
          396
        </note>
        <p>
          da bostadstillägg. Här kommer dock återigen de pensionärer i
          kläm som har en kallhyra. Eftersom man inte tar i beaktande den
          verkliga kostna­den för uppvärmning för dessa pensionärer, utan
          endast räknar med en schablon, kan således dessa leva under en
          skälig levnadsnivå utan att det uppmärksammas.
        </p>
        <p>
          Vad avser statsrådet vidta för åtgärder för att bostadstillägget
          beräk­nas på den faktiska uppvärmningskostnaden som pensionärer
          med kall­hyra har?
        </p>
        <p>
          Vad avser statsrådet vidta för åtgärder så att det särskilda
          bo­stadstillägget inträder vid en korrekt beräkning av de faktiska
          ekonomis­ka levnadsförhållandena?
        </p>
        <pb facs="PDF:395"/>
      </div>
    </body>
  </text>
</TEI>
