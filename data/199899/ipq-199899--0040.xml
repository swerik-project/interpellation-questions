<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0040">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:40 av Leif Carlson (m) till socialministern
          om en ny alkoholpolitik
        </IPQ_title>
        <submission_info>
          Inkom den 19 novemberBesvarad den 1 december Prot. 1998/99:26
        </submission_info>
      </div>
      <div type="IPQuestionBody">
        <p>
          Svensk alkoholpolitik tillhör bland de mest restriktiva i Europa
          och den står i särklass inom den europeiska unionen. Endast Finlands
          alko­holpolitik kan jämföras med den svenska, medan de övriga
          13 medlems­länderna har valt en helt annan strategi vad gäller
          alkohol.
        </p>
        <p>
          Den svenska alkoholpolitiken kan sägas stå på tre ben: totalkonsum-
          tionsbegreppet, prisinstrumentet samt begränsning av tillgängligheten.
        </p>
        <p>
          Genom att koncentrera politiken kring vad som kallas totalkonsum-
          tionsbegreppet tror sig svenska politiker lösa problemen med missbruk
          av alkohol. Totalkonsumtionsstrategin sägs innebära att bara vi
          kan få vanliga svenskar att dricka mindre minskar antalet alkoholrelaterade
          skador. Samtidigt har vi en till sin storlek relativt konstant
          grupp över­konsumenter och missbrukare som utgör ca 10 % av befolkningen.
          Pro­blemet är att koncentrationen på vanliga människors konsumtion
          av al­kohol innebär att de åtgärder som skulle behöva vidtas för
          att förebygga missbruk och för att behandla och stötta dem som
          redan fastnat i miss­bruket kommer i skymundan. Trots alla de
          hårda bestämmelser som finns kring alkohol, minskar inte andelen
          missbrukare. Det borde tyda på att Sverige valt fel väg.
        </p>
        <p>
          Det andra benet som svensk alkoholpolitik står på är att använda
          skatter för att reglera konsumtionen. Genom extremt höga alkoholskatter
          skall människor förmås att inte inhandla alkohol i för stora mängder.
        </p>
        <note type="margin">
          Interpellationer
        </note>
        <note type="pageNumber">
          41
        </note>
        <pb facs="PDF:40"/>
        <note type="margin">
          Interpellationer
        </note>
        <note type="pageNumber">
          42
        </note>
        <p>
          Resultatet av den svenska prispolitiken pä alkohol har medfört
          att smuggling, hembränning och illegal försäljning till låga,
          fasta priser ökat dramatiskt, samt att länder som Danmark och
          Tyskland för de svenskar som bor i gränsområdena, blivit en ”källa”
          till inköp av framför allt öl. Särskilt inköpen av öl från Danmark
          medförde till sist att den socialde­mokratiska regeringen tvingades
          att sänka skatten på starköl. Ett steg i rätt riktning, men inte
          alls tillräckligt. Skillnaden på skattesatserna på öl i Danmark
          och Sverige är fortfarande så stor att det definitivt ”lönar sig”
          att resa över sundet.
        </p>
        <p>
          Det allvarliga med de extrema skatterna på alkohol är dock smugg­lingen
          av sprit till Sverige. Tullen beslagtar rekordmängder av högkvali-
          tativ sprit från framför allt östra Europa. Det är i dag lätt
          att få tag på svartsprit över hela landet och smugglingen medför
          att organiserade ligor börjar få fotfäste även i vårt land. Den
          1 augusti i år drog regeringen konsekvenserna av smugglingen av
          cigaretter och sänkte skatten på tobak på ett sätt som innebär
          att tröskeln för en enskild att inhandla smugglade cigaretter
          kraftigt höjdes. Det regeringen lärde sig vad gäller cigaretter
          och smuggling borde innebära att samma övervägande görs för alkohol
          - inte minst för att stävja en begynnande organiserad och mycket
          lönsam brottslighet.
        </p>
        <p>
          Det tredje benet som alkoholpolitiken står på handlar om begränsning
          av tillgängligheten. Genom ett statligt detaljhandelsmonopol i
          form av Systembolaget, som har som uppgift att både sälja alkohol
          och därmed ge staten stora inkomster och att varna för de produkter
          man skall sälja, skall alkoholkonsumtionen begränsas. Omfattande
          restriktioner vad gäl­ler öppettider och åldersgränser skall ytterligare
          försvåra inköp. Det är som om man inte visste att det finns ca
          50 000 leverantörer som har öp­pet 24 timmar per dygn sju dagar
          i veckan. Dessa frågar inte efter ålder. Men man nöjer sig inte
          med detta. För att ytterligare begränsa tillgången till alkohol
          finns i Sverige en djungel av bestämmelser som skall reglera utskänkning
          av alkohol på restauranger och andra offentliga inrättningar.
          Det skulle ta alldeles för stor plats att här redovisa alla de
          detaljbestäm­melser som finns för rätten att servera alkohol på
          t.ex. en restaurang. Bestämmelserna har i realiteten mycket lite
          att göra med bekämpningen av alkoholmissbruk. I stället drar det
          ett löjets skimmer över hela den svenska alkoholpolitiken och
          undergräver i allra högsta grad allmänhe­tens förståelse för att
          vissa regler och begränsningar faktiskt kan vara nödvändiga, i
          form av t.ex. åldersgränser.
        </p>
        <p>
          Sammantaget ter sig svensk alkoholpolitik som minst sagt apart
          i jämförelse med vad som gäller i övriga Europa. Det kan knappast
          vara så att Sverige har rätt och alla andra civilicerade länder
          har fel. Det finns ett flertal exempel på länder som gått från
          omfattande restriktivitet till en liberal politik när det gäller
          alkohol. Quebec är ett exempel som ofta används och som visar
          att det är möjligt att kombinera en liberalisering av alkohollagstiftningen
          med en kontrollerad konsumtion. Sverige för en omodern alkoholpolitik.
          Den har till sina huvuddelar inte ändrats på 70 år trots att det
          samhälle den tillämpas i förändrats dramatiskt. Vi moderater anser
          att det är dags att även Sverige moderniserar sin alkoholpolitik
          och myndigförklarar sina medborgare samt liberaliserar alkoholpolitiken
          så att den överensstämmer dels med vad svensken i gemen anser
          är rimligt, dels till vad som gäller i övriga Europa.
        </p>
        <pb facs="PDF:41"/>
        <p>
          Den nytillträdde socialministern har också uttryckt sig positivt
          till t.ex. lördagsöppna systembolag. Det är glädjande, även om
          den social­demokratiska regeringen ända sedan i våras har pratat
          om detta, utan att någonting konkret har inträffat. Jag ser ändå
          detta som ett steg framåt för socialdemokraterna och vill med
          anledning av detta fråga socialministern följande:
        </p>
        <p>
          1. När kommer regeringen att presentera förslag på att åter tillåta
          lör­dagsöppna systembolag över hela landet?
        </p>
        <p>
          2. Vilka åtgärder ämnar regeringen vidta för att minska smugglingen
          av alkohol till Sverige?
        </p>
        <p>
          3. Vilka förslag på liberaliseringar av alkohollagstiftningen
          är regering­en beredd att vidta för att öka respekten för nödvändigheten
          av vissa restriktioner hos den breda allmänheten?
        </p>
        <pb facs="PDF:42"/>
      </div>
    </body>
  </text>
</TEI>
