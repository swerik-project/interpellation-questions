<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0171">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:171</head>
        <author who="unknown">Barbro Westerholm (fp)</author>
        <minister who="unknown">socialminis­tern</minister>
        <topic>åtgärder mot nikotinbruk</topic>
        <docDate when="1999-02-15">Inkom den 15 februari</docDate>
        <status inProtocol="199899/prot-199899--064.xml" when="1999-03-05" status="answered">Besvarad den 5 mars, Prot. 1998/99:64</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:171 av Barbro Westerholm (fp) till socialminis­tern
          om åtgärder mot nikotinbruk
        </IPQ_title>
        <submission_info>
          Inkom den 15 februariBesvarad den 5 mars Prot. 1998/99:64
        </submission_info>
      </div>
      <div type="IPQuestionBody">
        <p>
          Användningen av nikotin i form av snus minskade i Sverige fram
          till slutet av 1960-talet. Det var då mest äldre män som använde
          snus. Sedan böijan av 1970-talet har snusandet ökat kraftigt.
          År 1996 använde 20 % av vuxna män snus dagligen. I åldersgruppen
          25-34 år var siffran 32 %. Bland kvinnor var användningen betydligt
          lägre, ett par procent. Bruket tycks nu öka men bilden varierar
          geografiskt. I norra regionen år 1997 snusade 10 % av flickorna
          i åldersgruppen 18-24 år dagligen. Till detta kommer en uppfattning
          om att snus skulle vara mindre hälsofarligt än cigaretter.
        </p>
        <p>
          Snus innehåller bl.a. nitrosaminer som är bland de mest cancerfram­kallande
          ämnen vi känner till. Experimentella studier visar att snus kan
          framkalla cancer hos försöksdjur. Hos människa finns dock inga
          entydiga resultat om cancerrisk ännu vilket kan bero på att användningen
          inte varit så utbredd och inte pågått under så lång tid att hela
          riskmönstret har kun­nat kartläggas.
        </p>
        <p>
          Den som snusar utsätts för betydligt större halter av nikotin
          och under längre tid än vanerökaren. Nikotin är enligt Världshälsoorganisationens
          (WHO) kriterier en beroendeframkallande drog med hög beroendefram-
          kallande potential jämförbar med kokain. Många ungdomar tror att
          de har full kontroll över sitt tobaksbruk och kan sluta när de
          vill. De tror också att snus är mindre farligt än cigaretter.
          Det är något som inte över­ensstämmer med verkligheten.
        </p>
        <p>
          Nikotinberoende i sig har i allmänhet inte betraktats som ett
          häl­soproblem. Det är andra effekter av tobaksbruk som hjärt-kärlsjukdom
          och cancer som tilldragit sig intresse. Men nu finns all anledning
          att se med oro på beroendeproblematiken. Det har nämligen i flera
          studier visat sig att bruk av nikotin i unga år tycks vara en
          inkörsport till missbruk av alkohol och droger.
        </p>
        <p>
          Det har också visats att nikotin i låga doser som inte påverkar
          foster­tillväxten ändå påverkar hjärnans normala utveckling hos
          nyfödda. Tidig exponering för nikotin befaras öka risken för utveckling
          av beroende också av andra droger. Det gör att frågan om användning
          av nikotin i olika former inte kan särskiljas från arbetet med
          andra beroendeframkal­lande medel som alkohol, narkotika och läkemedel
          samt med spelmiss­bruk.
        </p>
        <p>
          Det är i tonåren som de allra flesta börjar använda tobak i någon
          form. I USA har man börjat tala om tobaksbruk som en pediatrisk
          sjuk­dom som man får i ungdomen men vars symtom och besvär uppträder
          först några decennier senare. Därför krävs en långsiktig strategi
          där man satsar på att motverka att nya generationer börjar använda
          nikotin i olika former regelbundet och därmed förhindrar att de
          alls blir beroende.
        </p>
        <note type="margin">
          Interpellationer1998/99:1 -370
        </note>
        <note type="pageNumber">
          189
        </note>
        <pb facs="PDF:188"/>
        <note type="margin">
          Interpellationer1998/99:1 -370
        </note>
        <note type="pageNumber">
          190
        </note>
        <p>
          Mot bakgrund av ovanstående vill jag ställa följande fråga till
          social­ministern:
        </p>
        <p>
          Vilka åtgärder avser regeringen att vidta för att åstadkomma
          långsik­tiga insatser för att förebygga att ungdomar börjar använda
          snus och andra nikotinhaltiga produkter?
        </p>
        <pb facs="PDF:189"/>
      </div>
    </body>
  </text>
</TEI>
