<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0229">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:229</head>
        <author who="unknown">Marianne Andersson (c)</author>
        <minister who="unknown">utbildnings­ministern</minister>
        <topic>högre utbildning i Västra Götaland</topic>
        <docDate when="1999-03-24">Inkom den 24 mars</docDate>
        <status inProtocol="199899/prot-199899--090.xml" when="1999-05-04" status="answered">Besvarad den 4 maj, Prot. 1998/99:90</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:229 av Marianne Andersson (c) till utbildnings­ministern
          om högre utbildning i Västra Götaland
        </IPQ_title>
        <submission_info>
          Inkom den 24 marsBesvarad den 4 maj Prot. 1998/99:90
        </submission_info>
      </div>
      <div type="IPQuestionBody">
        <p>
          Det modema samhället ställer högre krav än någonsin på människors
          kunskap. Varje år tillkommer ca 10 % nya arbetstillfällen med
          krav på höga kvalifikationer. Samtidigt försvinner en lika stor
          del arbetstillfällen med enklare innehåll. Fler människor måste
          därför få en kvalificerad grundläggande utbildning, möjlighet
          till forskarutbildning och förutsätt­ningar att återkomma hela
          livet till utbildning.
        </p>
        <p>
          Utbildning är utan tvekan den enskilt största tillväxtfaktorn.
          Utifrån det perspektivet är tillgången till högre utbildning i
          en region av avgö­rande betydelse för utvecklingen. Utbildningsnivån
          i stora delar av Väst­ra Götaland är låg vilket medför stor känslighet
          när det gäller förändring­ar i näringslivsstrukturen. Detta ställs
          just nu i blixtbelysning med anled­ning av nedläggningsbeslutet
          av Lear Corporations fabrik i Bengtsfors. Dalsland är ett område
          som ligger lägst i landet vad gäller utbildningsni­vå. Skall Bengtsfors
          och Dalsland ha någon möjlighet att klara den stora krisen är
          en massiv utbildningsinsats en förutsättning.
        </p>
        <p>
          Antalet högskoleplatser i Västra Götaland har historiskt sett
          varit lågt. Detta repareras inte av de senaste årens beslut om
          nya platser. Mellan åren 1997 och 2000 byggs högskolan i Sverige
          ut med 68 000 platser. Av dessa hamnar drygt 14 000 i västra Sverige.
          Det betyder att västra Sveri­ge nu har det lägsta antalet utbildningsplatser
          per 1 000 invånare i jämfö­relse med mellersta, södra och norra
          Sverige. För att exempelvis komma i nivå med södra Sverige behövs
          ca 5 000 ytterligare platser. Samtidigt är efterfrågan på utbildningsplatser
          störst i västra Sverige mätt i antal sö­kande per plats.
        </p>
        <p>
          De mindre högskolorna i Västra Götaland (Skövde, Borås och Troll-
          hättan/Uddevalla) samt högskolan i Halmstad har en hög profd inom
          bl.a. teknik och IT-områdena. Ett omfattande och växande nätverks-
          samarbete har inletts med universiteten i Göteborg och Karlstad
          samt Chalmers Tekniska Högskola både vad gäller grundutbildning
          och forsk­ning och forskarutbildning i syfte att utnyttja regionens
          resurser maxi­malt. Ett antal väsentliga områden för samverkan
          har inledningsvis iden­tifierats, bl.a. vårdutbildningar, inklusive
          läkarutbildning. Just läkarut-
        </p>
        <note type="margin">
          Interpellationer1998/99:1-370
        </note>
        <note type="pageNumber">
          243
        </note>
        <pb facs="PDF:242"/>
        <note type="margin">
          Interpellationer1998/99:1-370
        </note>
        <p>
          bildningen ligger på en väsentligt lägre nivå i Västsverige än
          i andra jämförbara regioner, cirka hälften av antalet platser
          per miljon invånare jämfört med Skåne och Stockholm. Samtidigt
          är läkarförsörjningen lägre i Västsverige än i andra regioner.
          Därför är det angeläget att när nya läkarutbildningsplatser skapas
          skall dessa i betydande utsträckning för­läggas till Göteborg.
        </p>
        <p>
          Med anledning av ovanstående vill jag fråga utbildningsministern:
        </p>
        <p>
          1. Vad avser utbildningsministern göra, t.ex. i form av distansutbildning
          och högskolekurser, för att höja utbildningsnivån i Bengtsfors
          som nu är den mest utsatta kommunen i regionen?
        </p>
        <p>
          2. Vilka åtgärder är utbildningsministern beredd att vidta för
          att höja utbildningsnivån i Västra Götaland med särskild betoning
          på områden med särskilt låg utbildningsnivå som Dalsland, norra
          Bohuslän och nordöstra Skaraborg?
        </p>
        <p>
          3. På vilket sätt är utbildningsministern beredd att arbeta,
          för att jäm­ställa utbildningsutbudet, både i form av resurser
          och antal platser, i Västra Götaland med övriga regioner i landet?
        </p>
        <p>
          4. Är utbildningsministern beredd att ta hänsyn till Västra Götalands
          nuvarande låga antal läkarutbildningsplatser vid eventuell satsning
          på fler utbildningsplatser?
        </p>
        <pb facs="PDF:243"/>
      </div>
    </body>
  </text>
</TEI>
