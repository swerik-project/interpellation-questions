<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0084">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:84</head>
        <author who="unknown">Lars Ohly (v)</author>
        <minister who="unknown">utrikesministern</minister>
        <topic>mänskliga rättigheter i Iran</topic>
        <docDate when="1998-12-16">Inkom den 16 december</docDate>
        <status inProtocol="199899/prot-199899--046.xml" when="1999-01-28" status="answered">Besvarad den 28 januari, Prot. 1998/99:46</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:84 av Lars Ohly (v) till utrikesministern
          om mänskliga rättigheter i Iran
        </IPQ_title>
        <submission_info>
          Inkom den 16 decemberBesvarad den 28 januari Prot. 1998/99:46
        </submission_info>
      </div>
      <div type="IPQuestionBody">
        <p xml:id="i-YWeuVDpEJ9LBwmoxVxzZZo">
          Våren 1997 valdes ayatollah Khatemi oväntat till Irans president.
          Det var en stor och oväntad valseger. Hans främste motkandidat,
          talmannen i iranska parlamentet (majles) Natekh Noor, led ett
          svidande nederlag trots att han hade alla medieresurser till sitt
          förfogande. Valdeltagandet var högt. Det skall dock framhållas
          att valet ingalunda var demokratiskt. Ett stort antal kandidater
          hade av det s.k. Väktarrådet underkänts som icke tillräckligt
          goda muslimer. Många tolkade valet av Khatemi som ett pro­testval.
          Stödet av Khatemi var villkorligt. I första hand ville väljarna
          visa vad man inte ville ha, att man var emot den islamistiska
          regimen.
        </p>
        <p xml:id="i-7BuT1rkT3SQjAY3b6Sxfob">
          I ett och ett halvt år har två fraktioner kunnat skönjas inom
          den isla­mistiska regimen i Iran. En del av makten har funnits
          samlad kring presi­dent Khatemi, medan mer ortodoxa islamistiska
          krafter samlats i Väktar­rådet och Rådet för nationens bästa,
          som leds och domineras av ayatollah Khamenei, vilka har makten
          över polis, militär, domstolsväsende m.m.
        </p>
        <note type="pageNumber" xml:id="i-SJyEVUFcX9biobvnkRdjDv">
          90
        </note>
        <pb facs="PDF:89"/>
        <p xml:id="i-HZkNSyQRSoeKaEHr5BAT7V">
          Khatemi har i medier utomlands framtonats som en mer ”liberal”
          isla- mistisk ledare jämfört med Khamenei.
        </p>
        <p xml:id="i-5n3xGcj5ie4jx5UhzzaPiU">
          Valet av ayatollah Khatemi medförde att folket tog sig en rad
          friheter man tidigare inte vågat, vilket för en tid givit intrycket
          av att de konser­vativa krafterna kring Khamenei varit på reträtt.
          Avrättningar av regim­kritiker och steningar av kvinnor har dock
          fortsatt i oförminskad skala under den tid som Khatemi varit president.
          Chefen för Pasdaran (den islamistiska armé, som regimen byggt
          upp vid sidan av den reguljära armén) Rahim Safavi, förklarade
          senare att det var utmärkt att regimens motståndare visade sig
          mer öppet i demonstrationer och publikationer eftersom man, när
          tiden var inne, ”kunde slita ut tungan och skära halsen av dem”.
        </p>
        <p xml:id="i-AaCFFg7MR9nDHPtw3nKnNP">
          Under hösten har val till det s.k. Specialistrådet ägt rum. Inför
          valet av detta rensades kandidatlistan på icke-konservativa kandidater.
          Den framstående politikern Darius Fruhar och företrädaren för
          Nationella partiet i Iran, som dittills tolererats av regimen,
          uttalade sig dock mycket tydligt att detta val var helt odemokratiskt
          och att det inte var folket till gagn. Deltagandet i valet till
          det s.k. Specialistrådet blev mycket lågt. En av de bidragande
          orsakerna till detta var sannolikt Fruhars uttalande.
        </p>
        <p xml:id="i-5ZR5J2ZXZdrudhaHbRqZfH">
          Under november månad ökade regimens terror mot dem som på olika
          sätt varit frispråkiga. Terrorn inleddes med att flera tidningar
          och tid­skrifter stängdes. Journalister och utgivare arresterades
          och torterades. Detta skedde samtidigt som Irans kulturminister
          i London förklarade att fatwan mot Salman Rushdie upphävts. Åter
          hemma i Iran försvarade samme kulturminister stängningarna av
          Tous, Djami, Rahe Nu m.fl.
        </p>
        <p xml:id="i-Tt6TfdeJ3QbiBFVf2RMzG4">
          Den 9 december gick polisen till angrepp mot studenter som demon­strerade
          till minne av studenter mördade av shahregimens militär och polis.
          Flera hundra av dem arresterades och är sedan dess försvunna.
        </p>
        <p xml:id="i-HSeGSwCDcgjVi4Jn68gvgw">
          Journalisten och forskaren Madjid Sharif, som en tid varit bosatt
          i Sverige, men återvänt i tron att situationen förändrats genom
          valet av Khatemi till president, mördades. Strax därefter knivmördades
          Darius Fruhar och hans hustru Parvane brutalt i sitt hem. Senare
          blev det känt att en av de författare som tillsammans med Faraj
          Sarkoohi lett arbetet på att bilda ett fritt och oberoende författarförbund
          i Iran, Muhammad Mukhta- ri, försvunnit. På 50-årsdagen av firandet
          av tillkomsten av FN:s dekla­ration om mänskliga rättigheter,
          fick familjen meddelande från ett av Teherans bårhus att man kunde
          hämta hans torterade och sönderslagna kropp. Det har rapporterats
          att en dödslista på ett 80-tal ledande författare och politiker
          upprättats, samt att ännu en poet och författare, Jafar Pou- yandeh,
          mördats. En av Irans främsta poeter och författare, Hussan Gols-
          hiri, förklarade i samband med mordet på Darius Fruhar att han
          sitter och väntar på dödspatrullema.
        </p>
        <p xml:id="i-TdSG51tM3YbocBruZA5ga9">
          Under fredagsbönerna i början av december förklarade flera mullor
          i Iran att man skall göra sig av med oppositionella såväl inom
          Iran som utomlands. Det är uppenbart att en ny våldsam terrorvåg
          inletts i Iran samtidigt som man avser att återgå till att bedriva
          terror på andra länders territorium.
        </p>
        <p xml:id="i-VQHR48oAH9vrxtHqwQDYAR">
          Huruvida presidenten Khatemi inte förmår eller inte vill göra
          något åt terrorn är höljt i dunkel och svårt att ha någon uppfattning
          om. En sak är dock klar: Hittills har han gjort mycket lite för
          att söka stöd i den folkliga opinion som för ett och ett halvt
          år sedan valde honom.
        </p>
        <note type="margin" xml:id="i-B8mkYEHv3YXR9pLdDVqzPU">
          Interpellationer1998/99:1 -370
        </note>
        <note type="pageNumber" xml:id="i-Lv38ZxnuELETH7mgMCU5AC">
          91
        </note>
        <pb facs="PDF:90"/>
        <note type="margin" xml:id="i-CF4ujZxiT3F5ntJPJYcBGM">
          Interpellationer1998/99:1 -370
        </note>
        <p xml:id="i-CfPWgZjcCrotHQW3adqfhY">
          De 500 författare i Iran, som skrev på uppropet om yttrandefrihet
          och ett oberoende författarförbund har i dag alla gått under jorden.
          Ett 50-tal av dem har krävt president Khatemis beskydd.
        </p>
        <p xml:id="i-7wZ5zz8WKGg1wh64WggGZJ">
          Efter omfattande internationella protester har president Khatemi
          och ayatollah Khamenei gjort ett uttalande om att morden skadar
          Irans ”nationella säkerhet”, att de skall utredas och de ansvariga
          ställas inför rätta. En talesman för regimen meddelade några timmar
          senare att för­övarna redan gripits och att flera gripanden var
          att vänta. Vilka mördarna var avslöjades dock inte. Efter att
          regimen först drivit en omfattande och brutal hetskampanj mot
          sitt lands intellektuella talar sedan samma regim om att skipa
          rättvisa när det gäller de mord på dem man själv ytterst bär ansvaret
          för. Vad det handlar om är att mördarna jagar sina hej dukar.
          Det fastslogs redan förra året att morden på oppositionella på
          Café Mykonos i Berlin skett på order av ayatollah Khamenei, dåvarande
          presidenten Rafsanjani och chefen för den iranska säkerhetstjänsten.
        </p>
        <p xml:id="i-Q4yiNzi73HnQ6eyUnrA1Bm">
          Sverige har förklarat att sanktioner i någon form är tänkbara
          gentemot Iran. Vår tidigare utrikesminister, Lena Hjelm-Wallén,
          förklarade i en interpellationsdebatt, några månader innan Khatemi
          valdes, att EU:s kritiska dialog inte varit verkningsfull och
          att hon var beredd att tänka sig olika åtgärder riktade mot den
          iranska regimen.
        </p>
        <p xml:id="i-Vy2TGoqUbsp8bKToASdTaJ">
          Vi är nu tillbaka i samma situation när det gäller mänskliga
          rättighe­ter som rådde före valet av ayatollah Khatemi till president.
          Det är i dag uppenbart att man inom världssamfundet, EU och även
          i Sverige tagit alltför lätt på de konservativa krafternas styrka
          i Iran och vad de är be­redda att göra för att slå vakt om sin
          makt och sina privilegier.
        </p>
        <p xml:id="i-63MDoU9igbKgFMa4WAU4fb">
          Med anledning av ovanstående vill jag fråga utrikesministern
          följan­de:
        </p>
        <p xml:id="i-HypnXCfkU5TLZdYMFjkpDT">
          1. Vad avser regeringen göra för att öka trycket på Iran på det
          att den iranska regimen upphör med brotten mot de mänskliga rättigheterna
          i landet?
        </p>
        <p xml:id="i-KwDPajHFLGWhJnuSYoADoW">
          2. Vad avser regeringen göra i EU, FN och i andra internationella
          organ för att öka trycket på Iran på det att den iranska regimen
          upphör med brotten mot de mänskliga rättigheterna i landet?
        </p>
        <pb facs="PDF:91"/>
      </div>
    </body>
  </text>
</TEI>
