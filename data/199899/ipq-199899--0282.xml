<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0282">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:282</head>
        <author who="unknown">Jonas Ringqvist (y)</author>
        <minister who="unknown">miljöministern</minister>
        <topic>ungdomsinflytande på miljöpolitiken</topic>
        <docDate when="1999-04-26">Inkom den 26 april</docDate>
        <status inProtocol="199899/prot-199899--098.xml" when="1999-05-21" status="answered">Besvarad den 21 maj, Prot. 1998/99:98</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:282 av Jonas Ringqvist (y) till miljöministern
          om ungdomsinflytande på miljöpolitiken
        </IPQ_title>
        <submission_info>
          Inkom den 26 aprilBesvarad den 21 maj Prot. 1998/99:98
        </submission_info>
      </div>
      <div type="IPQuestionBody">
        <p>
          Regeringen har påböijat ett arbete med ett helt nytt angreppssätt
          på miljöpolitiken enligt förslag i regeringens proposition Svenska
          miljömål. Målsättningen som regeringen anger är att till nästa
          generation lämna över ett samhälle där alla stora miljöproblem
          är lösta. Arbetet framöver kommer handla om att arbeta fram delmål
          och åtgärdsstrategier. Trots att detta arbete handlar om vilket
          samhälle dagens makthavare skall lämna över till en kommande generation
          så finns inte ungdomar med i arbetet.
        </p>
        <p>
          Sverige har i Agenda 21 förbundit sig att verka för att få ungdomar
          att delta i beslutsprocesserna. I Agenda 21 kap. 25:2 står följande:
          ”Det är av största vikt att ungdomen från hela världen aktivt
          deltar på alla nivåer i beslutsprocessen eftersom den påverkar
          deras liv i dag och inne­bär konsekvenser för deras framtid. Förutom
          deras intellektuella bidrag och deras förmåga att mobilisera stöd
          bidrar de med unika perspektiv som behöver beaktas.”
        </p>
        <p>
          I det arbete som regeringen har startat, med anledning av att
          till nästa generation kunna lämna över ett samhälle där alla stora
          miljöproblem är lösta, är det särskilt angeläget att ungdomar
          får delta. Dels för att frågor­na berör dem i större utsträckning
          än de berör den äldre generationen och dels för den kunskap som
          de kan bidra med.
        </p>
        <p>
          Det finns tydliga exempel på hur dagens unga drabbas av miljöförstö­ring
          som de inte alls har varit med om att bidra till. T.ex. ackumuleras
          DDT och PCB i ungdomars kroppar trots att dessa ämnen var avvecklade
        </p>
        <pb facs="PDF:305"/>
        <p>
          i Sverige innan de var födda. Ett annat exempel är nyfödda som
          redan i bröstmjölken får i sig flamskyddsmedel.
        </p>
        <p>
          Utan nödvändiga åtgärder i dag så är det kommande generationer
          som kommer få bära konsekvenserna av detta. Därför är det nödvändigt
          att de finns med i beslutsprocesserna kring den nya miljöpolitik
          som håller på att formas.
        </p>
        <p>
          Det finns i dag en ung miljörörelse som kan bidra i detta arbete
          och som vill bidra. Det är nödvändigt att den resurs de utgör
          tas till vara för att skapa en bra politik för hållbar utveckling.
        </p>
        <p>
          Min fråga till miljöministern är därför:
        </p>
        <p>
          Vad avser du vidtaga för åtgärder för att den unga miljörörelsen
          skall ges bättre möjligheter att delta i arbetet med miljöpolitiken
          och för att ungdomars unika perspektiv i denna fråga skall beaktas?
        </p>
        <pb facs="PDF:306"/>
      </div>
    </body>
  </text>
</TEI>
