<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0241">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:241 av Murad Artin (v) till utrikesministern
          om folkomröstning på Östtimor
        </IPQ_title>
        <submission_info>
          Inkom den 31 marsBesvarad den 27 april Prot. 1998/99:86
        </submission_info>
      </div>
      <div type="IPQuestionBody">
        <p>
          Östra Timor var en portugisisk koloni fram till 1975 då det ockupera­des
          av Indonesien och har sedan dess varit ockuperat. Ockupationen
          har inneburit ett stort lidande för befolkningen, där man beräknar
          att ca 200 000 personer, dvs. en tredjedel av befolkningen, har
          dödats. En­trägna ansträngningar har gjorts av FN och det internationella
          samfundet för att få Indonesien att acceptera att Östtimors befolkning
          självt måste få avgöra om landet skall tillhöra Indonesien eller
          bli självständigt. Läget har uppfattats som mycket låst från Indonesiens
          sida. Det var kanske först i december 1996 när biskop Belo och
          frihetskämpen José Ramos Horta mottog Nobels fredspris för sitt
          arbete för Östtimors folk som omvärlden fick upp ögonen för vad
          som inträffat under den långa ocku­pationen av Östtimor. Omfattningen
          av de indonesiska myndigheternas brott mot de mänskliga rättigheterna
          framstod klart. Världsopinionen böljade först efter detta att
          på allvar utöva ett starkt tryck på Indonesien till stöd för Östtimors
          folk.
        </p>
        <p>
          Den ekonomiska, sociala och politiska krisen i Indonesien, vilken
          ledde till president Suhartos avgång den 21 maj 1998 och till
          beslut om allmänna val i juni 1999, har också starkt påverkat
          situationen till fördel för Östtimors befolkning. Flera betydelsefulla
          länder i regionen, såsom Australien, som tidigare negligerat frihetskampen
          på Östtimor, har ändrat ståndpunkt och uttalat sitt stöd för självständighet
          för Östra Timor. Den 27 januari i år gjorde den nya indonesiska
          regeringen ett utspel om auto-
        </p>
        <note type="margin">
          Interpellationer
        </note>
        <note type="pageNumber">
          257
        </note>
        <p>
          9 Interpellationer 1998/99:1-370
        </p>
        <pb facs="PDF:256"/>
        <note type="margin">
          Interpellationer
        </note>
        <note type="pageNumber">
          258
        </note>
        <p>
          nomi eller självständighet för Östra Timor. Det som tidigare
          förefallit omöjligt blev plötsligt möjligt. Den indonesiska regeringen
          har börjat diskutera genomförandet av en folkomröstning, där det
          östtimoresiska folket självt skulle få besluta om sin framtid.
          En folkomröstning där befolkningen själv får ta ställning är alltså
          nära förestående. Tidpunkt som nämnts för detta är strax före
          eller efter valet i Indonesien. Då är tiden mycket knapp!
        </p>
        <p>
          Tidpunkten är inte bara illa vald utifrån den snäva tidsramen
          för ge­nomförandet av en folkomröstning. Det är också oklart hur
          den indone­siska regeringen tänker sig en folkomröstning. Indonesiens
          utrikesmi­nister Ali Alatas har om östtimoresema sagt att ”om
          de vill ha sin frihet, är de välkomna”. Informationsminister Yunus
          Yosfiah, har förklarat att om Östtimors befolkning inte accepterade
          Indonesiens erbjudande om autonomi inom Indonesien avsåg president
          Habibie att diskutera möjlig­heten att Östtimor lösgjordes från
          Indonesien. En folkomröstning utifrån dessa två erbjudanden från
          Indonesiens sida kan leda till att alternativen för de röstande
          ter sig oklara och kan ge ett mångtydigt och svårtolkat resultat
          av folkomröstningen. Att välja mellan autonomi och självstän­dighet
          kan ge utrymme för manipulationer. Visserligen har Portugals president
          Jorge Samoaio, som deltagit i samtalen med Indonesien och östtimoresema,
          förklarat att han betraktar Yosfiahs uttalande som ”ett positivt
          bidrag”. Roque Rodrigues, den östtimoresiska frihetsrörelsens
          representant i Lissabon, är däremot mycket skeptisk; ”Indonesien
          säger ofta en sak och gör sedan en annan”, förklarade han. Likaså
          har José Ramos Horta och biskop Belo uttalat sig kritiskt om de
          indonesiska ut­spelen när det gäller folkomröstningen.
        </p>
        <p>
          Det finns tidigare exempel ur den indonesiska regimens historia
          där Indonesien varit involverat i omröstningsförfaranden som varit
          ytterst manipulativa och där elementära demokratiska principer
          åsidosatts. Ett exempel på en sådan omröstning är den som genomfördes
          i Västra Papua 1969, vilken i praktiken innebar att Västra Papua
          ockuperades av Indone­sien. Tillståndet i landet därefter har
          kännetecknats av grova och omfat­tande kränkningar av de mänskliga
          rättigheterna. Den omröstning som gjordes 1969 måste rimligen
          göras om i enlighet med demokratiska prin­ciper och under strikt
          internationell övervakning.
        </p>
        <p>
          När det gäller Östtimor är den aktuella situationen kritisk även
          i ett annat avseende som gör att en snar folkomröstning inte är
          lämplig. Till följd av den indonesiska ekonomiska och politiska
          krisen och den för­ändrade situationen på Östtimor, har många
          indoneser som under ocku­pationen immigrerat till Östtimor nu
          lämnat landet och flyttat tillbaka till hemlandet. Ockupanten
          får känna av det hat man under två decennier skapat i landet.
          Många av dem som flyttat hem besitter dock kunskaper och resurser
          som Östtimors folk i dag är i stort behov av. Läkare har flyttat
          hem och lämnat tomma, resurslösa sjukhus bakom sig. Det har rapporterats
          att flera sjukhus på grund av resurs- och personalbrist endast
          kan ha öppet halva dagen, att bristen på mediciner är katastrofal
          och att människor dör av banala åkommor. En stor del av befolkningen
          lider av tuberkulos.
        </p>
        <p>
          Det indonesiska sammanbrottet har skapat en humanitärt sett mycket
          allvarlig situation på Östtimor. Denna situation utgör knappast
          en lämp­lig atmosfär för genomförandet av en folkomröstning om
          landets framtid.
        </p>
        <pb facs="PDF:257"/>
        <p>
          Ett snabbt humanitärt ingripande skulle i Östtimors fall inte
          bara innebä­ra att många människor undgick en för tidig död, utan
          också vara ett stöd för den demokratiska utvecklingen i landet.
        </p>
        <p>
          Jag vill fråga utrikesministern:
        </p>
        <p>
          På vilket sätt avser Sverige att verka för att en folkomröstning
          på Östtimor genomförs på ett korrekt sätt?
        </p>
        <p>
          Vad avser Sverige göra för att understödja en demokratisk utveckling
          på Östtimor efter en folkomröstning?
        </p>
        <p>
          Vad avser Sverige att göra för att avhjälpa en svår humanitär
          situation på Östtimor?
        </p>
        <p>
          Avser Sverige att verka för att en ny folkomröstning genomförs
          på Västra Papua?
        </p>
        <pb facs="PDF:258"/>
      </div>
    </body>
  </text>
</TEI>
