<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0074">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:74</head>
        <author who="unknown">Peter Pedersen (v)</author>
        <minister who="unknown">näringsministern</minister>
        <topic>utvecklingen i Degerfors m.fl. kommuner i Örebro län</topic>
        <docDate when="1998-12-04">Inkom den 4 december</docDate>
        <status inProtocol="199899/prot-199899--041.xml" when="1999-01-19" status="answered">Besvarad den 19 januari, Prot. 1998/99:41</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:74 av Peter Pedersen (v) till näringsministern
          om utvecklingen i Degerfors m.fl. kommuner i Örebro län
        </IPQ_title>
        <submission_info>
          Inkom den 4 decemberBesvarad den 19 januari Prot. 1998/99:41
        </submission_info>
      </div>
      <div type="IPQuestionBody">
        <p xml:id="i-9XaYVKymLbQ2aJnNft9r9t">
          Den 3 november i år varslade Avesta Sheffield AB 139 anställda
          vid Degerfors Järnverk. Det orsakas av en redovisad förlust efter
          finansnetto på 515 miljoner kronor mellan april och september
          för koncernen. För­lusten beror på flera saker: kostnader för
          nedläggning av ett stålverk i USA (317 miljoner kronor), nedskrivning
          av varulagret på grund av de låga metallprisema (275 miljoner
          kronor) bl.a. orsakat av Asienkrisen.
        </p>
        <p xml:id="i-Bpnb8XTzkuhizKDsz1X9j4">
          År 1993 fattade samma företag beslutet att lägga ned stålverket
          i De­gerfors. Lokalbefolkningen engagerade sig mot detta beslut
          genom en stor manifestation. Det lokala metallfacket lade tillsammans
          med lönta- garkonsulter ned ett långt, konstruktivt och framgångsrikt
          arbete på nya lösningar för att förändra verksamheten och därmed
          rädda jobben och öka lönsamheten vid företagsenheten i Degerfors.
        </p>
        <p xml:id="i-GAvnQb11Yn5Z79AEKWtPsp">
          Detta förtjänstfulla arbete har rönt stor uppmärksamhet. Som
          en följd av detta framgångsrika arbete upphävdes nedläggningsbeslutet
          somma­ren 1998. Asienkrisen har lett till minskad efterfrågan
          på stål/lägre priser vilket även drabbat Avesta Sheffield. Den
          tidigare nedläggningshotade Degerforsenheten var fram till Asienkrisen
          en ”vinstmaskin” inom kon­cernen. Nu riskerar ytterligare ett
          antal arbetstillfällen försvinna från en kommun som redan är mycket
          hårt drabbad av hög arbetslöshet, stor utflyttning och befolkningsminskning
          som även påverkar den kommu­nala ekonomin mycket negativt. Degerforsenheten
          har unika möjligheter att kunna ta specialbeställningar av olika
          stålkvaliteter efter kundens behov. Ett naturvetenskapligt gymnasieprogram
          har inrättats i anslutning till industriområdet.
        </p>
        <p xml:id="i-3Qy787Y8frb3gYfZNdBmNv">
          Det har funnits tankar på att inrätta ett ”rostfritt centrum”
          i Degerfors för att ytterligare utveckla den stora kompetens som
          finns på orten vad gäller rostfri stålproduktion. Detta riskerar
          nu gå i stöpet om varslen fullföljs. Enligt tidningsuppgifter
          rycker nu andra företag på andra orter i denna arbetskraft.
        </p>
        <note type="margin" xml:id="i-3nYq5gaihVojkqFRJF3Wpa">
          Interpellationer1998/99:1 -370
        </note>
        <note type="pageNumber" xml:id="i-9CTgfocfLc5J7mQC6TKHkv">
          81
        </note>
        <pb facs="PDF:80"/>
        <note type="margin" xml:id="i-Fr1XR4aYoXZ5qF41cMLrpi">
          Interpellationer1998/99:1 -370
        </note>
        <note type="pageNumber" xml:id="i-CkjCpstJuz48c87RtGJvcE">
          82
        </note>
        <p xml:id="i-N4SCztCSwm31kogmC3XAa7">
          Jag vill påstå att det finns goda förutsättningar till fortsatt
          lönsamhet vid Degerfors Järnverk. Företagets varsel tyder på ett
          mycket kortsiktigt tänkande och leder till att yngre anställda
          får sluta. Det leder till förlorad kompetens i företaget om man
          ser några år framåt. Enligt medierna har det lokala metallfacket
          uttryckt oro för att företaget försöker få bort per­soner som
          inte fullgör ett ”fullgott arbete”, t.ex. tjänstlediga för studier,
          föräldralediga och långtidssjukskrivna! Om detta stämmer verkar
          det snarare finnas ett behov av en starkare arbetsrätt, inte svagare.
        </p>
        <p xml:id="i-12vi9fJxWtpLUJ8ax5SG3P">
          Det har av facket också talats om inkompetens inom företagets
          led­ning, som inte anses förmå tänka framåt, t.ex. utveckling
          av företagets produkter, utan i stället ägnar sig åt kortsiktiga
          åtgärder/nedskämingar för att göra aktieägarna nöjda. Förutom
          varslen i Degerfors är regionen hotad av ett stort varsel i Laxå
          och det uppenbara hotet mot försvarstill- verkningen i Karlskoga.
          Dessa exempel är allvarliga var för sig, men innebär sammantaget
          ett mycket allvarligt slag mot en framtida utveck­ling i denna
          region och därmed ytterligare minskad sysselsättning, be- folkningsminskning
          osv.
        </p>
        <p xml:id="i-W6bFV9yqmS2ciBiZHkXqge">
          Mot bakgrund av ovanstående vill jag fråga näringsministern:
        </p>
        <p xml:id="i-LYn8tZKcFdUu6Bze1yp5XS">
          På vilka sätt är regeringen beredd att aktivt stödja en positiv
          utveck­ling i Degerfors, Laxå och Karlskoga i Örebro län som med
          ett ytterligare minskat antal sysselsatta, fortsatt befolkningsminskning
          och en försäm­rad kommunal ekonomi kommer att stå inför mycket
          drastiska problem?
        </p>
        <pb facs="PDF:81"/>
      </div>
    </body>
  </text>
</TEI>
