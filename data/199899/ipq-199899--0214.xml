<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199899--0214">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1998/99:214</head>
        <author who="unknown">Ingegerd Saarinen (mp)</author>
        <minister who="unknown">statsrådet Leif Pagrotsky</minister>
        <topic>dammbygge i Colombia</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1998/99:214 av Ingegerd Saarinen (mp) till statsrådet
          Leif Pagrotsky om dammbygge i Colombia
        </IPQ_title>
        <submission_info>
          Inkom den 16 marsBesvarad den 27 april Prot. 1998/99:86
        </submission_info>
      </div>
      <div type="IPQuestionBody">
        <p>
          Svenska Naturskyddsföreningen, SNF, och Svenska Amnesty fördö­mer
          i ett skarpt formulerat brev till Colombias president de dödsskjut­ningar
          och kidnappningar av indianrättsaktivister som nyligen skett vid
          den svenskbyggda Urra-dammen i Colombia. SNF och Amnesty kräver
          att Colombias president omedelbart vidtar åtgärder för att garantera
          Em- bera Katio-folkets säkerhet mot fortsatta övergrepp och snarast
          genomför en grundlig utredning av de bortrövade aktivisternas
          öde. Slutligen krävs att de delaktiga i organiserandet av dödsskvadronema
          blir ställda inför rätta och att styrkorna snarast upplöses. Redan
          1994 uttalade SNF kritik mot byggandet av Urra-dammen på faktaunderlag
          från miljö- och män- niskorättsorganisationer som betraktade projektet
          som en ”katastrof’ som skulle leda till en förintelse av indianernas
          livsmiljö.
        </p>
        <p>
          Indianerna har protesterat mot hur byggandet av Urra-dammen redan
          har förstört Sinuflodens fiskstammar, basen för Embera Katio-folkets
          försörjning. Färdigställandet av dammen skulle dessutom innebära
          över­svämning av indianernas jordbruksmark och totalt rycka undan
          grunden för deras existens enligt den Londonbaserade urbefolkningsorganisatio-
          nen Survival International.
        </p>
        <p>
          Amnesty International uppger att minst sex indianrättsaktivister
          mör­dats under sistlidna månad och att över tio andra nyckelpersoner
          har bortrövats. Ansvariga för dåden tros vara paramilitära styrkor
          bildade och finansierade av stora markägare som ser möjligheter
          att ta hem stora vinster på markförsäljning till dammkonsortiet.
          Colombias högsta dom­stol beslutade i november 1998 att dammbygget
          bara kan fullföljas med Embera Katio-folkets godkännande. Dödsskvadronema
          har hotat med en massaker på indianerna om dammbygget inte skulle
          färdigställas.
        </p>
        <p>
          Dammkonsortiet har å sin sida rivit upp ingångna avtal med indianbe­folkningen
          om kompensation för de minskade försörjningsmöjligheterna.
        </p>
        <p>
          Urra-dammen är byggd av Skanska i ett joint venture med ett ryskt
          företag. Projektet har finansierats med lån från bl.a. Nordbanken,
          garan­terade av Exportkreditnämnden EKN, och Nordiska Investeringsbanken.
        </p>
        <p>
          Även om inte Skanska kan lastas för de värsta brotten mot de
          mänsk­liga rättigheterna anser SNF med stöd från miljörörelsen
          i berörda länder - att svenska företag och myndigheter inte skall
          engagera sig i en typ av projekt där hänsyn till miljön inte beaktas
          och där mänskliga rättigheter kränks.
        </p>
        <p>
          Vilka åtgärder avser ministern vidta för att svenska offentliga
          medel i fortsättningen används på ett för människor och miljö
          positivt sätt?
        </p>
        <note type="pageNumber">
          230
        </note>
        <pb facs="PDF:229"/>
        <pb facs="PDF:230"/>
      </div>
    </body>
  </text>
</TEI>
