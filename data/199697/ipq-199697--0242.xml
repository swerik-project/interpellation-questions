<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0242">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:242</head>
        <author who="unknown">Ewa Larsson (mp)</author>
        <minister who="unknown">arbetsmarknads­ministern</minister>
        <topic>arbetsmarknadspolitiska insatser inom kulturområdet</topic>
        <docDate when="1997-03-14">Inkom den 14 mars</docDate>
        <status inProtocol="199697/prot-199697--087.xml" when="1997-04-10" status="answered">Besvarad den 10 april, Prot. 1996/97:87</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:242 av Ewa Larsson (mp) till arbetsmarknads­ministern
          om arbetsmarknadspolitiska insatser inom kulturområdet
        </IPQ_title>
        <submission_info>
          Inkom den 14 marsBesvarad den 10 april Prot. 1996/97:87
        </submission_info>
      </div>
      <div type="IPQuestionBody">
        <p>
          Till följd av den höga arbetslösheten har arbetsmarknadspolitiska
          åt­gärder efter hand kommit att bli allt viktigare för många kulturarbetare.
          Det är riktigt att den allmänna arbetsmarknadspolitiken också
          skall omfat­ta dem som är konstnärligt verksamma. Samtidigt kan
          det konstateras att många arbetsmarknadspolitiska insatser på
          kulturområdet i dag har en mer permanent och strukturell karaktär.
          T.ex. utgår arbetsmarknadsstöd till fria teatergrupper, till kulturminnesvård,
          m.m.
        </p>
        <p>
          Kulturutredningen (SOU 1995:84) föreslog i sitt betänkande att
          ar­betsmarknadspolitiska medel som motsvarar sådana insatser bör
          föras över till utbildnings- och kulturområdena för att skapa
          arbetstillfällen utifrån kulturpolitiska prioriteringar. Utredningen
          föreslog vidare att arbetsmarknadspolitiska insatser i ökad utsträckning,
          exempelvis när det gäller regelsystemet, anpassas till de speciella
          förhållanden som råder på det konstnärliga området.
        </p>
        <p>
          Regeringen aviserade i sin proposition Kulturpolitik, m.m. (prop.
          1996/97:3) att den avser att tillsätta en utredning som dels skall
          studera hur det arbetsmarknadspolitiska stöd- och bidragssystemet
          påverkar kul­turområdet i dag, dels lämna förslag till hur systemet
          kan effektiviseras och bättre anpassas till de särskilda förhållanden
          som gäller för konstnä­rernas arbetsmarknad och till de kulturpolitiska
          målen. Utredningen skulle redovisas under 1997. Enligt uppgift
          jag erhållit från Regerings­kansliet avser regeringen att inom
          kort tillsätta denna utredning.
        </p>
        <p>
          Det är, enligt min mening, brådskande att denna fråga får en
          snar och god lösning eftersom det för närvarande synes pågå en
          nedmontering av det stöd som via arbetsmarknadspolitiken lämnas
          till kulturen. Exempel­vis minskade arbetsmarknadsstödet, främst
          i form av beredskapsarbeten, till verksamma inom de fria teatergrupperna
          och projekten med statligt stöd från 15 miljoner kronor 1994/95
          till drygt 5 miljoner kronor under 1995/96. Stödet till verksamma
          inom lokala och regionala teatrar nästan halverades under samma
          tid från 16,3 till 8,5 miljoner kronor.
        </p>
        <p>
          Tyvärr är det svårt att på ett enkelt sätt få en översikt över
          hur det to­tala arbetsmarknadspolitiska stödet av strukturell
          karaktär till kulturom­rådet utvecklas. Jag befarar dock att ovanstående
          exempel kan vara ett tecken på en allmän utveckling som pågår
          för närvarande till följd av de allmänna nedskärningar som gjorts
          av de arbetsmarknadspolitiska medlen och kraven på AMS och länsarbetsnämnder
          att spara på dessa anslag.
        </p>
        <p>
          Jag vill med anledning härav fråga statsrådet:
        </p>
        <p>
          Avser arbetsmarknadsministern att verka för att Kulturutredningens
          uppfattning att en del av de arbetsmarknadspolitiska medel som
          svarar mot den strukturella arbetslösheten bör föras över till
          kulturområdet för att skapa arbetstillfällen utifrån kulturpolitiska
          prioriteringar?
        </p>
        <p>
          Avser arbetsmarknadsministern att verka för att arbetsmarknadsstödet
          till kulturområdet inte skärs ned i avvaktan på en sådan överföring?
        </p>
        <note type="pageNumber">
          244
        </note>
        <pb facs="PDF:243"/>
        <pb facs="PDF:244"/>
      </div>
    </body>
  </text>
</TEI>
