<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0222">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:222</head>
        <author who="unknown">Eva Johansson (s)</author>
        <minister who="unknown">näringsministern</minister>
        <topic>åtgärder för att bryta segregation</topic>
        <docDate when="1997-03-06">Inkom den 6 mars</docDate>
        <status inProtocol="199697/prot-199697--096.xml" when="1997-04-25" status="answered">Besvarad den 25 april, Prot. 1996/97:96</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:222 av Eva Johansson (s) till näringsministern
          om åtgärder för att bryta segregation
        </IPQ_title>
        <submission_info>
          Inkom den 6 marsBesvarad den 25 april Prot. 1996/97:96
        </submission_info>
      </div>
      <div type="IPQuestionBody">
        <p xml:id="i-Agd2iVDScNm9bZ2bGfosHj">
          Skillnaderna i levnadsvillkor ökar enligt många studier. Det
          förklaras av bl.a. den höga arbetslösheten och de besparingar
          som tvingats fram på
        </p>
        <note type="margin" xml:id="i-VXE2Ee2axiFFam4ZLFr8Ze">
          Interpellationer1996/97:1 -372
        </note>
        <note type="pageNumber" xml:id="i-TkEum9NhBL6py1FUazBK8P">
          223
        </note>
        <pb facs="PDF:222"/>
        <note type="margin" xml:id="i-8cvV9wsqnRRZndgE1SMLwC">
          Interpellationer1996/97:1 -372
        </note>
        <note type="pageNumber" xml:id="i-7G87B3BBxV189fxc8cp5TU">
          224
        </note>
        <p xml:id="i-6Ms5opZUUne2d9tBP1B3cg">
          grund av statens, landstingens och kommunernas svaga ekonomi.
          Det medför skillnader mellan individer och familjer.
        </p>
        <p xml:id="i-2o8WLZRxFgst8ktZ68ajoK">
          Till stor del förklaras dock klyftorna också av vitt skilda förhållanden
          i olika bostadsområden. Inte minst i de stora städerna märks en
          tilltagan­de botadssegregation. Här finns väl fungerande områden
          med god såväl samhällelig som kommersiell service. Men här finns
          också områden som utarmas alltmer på framför allt den kommersiella
          servicen. Dessvärre visar också olika statliga verksamheter svalt
          intresse för att medverka till att alla får en rimlig service.
          Statliga företag motverkar ibland helt de satsningar som görs
          med statliga medel för att bryta den negativa trenden.
        </p>
        <p xml:id="i-CqdruQNz99NvyoP9vSvxxS">
          Ett exempel på detta är Postens beslut att lägga ned verksamheten
          i Alby Centrum i norra Botkyrka.
        </p>
        <p xml:id="i-BYS3HkGstPxTecdV5wskPT">
          Alby är ett av de områden där statliga medel används för att
          motverka segregation och utslagning. Botkyrka kommun har dessutom
          satsat stora resurser för samma ändamål. Arbetet syftar till att
          göra det möjligt att bo och verka i Alby på villkor som är likvärdiga
          med andra kommuners och kommundelars.
        </p>
        <p xml:id="i-VTXf2jy7mKqCemqtQbAyLk">
          För att vilja vara med och utveckla sitt område och ta ansvar
          för det, måste man kunna trivas där. Det måste finnas ett minimum
          av service. Man måste se att också samhället runt omkring anser
          det vara värt att satsa på. Det gör inte befolkningen i en del
          områden i Stockholmsregio­nen, som ideligen får se nya beslut
          om indragningar och stängningar av den dagliga servicen försvåra
          livet. T.ex. tillgång till bank- och postser­vice är ofta villkor
          för företagsetableringar. När det saknas uteblir eta- bleringar
          som skulle kunna ge både bättre service för de boende och fler
          arbetstillfällen.
        </p>
        <p xml:id="i-743iUPYK7q2guzuSmRC3Bk">
          En del förorter måste betraktas som rena glesbygder. Inte därför
          att det saknas människor där, utan därför att det saknas service.
          I t.ex. norra Botkyrka bor det 34 000 människor. Det är fler invånare
          än i många svenska kommuner.
        </p>
        <p xml:id="i-WG6JUNXmVtX3enKggVPhk5">
          Glesbygder där servicen inte kan upprätthållas på grund av för
          få bo­ende får regionalpolitiskt stöd för att garantera alla en
          rimlig standard. Det är dags att överväga om inte liknande stöd
          skall komma tätbefolkade, men i övrigt utarmade, områden till
          del.
        </p>
        <p xml:id="i-2Zougnuuaqvp76b3eANw2g">
          Det finns också skäl att överväga om statens uppdrag till de
          statliga verken och företagen tydligare skall markera deras skyldighet
          att bidra till att segregationen bryts och ersättas med mer likvärdiga
          levnadsvillkor.
        </p>
        <p xml:id="i-5UB73Xosi9GJPqqi5vj8Qq">
          Mot bakgrund av detta vill jag fråga näringsministern vilka åtgärder
          regeringen är beredd att vidta för att bryta den negativa utvecklingen
          i starkt segregerade och utarmade bostadsområden i storstädernas
          närhet.
        </p>
        <pb facs="PDF:223"/>
      </div>
    </body>
  </text>
</TEI>
