<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0245">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:245</head>
        <author who="unknown">Johan Lönnroth (v)</author>
        <minister who="unknown">statsministern</minister>
        <topic>åtgärder mot valutaspekulation för att underlätta lönebildningen</topic>
        <docDate when="1997-03-18">Inkom den 18 mars</docDate>
        <status inProtocol="unknown" when="1997-04-08" status="answered">Besvarad den 8 april</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:245 av Johan Lönnroth (v) till statsministern
          om åtgärder mot valutaspekulation för att underlätta lönebildningen
        </IPQ_title>
        <submission_info>
          Inkom den 18 marsBesvarad den 8 april Prot. 1996/97: 85
        </submission_info>
      </div>
      <div type="IPQuestionBody">
        <p>
          Kronan åker bergochdalbana och räntorna har nu under en tid stigit
          efter en längre periods fallande. Varken ekonometablissemanget
          eller de ansvariga politikerna tycks kunna förklara varför detta
          sker. Enligt kon­ventionell ekonomisk teori borde kronkursen snarare
          stabiliseras. Efter­frågan på svenska produkter är påfallande
          stark. Bytesbalansöverskottet är rekordhögt. Samtidigt är inflationen
          bortsopad från svensk ekonomi. De senaste uppgifterna från SCB
          visar att vi har haft deflation - eller fallande priser i Sverige
          - fem månader i rad. Varför stabiliseras då inte kronkursen? Varför
          denna osäkerhet? Beror det bara på osäkerheten om EMU-projektet
          blir av?
        </p>
        <p>
          Vänsterpartiet har i flera riksdagsmotioner föreslagit åtgärder
          för att motverka valutaspekulation. Den spekulativa penninghandeln
          omsätter mångmiljardbelopp varje dag och drabbar främst mindre
          länder som Sverige. Den här typen av penninghandel har mycket
          litet med den egentliga ekonomin att göra, men den drabbar miljontals
          människor. Den går ut över sysselsättning och produktion. Spekulationen
          leder till stigan­de räntor, minskad köpkraft och sämre villkor
          för såväl löntagare som småföretagare. Däremot gör storföretagen
          storvinster på en fallande kronkurs. Fondkommissionärsfirman Alfred
          Berg har beräknat att Erics­son kommer att öka sina vinster med
          3 miljarder i år om den lägre kron­kursen blir bestående. Sedan
          oktober 1996 har kronan försvagats med ungefar 10 % mot andra
          valutor, framför allt mot dollarn och pundet. För Volvos del beräknas
          vinsten bli drygt 2 miljarder högre. Trenden är att storföretagen
          blir alltmer engagerade i valutaspekulationer. Finansavdel­ningarna
          får allt större utrymme. Under 1996 tjänade Volvo lika mycket
          pengar på valutahandeln som på bilförsäljningen.
        </p>
        <p>
          I en FN-rapport A Callfor Action - skriven av en kommitté där
          Ing­var Carlsson var en av två ordförande - diskuterades dessa
          problem. I rapporten föreslogs en rad åtgärder, bl.a. en skatt
          på valutahandel och en organisation inom FN som bevakar penninghandel
          och spekulation på de internationella finansmarknaderna. Inom
          EU har också insikten vuxit om att de nuvarande villkoren är orimliga
          - EU-parlamentet har i princip ställt sig bakom skatten på valutatransaktioner.
          Oavsett om vi förespråkar fast eller flytande växelkurs, måste
          det till någon typ av politisk styrning av de internationella
          finansmarknaderna. Dagens system med obegränsad kapitalrörlighet
          försvårar varje steg mot en sysselsättningsbefrämjande politik.
        </p>
        <p>
          För en tid sedan skrev 101 SAF-direktörer ett öppet brev till
          regering­en. Direktörerna ifrågasatte den ekonomiska politiken.
          Energiuppgörelsen mellan Socialdemokraterna, Centern och Vänsterpartiet
          utmålades som direkt ansvarslös och tillväxtfientlig. Samtidigt
          är flera av dessa direktö-
        </p>
        <pb facs="PDF:245"/>
        <p>
          rer ansvariga för den spekulation som bedrivs mot den svenska
          kronan. Storföretagen spekulerar i att kronkursen skall falla
          ytterligare och väntar med att lösa in sina exportintäkter i kronor.
          Riksbankens stödköp av kronor räcker inte särskilt långt när man
          skall kämpa mot såväl interna­tionella hedge-fonder som inhemska
          storföretag. Historien ger åtskilliga exempel på hur fagert tal
          om samhällsansvar missbrukas till fördel för snäv vinningslystnad.
        </p>
        <p>
          Förutom valutaspekulationen bidrar direktörerna till ekonomisk
          in­stabilitet i en annan mening. 30 storföretag på Stockholms
          fondbörs har de senaste dagarna redovisat att de tillsammans kommer
          att dela ut drygt 30 miljarder till aktieägarna under våren. Hur
          påverkar detta förutsätt­ningarna för lönebildningen? Lönebildningsprocessen
          försvåras i allra högsta grad av en fallande kronkurs och ökade
          vinster i exportföretagen. Även arbetsgivarna måste inse att det
          finns en fördelningsdimension i lönebildningen. Allt högre vinster
          och fortsatt guldregn över aktieägarna underlättar inte en lönebildning
          som är förenlig med samhällsekonomisk balans.
        </p>
        <p>
          ”Folkets väl går före storfinansen”, sade en gång en gammal social­demokratisk
          finansminister. Det gäller fortfarande.
        </p>
        <p>
          Mot denna bakgrund vill jag fråga statsministern:
        </p>
        <p>
          Avser statsministern ta några initiativ som kan dämpa vinster
          och ak­tieutdelningar från de rikaste exportföretagen och därmed
          underlätta lönebildningen?
        </p>
        <p>
          Avser statsministern ta några initiativ - nationellt och internationellt
          - för att öka det demokratiska inflytandet över den internationella
          valuta- och penninghandeln?
        </p>
        <pb facs="PDF:246"/>
      </div>
    </body>
  </text>
</TEI>
