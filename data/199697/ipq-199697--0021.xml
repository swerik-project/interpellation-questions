<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0021">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:21</head>
        <author who="unknown">Kerstin Warnerbring (c)</author>
        <minister who="unknown">kommunika­tionsministern</minister>
        <topic>citytunnel i Malmö</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:21 av Kerstin Warnerbring (c) till kommunika­tionsministern
          om citytunnel i Malmö
        </IPQ_title>
        <submission_info>
          Inkom den 11 oktober Besvarad den 29 oktober Prot. 1996/97:20
        </submission_info>
      </div>
      <div type="IPQuestionBody">
        <p>
          Centerpartiet har under hela Öresundsbroprojektets gång påtalat
          de brister som finns i projektet. Hela beslutsprocessen har enligt
          vår mening varit i fel ordning. Först ett beslut och sedan miljöprövning.
          Miljön har blivit en restpost i sammanhanget. Nu upprepas samma
          procedur: Först ett rejält beslut sedan miljöprövning. Statsminister
          Göran Persson och kommunikationsminister Ines Uusmann har i en
          åsiktsförklaring deklare­rat att en citytunnel genom Malmö skall
          byggas och visat på finansiering.
        </p>
        <p>
          I avtalet om Öresundsbroprojektet finns endast järnvägs- och
          motor- vägsförbindelse från brofästet, Lernacken, fram till anslutning
          av befintlig järnväg, Kontinentalbanan, samt viss ombyggnad av
          densamma, till en sammanlagd summa av 1,9 miljarder kronor (1991
          års penningvärde). Efterhand har det visat sig att denna ”lösning”
          dels skapar oacceptabla miljöproblem dels inte löser trafikproblemen.
          Koncessionsnämnden anser inte att den ökade trafiken på Kontinentalbanan
          på sikt är acceptabel för de minst tio tusen omkringboende. Därför
          har ärendet lämnats till rege­ringen för avgörande. Regeringen
          har nu fattat beslut om en upprustning av Kontinentalbanan och
          principbeslut om byggande av Citytunneln.
        </p>
        <p>
          Citytunneln är kostnadsberäknad till ca 5 miljarder kronor. Ett
          byg­gande av Citytunneln leder till att andra angelägna projekt
          i regionen, som måste till för att lösa transportproblemen, skjuts
          på framtiden.
        </p>
        <p>
          Byggande av Citytunneln skall således delvis finansieras genom
          omprioriteringar av andra infrastrukturprojekt. Mot denna bakgrund
          vill jag fråga kommunikationsministern vilka andra investeringar
          som skall lyftas bort ur planeringen eller senareläggas för att
          finansiera Citytunneln.
        </p>
        <note type="pageNumber">
          18
        </note>
        <pb facs="PDF:17"/>
        <p>
          Infrastrukturprojekt bör prövas huruvida de är samhällsekonomiskt
          lönsamma. Även Kommunikationskommittén har i sitt delbetänkande
          använt samhällsekonomiska modeller och påtalat vikten av att sådana
          modeller används vid planering av infrastrukturprojekt. Mot denna
          bak­grund vill jag även fråga vilka samhällsekonomiska bedömningar
          som gjorts över lönsamheten av en citytunnel i förhållande till
          andra investe­ringar såsom t.ex. ett yttre godsspår, utbyggnad
          av kollektivtrafiken i Malmöregionen och andra investeringar i
          trafikanläggningar i Skåne och angränsande län.
        </p>
        <p>
          När det gällde Öresundsbroförbindelsen träffades bindande avtal
          med Danmark utan att projektet först miljöprövades. Nu har en
          principöver­enskommelse träffats om Citytunneln. Innan ett sådant
          beslut fattas bör dennas och alternativens miljökonsekvenser beskrivas
          i linje med EU:s direktiv om miljökonsekvensbeskrivningar. En
          sådan hantering ligger också i linje med förslaget om en ny miljöbalk.
          Alternativen kan då stäl­las mot varandra. På vilka sätt har regeringen
          uppfyllt dessa krav?
        </p>
        <p>
          Sammanfattningsvis ber jag att få följande frågor belysta:
        </p>
        <p>
          Vilka andra investeringar skall lyftas bort ur planeringen eller
          senare- läggas för att finansiera Citytunneln?
        </p>
        <p>
          Vilka samhällsekonomiska bedömningar har gjorts över lönsamheten
          av en citytunnel i förhållande till andra investeringar?
        </p>
        <p>
          På vilka sätt har regeringen uppfyllt kraven om miljökonsekvensbe­skrivningar?
        </p>
        <pb facs="PDF:18"/>
      </div>
    </body>
  </text>
</TEI>
