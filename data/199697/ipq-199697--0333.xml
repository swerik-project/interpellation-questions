<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0333">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:333</head>
        <author who="unknown">Sven Bergström (c)</author>
        <minister who="unknown">utrikesministern</minister>
        <topic>Schengenavtalet</topic>
        <docDate when="1997-05-16">Inkom den 16 maj</docDate>
        <status inProtocol="199697/prot-199697--116.xml" when="1997-06-09" status="answered">Besvarad den 9 juni, Prot. 1996/97:116</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:333 av Sven Bergström (c) till utrikesministern
          om Schengenavtalet
        </IPQ_title>
        <submission_info>
          Inkom den 16 majBesvarad den 9 juni Prot. 1996/97:116
        </submission_info>
      </div>
      <div type="IPQuestionBody">
        <p xml:id="i-4KC8UjeG3STyavQXxKL14z">
          Schengen är ett formellt mellanstatligt samarbete med främsta
          målet att skapa ”fri rörlighet” för personer. Samtidigt får samarbetet
          en effekt som motor för att driva på EU i federalistisk riktning.
          När inte EU:s län­der kunde enas om att ta bort personkontrollerna
          vid de inre gränserna skapades Schengensamarbetet vid sidan av.
        </p>
        <p xml:id="i-KBrJmXH9aEd9hUZ7gNg7rk">
          Målet är att Schengen skall inlemmas i EU när tiden anses mogen.
          Krafter verkar också -för att Schengentraktaten skall inordnas
          i EU- traktaten vid EU-toppmötet i Amsterdam den 16-17 juni. Enligt
          uttalan­den av det holländska ordförandeskapet skall hela Schengenlagstiftningen
          inordnas i Maastricht II och därmed bli gällande EG/EU-lagstiftning
          för de medlemsstater som är med i Schengen.
        </p>
        <p xml:id="i-CKBZa614BDk8xGXC1PUzcE">
          Sverige och övriga nordiska länder är inte medlemmar i Schengen
          och har därmed full frihet att säga nej till detta samarbete.
          Den nya brittiska Blairregeringen har nu klargjort att Storbritannien
          kommer att behålla personkontrollerna vid de egna gränserna, vilket
          innebär att landet står fast vid sitt nej till Schengen.
        </p>
        <p xml:id="i-VcPwRPRj72VXyuzRBxKs5a">
          I våra grannländer Norge och Danmark har Schengenavtalet lett
          till en omfattande och grundlig debatt om fördelar och nackdelar
          med detta samarbete. I Sverige har debatten knappast börjat ännu
          trots att riksdagen har att säga ja eller nej till Schengenavtalet
          i höst.
        </p>
        <p xml:id="i-NfWpx1c2rQx9bKvfwDZqcM">
          Kritiken mot Schengensamarbetet har tagit fasta på bl.a. rättssäkerhe­ten.
          Professor Thomas Matiesen vid universitetet i Oslo, som är mycket
          sakkunnig på Schengenavtalet har pekat på svagheter och oklarheter
          i avtalet. Bl.a. förefaller det finnas en uppenbar risk att inte
          bara brotts­lingar kommer att registreras i det gigantiska dataregister
          som byggs upp i Strasbourg. Även personer som kan misstänkas komma
          att begå brott skall uppenbarligen registreras. Och skyddet för
          de lagrade uppgifterna är starkt ifrågasatt.
        </p>
        <p xml:id="i-9YiwvCs72woWCmbrywWu6R">
          Mot bakgrund av ovanstående vill jag fråga utrikesministern:
        </p>
        <p xml:id="i-C2ZEBZFPbRkH2woDtL9umP">
          1. Avser utrikesministern att initiera en allmän debatt om Schengenavta­let
          före riksdagens beslut?
        </p>
        <p xml:id="i-2DJBGJMpYwKihSvUb1qMYW">
          2. Avser utrikesministern att vidta några åtgärder för att föra
          ut informa­tion och initiera någon sådan debatt?
        </p>
        <p xml:id="i-L9yG5hsfGxCxZGgxfQJS4x">
          3. Ser utrikesministern några komplikationer när det gäller Schengen
          och rättssäkerheten?
        </p>
        <pb facs="PDF:328"/>
      </div>
    </body>
  </text>
</TEI>
