<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0103">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:103</head>
        <author who="unknown">Karl-Gösta Svenson (m)</author>
        <minister who="unknown">statsrådet Maj-Inger Klingvall</minister>
        <topic>underhållsstödet</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:103 av Karl-Gösta Svenson (m) till statsrådet
          Maj-Inger Klingvall om underhållsstödet
        </IPQ_title>
        <submission_info>
          Inkom den 14 januari Besvarad den 4 februari Prot. 1996/97:59
        </submission_info>
      </div>
      <div type="IPQuestionBody">
        <p>
          De nya reglerna för underhållsstöd som riksdagen fattade beslut
          om hösten 1996 och som gäller från den 1 januari 1997 får orimliga
          effekter.
        </p>
        <p>
          Låt mig använda en berättelse från en underhållsskyldig som ett
          tyd­ligt exempel på det orimliga i det nyss införda systemet:
        </p>
        <p>
          En pappa har tre barn. Vid skilsmässan flyttar barnen till mamman,
          som får vårdnaden om samtliga tre barn.
        </p>
        <note type="pageNumber">
          98
        </note>
        <pb facs="PDF:97"/>
        <p>
          Hans underhållsstöd är beräknat med utgångspunkt från hans inkomst
          1995 - men betalas med den inkomst han hade 1996. Inkomsten var
          102 181 kr 1995. Härifrån avgår 24 000 kr i s.k. förbehållsbelopp.
          Under­laget utgör således 78 000 kr. Han skall således betala
          5 % av detta be­lopp per barn eller sammanlagt 975 kr per månad.
        </p>
        <p>
          Hans nuvarande inkomst utgörs av a-kassa, netto: 5 380 krBostadsbidrag:
          1 400 krSammanlagd inkomst: 6 780 krEftersom han dock numera är
          arbetslös betalas underhållsstödet base­rat på inkomsten från
          a-kassan som under 1996 var 92 556 kr. Skatt erla- des med 27
          750 kr. Det innebär att de 975 kronorna per barn och månad beräknats
          på 1995 års inkomst, men betalas på 1996 års inkomst som efter
          avräknat förbehållsbelopp är 10 000 kr lägre.
        </p>
        <p>
          Han bor kvar i huset, som de båda makarna hade gemensamt. Skälet
          till att han behöll huset var att två av barnen från början skulle
          ha bott hos honom och för att samtliga tre barn också gemensamt
          skulle kunna träffa honom i deras hem.
        </p>
        <p>
          Han har barnen två gånger per månad, från fredag till söndag.Det
          här fallet, taget ur verkligheten, är inte ett isolerat undantag.
          En­ligt uppgifter finns många underhållsskyldiga i vårt land som
          lever under existensminimum och eftersom förbehållsbeloppet är
          satt till endast 24 000 kr i stället för de 48 000 kr som bl.a.
          vi moderater föreslog är fall liknande det jag redogjort för ovan
          alltför vanliga.
        </p>
        <p>
          Lösningen för dessa fäder - för det handlar nästan bara om pappor
          - är att söka socialbidrag enligt socialtjänstparagrafens 6 §.
          Även om för­ändringen av underhållsstödet i många stycken var
          bra - det fanns exem­pel på orimliga skevheter i det gamla bidragsförskottssystemet
          - kan det knappast ha varit lagstiftarens mening att tiotusentals
          underhållsskyldiga skulle tvingas söka socialbidrag för att kunna
          uppfylla sina skyldigheter till de egna barnen.
        </p>
        <p>
          Med hänvisning till det anförda vill jag därför fråga vilka åtgärder
          statsrådet ämnar vidta för att mildra de orimliga ekonomiska effekter
          som det nya underhållsstödet har medfört.
        </p>
        <pb facs="PDF:98"/>
      </div>
    </body>
  </text>
</TEI>
