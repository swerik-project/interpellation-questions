<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0196">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:196</head>
        <author who="unknown">Annika Nordgren (mp)</author>
        <minister who="unknown">försvarsminis­tern</minister>
        <topic>försvarets roll i miljöarbetet</topic>
        <docDate when="1997-02-20">Inkom den 20 februari</docDate>
        <status inProtocol="199697/prot-199697--083.xml" when="1997-03-21" status="answered">Besvarad den 21 mars, Prot. 1996/97:83</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:196 av Annika Nordgren (mp) till försvarsminis­tern
          om försvarets roll i miljöarbetet
        </IPQ_title>
        <submission_info>
          Inkom den 20 februari Besvarad den 21 mars Prot. 1996/97:83
        </submission_info>
      </div>
      <div type="IPQuestionBody">
        <p>
          Riksdagen har beslutat om att vidga säkerhetsbegreppet till att
          omfatta även andra hot än militära. Ett av dessa reella hot är
          den pågående miljö­förstöringen. Försvarsberedningen skriver i
          rapporten Omvärldsföränd- ringar och svensk säkerhetspolitik (Ds
          1996:51) att hotbilden sträcker sig ”över klassiska maktkonflikter
          till försörjningskriser, ekologiska obalan­ser, migrationsrörelser,
          nationalism, etniska och kulturella konflikter och terrorism till
          det postindustriella samhällets sårbarhet t.ex. genom specia­lisering
          och komplexa beroenden och beroendet av en väl fungerande infrastruktur”.
        </p>
        <p>
          Vidare skriver försvarsberedningen att ”De potentiella miljöproble­men
          i vårt närområde till följd av förekomsten av och bristande kontroll
          över avfall från kärnvapenhantering och kärnkraftsverksamhet är
          mycket stora”.
        </p>
        <p>
          Beredningen anser att potentiellt mycket svåra katastrofer för
          männi­skor och miljö ryms i bl.a. olyckor och attentat mot kemiska
          industrier
        </p>
        <pb facs="PDF:197"/>
        <p>
          och kärnkraftverk. Ett antal långtidsverkande faktorer som inverkar
          på den säkerhetspolitiska utvecklingen räknas upp ”bland dessa
          kan nämnas miljöförstöring, färskvattenbrist och livsmedelsbrist”.
        </p>
        <p>
          Totalförsvaret måste enligt Miljöpartiet de grönas uppfattning
          ligga i täten när det gäller miljöfrågorna, särskilt nu när miljöförstöringen
          omfat­tas av säkerhetspolitiken.
        </p>
        <p>
          Försvarets miljöengagemang, i teori men framför allt i praktik,
          har gi­vetvis betydelse både för folkförankringen och för trovärdigheten
          i och med att miljöförstöring är ett säkerhetspolitiskt problem.
        </p>
        <p>
          Ett av Försvarsmaktens övergripande mål lyder:”Försvarsmakten
          skall kontinuerligt kunna stödja samhället vid svåra påfrestningar
          i fred”. Motsvarande mål för det civila försvaret är att ”det
          civila försvarets resurser skall kunna utnyttjas för att stärka
          samhällets samlade förmåga att möta svåra påfrestningar i fred”.
        </p>
        <p>
          Under rubriken Säkerhetspolitikens mål i 1997 års regleringsbrev
          står det att ”Vi skall också förebygga och kunna hantera situationer
          som utan att hota Sveriges frihet och oberoende ändå skulle kunna
          innebär svåra nationella påfrestningar eller risker”.
        </p>
        <p>
          Det står också att vi skall samarbeta internationellt för att
          förebygga och hantera icke-militära hot och påfrestningar.
        </p>
        <p>
          Man kan läsa i regleringsbrevet att ”Sverige bör fortsatt lämna
          stöd till de baltiska staternas uppbyggnad av för en självständig
          stat normala säkerhetsfunktioner” och ”Vi bör hjälpa till att
          stärka civila säkerhets­funktioner som rättsväsen, civilförsvar,
          gräns- och kustbevakning, rädd­ningstjänst, miljöskydd och därvid
          också uppröjning efter tidigare sovje­tisk militär verksamhet”.
        </p>
        <p>
          Inför försvarsbeslutet i december 1996 redovisade regeringen,
          med stöd av utredningsresultat från ÖCB och SRV, sin bedömning
          att det finns behov av att utbilda fler totalförsvarspliktiga
          inom det civila försva­ret än de ca 1 500 som det årliga behovet
          kräver inom nuvarande system.
        </p>
        <p>
          Regeringens bedömning var att utökningen av antalet civilpliktiga
          borde ske i två steg, först med inriktning mot 5 000 per år vid
          försvars- beslutsperiodens slut och därefter 10 000 per år. Detta
          blev också riksda­gens beslut.
        </p>
        <p>
          I ett svar på ett yrkande från Miljöpartiet om en grundläggande
          mil­jöutbildning som bör inriktas mot miljöskydd, skriver försvarsutskottets
          majoritet att ”möjligheterna att utbilda även för uppgifter inom
          miljö­skydd under höjd beredskap bör utredas”.
        </p>
        <p>
          På I 15 i Borås har en arbetsgrupp (Soldater I Miljötjänst) genomfört
          ett ambitiöst arbete och har nu ett konkret förslag på hur miljövårdskom-
          panier skulle kunna utbildas. Nyligen fick försvarsministern tillfälle
          att lyssna till arbetsgruppens förslag genom talesmannen Claes
          Tilander, vid en konferens anordnad av Gröna korset.
        </p>
        <p>
          Arbetsgruppen på I 15 föreslår att lokalisera utbildningen till
          Umeå, Linköping och Borås. Som argument för detta anför man bl.a.
          att det på dessa orter finns mycket duglig personal med stor erfarenhet
          av utbild­ning, lokaler och övningsområden. På dessa orter skall
          dessutom just övningsområdena saneras för att kunna lämnas över
          till kommunerna för att tas i civilt bruk. Som ett argument för
          dessa orter framförs också när­heten till högskole- och universitetsutbildning.
        </p>
        <p>
          Förslaget innebär att varje utbildningstillfälle utbildar 994
          miljöplik­tiga per år (tillsammans blir det 2 982 miljöpliktiga
          per år) som utbildas i
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          199
        </note>
        <pb facs="PDF:198"/>
        <note type="margin">
          Interpellationer1996/97:1-372
        </note>
        <note type="pageNumber">
          200
        </note>
        <p>
          sju månader. Efter grundutbildningen placeras den pliktiga i
          ett aktivt miljöförband under fem år och därefter i mobreserven.
        </p>
        <p>
          Under dessa fem år kan den pliktiga kallas till tjänst i händelse
          av t.ex. miljökatastrof eller frivilligt tjänstgöra vid internationella
          insatser.
        </p>
        <p>
          Förslaget som arbetsgruppen har arbetat fram innehåller också
          inter­nationellt samarbete, speciellt inriktat mot miljöinsatser
          i Baltikum. Komponenter i samarbetet kan bl.a. vara utbildning,
          saneringsuppgifter och utbyte av ”know-how”.
        </p>
        <p>
          Med anledning av det ovan anförda vill jag fråga försvarsministern
          följande:
        </p>
        <p>
          1. Avser försvarsministern verka för att kunskap om miljöförstöring,
          vilket riksdagen har slagit fast är ett säkerhetspolitiskt hot,
          generellt skall genomsyra grundutbildningen?
        </p>
        <p>
          2. Avser försvarsministern vidta åtgärder, så att den försöksutbildning
          som arbetsgruppen Soldater I Miljötjänst vid I 15 i Borås har
          tagit fram, kan genomföras?
        </p>
        <p>
          3. Avser försvarsministern vidta åtgärder för att ett internationellt
          sam­arbete med syfte att förebygga och åtgärda miljöförstöring
          kan kom­ma till stånd i enlighet med arbetsgruppens förslag?
        </p>
        <pb facs="PDF:199"/>
      </div>
    </body>
  </text>
</TEI>
