<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0125">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:125</head>
        <author who="i-QKH1DSWytvVGtUZkzdboRg">Lars Tobisson (m)</author>
        <minister who="unknown">statsministern</minister>
        <topic>politikens mål och medel</topic>
        <docDate when="1997-01-30">Inkom den 30 januari</docDate>
        <status inProtocol="199697/prot-199697--071.xml" when="1997-02-28" status="answered">Besvarad den 28 februari, Prot. 1996/97:71</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:125 av Lars Tobisson (m) till statsministern
          om politikens mål och medel
        </IPQ_title>
        <submission_info>
          Inkom den 30 januariBesvarad den 28 februari Prot. 1996/97:71
        </submission_info>
      </div>
      <div type="IPQuestionBody">
        <p xml:id="i-57znwZgP9uXERZVgERPXYf">
          Det svenska samhällsklimatet kännetecknas av en tilltagande misstro
          mot det politiska systemet och det politiska beslutsfattandets
          rationalitet och ärliga uppsåt. En viktig förklaring är avsaknaden
          av en klargörande debatt om Sveriges framtid, som ger svar på
          frågor i vilken riktning sam­hället bör utvecklas.
        </p>
        <p xml:id="i-MBvssqgRe3hyCiGcwKUy6y">
          Den politiska processen i en demokrati förutsätter uppfattningar.
          Den förutsätter att det finns något att diskutera och att den
          som deltar i det politiska samtalet företräder en ståndpunkt.
          Om de som begär förtroende för den politiska makten inte kan redogöra
          för vad de anser i centrala politiska frågor blir debatten inte
          bara tråkig - den sviker dessutom med­borgarnas legitima krav
          på valmöjligheter. Misstroendet och politikerför­aktet ökar.
        </p>
        <p xml:id="i-MgfiBYSrFLsSGnUDEQ9BsA">
          Den politiska debatten i Sverige 1997 kännetecknas av att de
          som besitter den högsta makten - regeringen - strävar efter att
          i möjligaste mån osynliggöra sina åsikter. Det förekommer väldigt
          få upplysningar om i vilken riktning man vill att Sverige skall
          utvecklas - regeringspolitikens främsta uppgift har blivit att
          ställa sig utanför den politiska debatten. Att undvika att ta
          ställning, att skjuta upp, att utreda, att ducka och mörka har
          blivit politikens främsta mål. Den legitima frågan vart regeringen
          vill föra Sverige saknar i dag ett tydligt svar; i hög grad saknas
          det över huvud taget svar.
        </p>
        <p xml:id="i-VDxPiC9e3nQJERk3dv3GD2">
          Det svenska samhället är i många avseenden i behov av en livlig
          dis­kussion - i såväl smått som stort. Den dagspolitiska situationen
          - formad av ekonomisk, social och politisk kris - kräver en öppen
          debatt om vilken linje som skall vara Sveriges i avgörande frågor.
          Det gäller det europeis­ka valutasamarbetet, kärnkraften, pensionerna,
          arbetsmarknadens framti­da villkor, säkerhetspolitiken osv. Men
          det finns också ett behov av en bred diskussion om hur Sverige
          skall se ut efter sekelskiftet, en diskus­sion om valet mellan
          olika alternativa utvecklingsvägar för Sverige och där olika visioner
          ställs mot varandra. Regeringens oförmåga att ta ställ­ning gör
          att varken den lång- eller kortsiktiga debatten kan föras på ett
          sätt som inger medborgarna förtroende för det politiska systemet.
        </p>
        <p xml:id="i-7ZrbTNSSq2r1pwFa1tV9NX">
          Den svenska samhällsdebatten kännetecknas av att det finns ett
          känt liberalt samhällsalternativ, som söker förtroende för att
          genomföra en genomgripande förnyelse av Sverige. Det finns också
          ett alltmer reaktio­närt vänsteralternativ, som finner sin näring
          i det missnöje som följt i spåren av en regeringspolitik som inte
          mäktar leverera det den lovade i opposition och valrörelse. Det
          är en vänster, som vädrar morgonluft i sina av historien raserade
          tankestrukturer och som söker förtroende för sin politik under
          nya etiketter och med en ny retorik. Den tredje kraften i svensk
          politik är en regeringspolitik, vars primära syfte verkar vara
          att så litet som möjligt skall vara känt om hur man vill att samhället
          skall ut-
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_118.pdf"/>
        <p xml:id="i-9rhpi2rgAdQdrmpxE6ctTd">
          vecklas. Visionslösheten och bristen på nya idéer hos Socialdemokraterna
          är slående.
        </p>
        <p xml:id="i-49H4FgCvhvTj6RRZpeQEVe">
          Den framtidsbild som regeringspartiet erbjuder är i bästa fall
          oklar, och ofta är den helt osynlig. Bakom retoriken om att man
          skall skapa välstånd och ”gröna” jobb genom att i förtid stänga
          av produktiv svensk kärnkraft verkar det vara utomordentligt tomt.
          Alltfler undrar vad rege­ringen och statsministern har för vision
          för Sverige. Är det i de stora planekonomiska projektens erfarenheter
          som regering och statsminister söker sin inspiration? Alltfler
          ställer sig frågan om regeringen kommer att försöka genomföra
          ett storskalighetsprojekt av miljonprogrammets om­fattning och
          natur. Är det i det sena 60-talets politiska projekt man söker
          lösningarna på det sena 90-talets problem?
        </p>
        <p xml:id="i-LXELiAGxu4UxQZQox99meK">
          På samma sätt som regeringen har låtit sin långsiktiga vision
          av Sve­rige, Europa och världen vara en väl förborgad hemlighet
          har man valt att inte redovisa någon uppfattning i en lång rad
          centrala dagsaktuella frågor. I många andra har ett kontinuerligt
          fotbyte kännetecknat regeringens agerande. Reträtterna kan räknas
          i fyrtio- eller femtiotal, och på avgöran­de områden är det hemligt
          eller oklart vad regeringen anser. Kritiken mot detta är lika
          välmotiverad som kritiken mot visionslösheten i regerings­politiken.
          Oförmågan att redovisa sin mening skapar en otydlig statsmakt,
          det gör den demokratiska debatten torftig, och dialogen om samhällets
          framtid förlorar sin rationalitet. I slutändan missköts en grundläggande
          demokratisk uppgift.
        </p>
        <p xml:id="i-CHde9PjsktqLsew2WgVrQJ">
          Ett belysande exempel på såväl kort- som långsiktig otydlighet
          är av­saknaden av en redovisad syn på Sveriges framtid i Europa.
          I princip i alla viktiga Europafrågor, från säkerhetspolitiken
          till EMU, saknar rege­ringen en klar uppfattning. Metalls ordförande
          Göran Johnsson konstate­rar att det är ett problem att regeringen
          i allmänhet och statsministern i synnerhet inte klarar av att
          redovisa en ståndpunkt i EMU-frågan:
        </p>
        <p xml:id="i-W88hN5nj4GwKggkZbUft8U">
          ”Det blir väldigt konstigt när ledande personer är för tysta
          i den här frågan. Det är lite att svika sitt ansvar. Tänk om man
          skulle säga likadant i en valrörelse: att nu skall folk debattera
          fritt och därför så skall politi­kerna hålla käften.”
        </p>
        <p xml:id="i-CkzHhNbXrXRB4f2Q4vbhR7">
          Med anledning av ovanstående skulle jag vilja fråga statsministern
          följande:
        </p>
        <p xml:id="i-WJYS3gDZrpZBpF5YeqT1Nt">
          Vad ämnar statsministern göra för att inför parlament och väljare
          tyd­liggöra hur regeringen vill att Sverige skall utvecklas?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_119.pdf"/>
      </div>
    </body>
  </text>
</TEI>
