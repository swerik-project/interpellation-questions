<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0166">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:166</head>
        <author who="unknown">Lars Stjernkvist (s)</author>
        <minister who="unknown">statsrådet Leif Blomberg</minister>
        <topic>idrottens kommersialisering</topic>
        <docDate when="1997-02-04">Inkom den 4 februari</docDate>
        <status inProtocol="199697/prot-199697--063.xml" when="1997-02-11" status="answered">Besvarad den 11 februari, Prot. 1996/97:63</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:166 av Lars Stjernkvist (s) till statsrådet
          Leif Blomberg om idrottens kommersialisering
        </IPQ_title>
        <submission_info>
          Inkom den 4 februariBesvarad den 11 februari Prot. 1996/97:63
        </submission_info>
      </div>
      <div type="IPQuestionBody">
        <p>
          Vart är idrotten på väg? Numera handlar sportreferaten inte bara
          om mål, tabellplaceringar och poäng. Vi läser också om hisnande
          skatteaffä- rer, som om de inte är olagliga förefaller befinna
          sig i lagens absoluta gränstrakter. Flera fotbolls- och ishockeyklubbar
          vill förvandla sig till aktieföretag. Ja, ibland verkar det som
          om poängen med sporten i själva verket är att tjäna pengar.
        </p>
        <p>
          Jag är väl medveten om att det inte går att bedriva idrottsverksamhet,
          särskilt inte på elitnivå, utan pengar. Med enbart friskt humör
          kommer man inte långt i seriesystemet. Jag är dock inte övertygad
          om att dagens utveckling inom vissa större sporter är riktig,
          än mindre nödvändig för att åstadkomma sportsliga resultat.
        </p>
        <p>
          Idrotten är fortfarande i stor utsträckning en folkrörelse i
          ordets verk­liga mening. För flertalet aktiva är kamratskapen
          den viktigaste drivkraf­ten. Det behöver inte vara någon motsättning
          mellan folkrörelseengage­mang och affärsmässighet. Det går, det
          har vi många exempel på, att förena idealitet och professionalism.
          Ideellt arbetande föräldrar, ledare och supporters arbetar sida
          vid sida med avlönade tränare och spelare. Alla är beroende av
          varandra.
        </p>
        <p>
          Jag har dock en känsla av att balansen är på väg att rubbas.
          När Lek­sands IF trixar och fixar för att kunna betala skattefria
          miljoner till några utvalda stjärnor, då hotas rimligtvis det
          ideella engagemanget. Att sedan klubbledningen önskar en bolagsbildning
          är logiskt, en bekräftelse på att de enskilda medlemmarna egentligen
          inte betyder så mycket.
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          169
        </note>
        <pb facs="PDF:168"/>
        <note type="margin">
          Interpellationer1996/97:1-372
        </note>
        <note type="pageNumber">
          170
        </note>
        <p>
          Fotbollförbundet sålde nyligen TV-rättigheterna för svensk elitfotboll
          till ett tyskt medieföretag. I dag vet vi inte om t.ex. landskamperna
          kom­mer att vara tillgängliga för flertalet svenskar. Förbundet
          hänvisade till andra länder, och menade att affären är nödvändig
          för att kunna hänga med i konkurrensen.
        </p>
        <p>
          Jag tycker att en del idrottsledare är inne på fel väg. Om jakten
          på kommersiella pengar går för långt, om det bolagiseras och fixas
          och trix- as för att undkomma skatt, då kan idrotten förlora något
          mycket viktigare.
        </p>
        <p>
          Det direkta samhällsstödet till idrotten är kanske inte särskilt
          impone­rande. Men till detta skall det indirekta stödet läggas.
          Flertalet hallar och utomhusarenor har byggts med och drivs med
          offentliga medel. I lag­stiftningen betraktas idrottsföreningar
          som ideella. Det är därför som t.ex. fotbollsklubbar inte behöver
          betala kostnaderna för polisens insatser vid matcherna.
        </p>
        <p>
          Jag tycker det är viktigt att försvara samhällsstödet. Idrotten
          är bety­delsefull, inte minst ur folkhälsosynpunkt. Dessutom är
          vi många som uppskattar spänningen. Stödet kan emellertid inte
          vara villkorslöst. Vi kan och skall ge stöd till Leksands IF och
          Grytgöls IK så länge det hand­lar om folkrörelser, om än affärsmässiga
          sådana. Men om det ideella engagemanget försvinner, barn- och
          ungdomsverksamheten, det demo­kratiska inflytandet, då måste stödet
          ifrågasättas.
        </p>
        <p>
          Jag har svårt att tänka mig statliga och kommunala bidrag till
          AB Leksands IF eller till fotbollsklubbar vars matcher bara ett
          fåtal kan se via betal-TV. En idrottspolitisk utredning har tillsatts
          för att bl.a. studera dessa frågor. Eftersom idrotten engagerar
          så många finns det dock skäl att diskutera utvecklingen, utan
          att för den skull förekomma utredningens arbete.
        </p>
        <p>
          Avser ministern vidta några åtgärder med anledning av den kommer­sialisering
          av vissa delar av idrottsrörelsen som beskrivits ovan?
        </p>
        <pb facs="PDF:169"/>
      </div>
    </body>
  </text>
</TEI>
