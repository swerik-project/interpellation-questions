<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0371">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:371 av Bo Könberg (fp) till socialministern
          om privata husläkare
        </IPQ_title>
        <submission_info>
          Inkom den 16 maj Besvaras ej (Se prot. 1996/97:109)
        </submission_info>
      </div>
      <div type="IPQuestionBody">
        <p>
          Åren 1994-1995 skapades i de flesta landsting en reell möjlighet
          för medborgarna i Sverige att välja husläkare, såväl mellan landstingens
          husläkare som mellan dessa och privata husläkare. Det var under
          huslä­karlagens tid. Efter mer än 15 år av liberal opinionsbildning
          och flera års framgångsrik försöksverksamhet beslutade riksdagen
          under förra man­datperioden införa en rätt för alla att välja
          husläkare. Socialdemokraterna och Vänsterpartiet röstade emot.
          Efter den socialdemokratiska valsegern 1994 avskaffade den nya
          majoriteten husläkarlagen.
        </p>
        <p>
          Den reella innebörden i socialdemokraternas kritik mot husläkarlagen
          var att den garanterade att de privata husläkare som uppfyllde
          ställda kvalitetskrav skulle ha rätt att konkurrera om befolkningens
          gunst på någorlunda lika villkor med de av landstingen anställda
          husläkarna. För socialdemokraterna innebar detta en oacceptabel
          uppluckring av lands­tingens vetorätt mot andra vårdgivares rätt
          att få ersättning från det all­männa.
        </p>
        <p>
          Då riksdagsmajoriteten fattade sitt beslut om att avskaffa husläkarla­gen
          uttalade man att man förutsatte att de privata husläkarnas ersättning
          och övriga villkor i framtiden skulle ordnas i vårdavtal mellan
          läkarna och landstingen.
        </p>
        <p>
          I dagarna har Delegationen för samverkan mellan offentlig och
          privat hälso- och sjukvård lämnat en rapport om de privata allmänläkarna
          efter husläkarlagens upphörande (rapport nr 4).
        </p>
        <p>
          Rapporten visar att antalet privata husläkare har minskat kraftigt
          se­dan husläkarlagens avskaffande. Vid utgången av 1994 fanns
          det 668
        </p>
        <pb facs="PDF:365"/>
        <p>
          stycken privata husläkare. 21 månader senare (oktober 1996) hade
          antalet sjunkit till 502 stycken. Det är en minskning med 25 %.
        </p>
        <p>
          Enligt rapporten har det också framkommit från dem som upphörde
          med sin husläkarverksamhet i och med husläkarlagens avskaffande
          att sjukvårdshuvudmännen har varit negativa eller ointresserade
          till att träffa de vårdavtal som riksdagen förutsatt skulle träffas
          mellan parterna. Lä­karna själva hade oftast varit intresserade
          av att träffa ett vårdavtal med landstingen. De läkare som i delegationens
          enkäter sade att de aldrig varit verksamma som husläkare uppgav
          att de upplevde en allmänt negativ inställning till privata husläkare
          från sjukvårdshuvudmannens sida.
        </p>
        <p>
          Uppgifterna i den av regeringen tillsatta delegationens rapport
          är klara belägg för att husläkarlagens avskaffande - precis som
          befarats - bidragit till allt mindre valfrihet och allt mindre
          konkurrens inom öppenvården. Utvecklingen sedan husläkarlagens
          avskaffande bekräftar den bedömning som låg bakom lagens tillkomst.
          Det behövs en nationell ramlagstiftning om valfriheten och konkurrensen
          i öppenvården skall ökas.
        </p>
        <p>
          Mot bakgrund av det ovan angivna vill jag fråga socialministern:
        </p>
        <p>
          Ämnar regeringen vidta några åtgärder för att vända den nuvarande
          utvecklingen mot allt mindre valfrihet och allt mindre konkurrens
          inom öppenvården?
        </p>
        <pb facs="PDF:366"/>
      </div>
    </body>
  </text>
</TEI>
