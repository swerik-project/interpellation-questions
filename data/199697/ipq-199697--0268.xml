<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0268">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:268</head>
        <author who="unknown">Inger Lundberg (s)</author>
        <minister who="unknown">näringsministern</minister>
        <topic>svensk formgivning och design</topic>
        <docDate when="1997-04-14">Inkom den 14 april</docDate>
        <status inProtocol="199697/prot-199697--096.xml" when="1997-04-25" status="answered">Besvarad den 25 april, Prot. 1996/97:96</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:268 av Inger Lundberg (s) till näringsministern
          om svensk formgivning och design
        </IPQ_title>
        <submission_info>
          Inkom den 14 april Besvarad den 25 april Prot. 1996/97:96
        </submission_info>
      </div>
      <div type="IPQuestionBody">
        <p>
          God design framstår alltmer som en av de strategiska faktorerna
          när det gäller att möta marknadskrav på den internationella arenan.
          Flera av de svenska företag, som har störst framgångar utmärker
          sig också av medvetna satsningar på formgivning och design.
        </p>
        <p>
          Ändå har formgivnings- och designfrågorna under flera år kommit
          i skymundan i näringspolitiken. Sverige, som var känt för kvalitet
          och god design på 50- och 60-talen kom i bakvattnet efter länder,
          som Danmark, Finland och Italien, som mer uttalat och medvetet
          hållit fast vid god form som ett viktigt näringspolitiskt mål.
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          267
        </note>
        <pb facs="PDF:266"/>
        <note type="margin">
          Interpellationer1996/97:1 -372
        </note>
        <note type="pageNumber">
          268
        </note>
        <p>
          I kulturpropositionen betonas designfrågornas betydelse för den
          in­dustriella utvecklingen tydligare än tidigare. Där initieras
          också en sam- verkansgrupp mellan Kultur- och Näringsdepartementen.
          På flera ställen i landet växer ett ökat intresse för designfrågorna
          fram. Det gäller inte minst Bergslagen, där bl.a. Ljusnarsbergs
          och Hällefors kommuner i samverkan med Arbetslivsinstitutet nu
          genomför en förstudie inför en satsning på Marknad och Design
          i Bergslagen. Detta till trots har design­frågorna i övrigt en
          relativt undanskymd roll i svensk näringspolitik.
        </p>
        <p>
          Designfrågorna tillhör de industripolitiska områden, där statens
          age­rande kan ha stor betydelse för näringslivets utveckling.
          Dels spelar de­signutbildningarna och det konstnärliga utvecklingsarbete,
          som bedrivs där stor roll för att skapa förutsättningar för företagen.
          Dels behöver inte minst de små företagen stöd för att ta till
          vara formgivarnas kunskaper. Slutligen spelar en nations allmänna
          inställning, marknadsföring och upphandling en stor roll för om
          landet kan få ett genombrott som god formgivarnation.
        </p>
        <p>
          Sverige har genom goda utbildningar och en sparsmakad tradition
          på formområdet goda förutsättningar att återta sin position som
          en fram­gångsrik nation på området. Ett ordentligt genombrott
          för svensk form kräver dock att näringspolitiken inriktas starkare
          mot design och mark- nadsfrågor än i dag.
        </p>
        <p>
          Jag vill fråga näringsministern om han är beredd att ta initiativ
          till en helhjärtad satsning på svensk formgivning och design.
        </p>
        <pb facs="PDF:267"/>
      </div>
    </body>
  </text>
</TEI>
