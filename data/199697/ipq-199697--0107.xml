<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0107">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:107</head>
        <author who="i-QrnhMBZLsGdbeBasmoTLpZ">Mats Odell (kd)</author>
        <minister who="unknown">kommunikationsmi­nistern</minister>
        <topic>Telia och kabel-TV</topic>
        <docDate when="1997-01-17">Inkom den 17 januari</docDate>
        <status inProtocol="199697/prot-199697--057.xml" when="1997-01-30" status="answered">Besvarad den 30 januari, Prot. 1996/97:57</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:107 av Mats Odell (kd) till kommunikationsmi­nistern
          om Telia och kabel-TV
        </IPQ_title>
        <submission_info>
          Inkom den 17 januariBesvarad den 30 januari Prot. 1996/97:57
        </submission_info>
      </div>
      <div type="IPQuestionBody">
        <p xml:id="i-JgYP3AH9Ue1MRfiRikyxDr">
          Sverige kanske har världens bäst utvecklade telekomsektor. Det
          gäller marknaden, mångfalden av operatörer och telekomindustrin
          som står för betydande delar av Sveriges exportöverskott. Tyvärr
          verkar regeringen inte heller på detta område veta vad man skall
          använda den stabila riks-
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_102.pdf"/>
        <p xml:id="i-NCCPheYz4ZHXvG2HsPWVb8">
          dagsmajoriteten till. Det tidigare motståndet mot den förra regeringens
          avreglering av telemarknaden och oviljan mot att bredda ägandet
          i Telia vittnar om en svårartad villrådighet. Inte blir det lätt
          heller att hämta vägledning ur partiets ideologi vid de vägskäl
          regeringen står inför.
        </p>
        <p xml:id="i-Frg4UxrhLq8YsM8geGjsmT">
          På sistone har Telias och hela telekomindustrins roller, inriktning
          och avgränsningar aktualiserats. Bakgrunden är naturligtvis den
          avreglering som skett, inte bara i vårt land, men också den allt
          snabbare teknologiska utvecklingen som luckrar upp gränssnitten
          mot andra områden. Särskilt intressant är frågan om Telias utveckling
          mot ett i långa stycken renodlat medieföretag. Frågan är om statlig
          verksamhet över huvud taget skall förekomma på medieområdet, dels
          om något företag med så starka intres­sen i distribution och infrastruktur
          av staten aktivt skall uppmuntras eller tillåtas investera i mediesektorn.
          Det handlar om s.k. innehållstjänster i konkurrens med andra som
          är hänvisade till att nyttja den enorma distri­butionsapparat
          som ägs och kontrolleras av Telia.
        </p>
        <p xml:id="i-WLAGyg66Vr7KpPFXrSh3BQ">
          När riksdagen 1994 beslutade om de telepolitiska målen diskuterade
          vi frågor av det här slaget i samband med Telias uppdrag. Den
          gången ifrågasatte en hel del i branschen, inspirerade av motsvarande
          regler i många andra västländer, om Telia långsiktigt kan vara
          ägare av ett av Europas största kabel-TV-nät. I Sverige kontrollerar
          man 60 % av den marknaden. Det är ju så att Telia mycket väl kan
          ta fram televisionslik- nande tjänster i det traditionella telefonnätet
          framöver.
        </p>
        <p xml:id="i-Q4hwtTPAdfUJuLU8PUMuoq">
          Förra gången beslöt riksdagen på mitt och dåvarande regeringens
          förslag att det inte fanns skäl nog att knoppa av Telias kabel-TV-
          verksamhet. Vad vi däremot sade var att frågan noga skulle följas
          särskilt i ljuset av konkurrenssituationen - och tekniska erfarenheter
          som vi kun­de få med tiden. Riksdagen gick på regeringens bedömning.
          Beslutet kunde tas upp på nytt om det skulle visa sig att kabel-TV-innehavet
          ska­pade problem.
        </p>
        <p xml:id="i-328KbRV8pRVE3vycqgF7Xz">
          Alltfler tecken pekar i dag på att Telias ställning på medieområdet
          håller på att bli problematisk i just den mening som vi avsåg
          när telelagen klubbades. Det är nog också dags att pröva om Telias
          utveckling och risktaganden på medieområdet har en önskvärd inriktning
          från ägarnas sida. Här tycksju de olika departementen ha helt
          olika uppfattningar. Att Kommunikationsdepartementet värnar om
          Telias affärsmässiga utveck­ling och styrka är en självklarhet.
          Lika självklart är att Kulturdepartemen­tet borde värna om mångfalden
          och balansen på medieområdet. Men regeringen är ju en enhet som
          måste kunna fatta beslut i viktiga policy- frågor. Vänta-och-se-strategin
          har invaderat alltfler politikområden i Sverige. Men den blir
          förödande när den tillämpas på detta område, med sin hypersnabba,
          teknikdrivna utveckling! I stället för att se till att rätt saker
          händer, kommer kommunikations- och kulturministrarna att, när
          tåget har gått, få fråga sig vad som hänt.
        </p>
        <p xml:id="i-VZJMHVC7rCDnFwRAs125Bs">
          Jag vet att dessa frågor just nu bereds på Kommunikationsdeparte­mentet,
          senast redovisade i departementspromemorian Telekommunika­tioner
          åt alla. Men den här frågan har ju en enormt stor principiell
          bety­delse, med förgreningar mot ett antal andra departement.
          Därför måste jag fråga om inte mediepolitiken bereds gemensamt.
          Att döma av tid­ningsuppgifter ägnar nu både kommunikationsministern
          och kulturminis­tern betydande energi åt att ge uttryck för olika
          åsikter i dessa frågor.
        </p>
        <p xml:id="i-2dTTPV2sXzqg7dMB7nbAef">
          Ett kabel-TV-nät har per definition monopol på kabel-TV inom
          sitt område. Det ställer givetvis alldeles särskilda krav på neutralitet
          och
        </p>
        <note type="margin" xml:id="i-BFwxn4pqPVbfaDQqvZVMKx">
          Interpellationer1996/97:1 -372
        </note>
        <note type="pageNumber" xml:id="i-9Re7xXt8LkhRUFQ63eTNBM">
          103
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_103.pdf"/>
        <note type="margin" xml:id="i-Tqh4kVG6AbBZKSpp7k2vmL">
          Interpellationer1996/97:1 -372
        </note>
        <note type="pageNumber" xml:id="i-25cX41peSzveCfLDbAaG8m">
          104
        </note>
        <p xml:id="i-DhncX24ecYMVYBpWHABEmu">
          korrekthet i hanterandet av vilka TV-kanaler som skall få distribuera
          sitt utbud i nätet. Nu och då får folk i allmänhet se hur t.ex.
          en TV-kanal kan drabbas genom att kabel-TV-operatören stänger
          av någon kanal. Det handlar om villkoren för distributionen. Ett
          sådant fall uppmärksammades för en tid sedan.
        </p>
        <p xml:id="i-2tEQT9MDfC9cauDBjpDRbq">
          TV-kanalen Super-Sport, som distribueras i Telias nät har sedan
          en tid stängts av. Enligt uppgifter i pressen beror det på att
          Telia inte kunnat acceptera de villkor för prissättning och paketering
          som Super-Sport ville sätta mot konsumenten bakom TV-n. För cirka
          ett halvår sedan släckte Telia också ned en annan sportkanal,
          Kinneviks Sportkanal. Först efter betydande uppståndelse i medier
          lär parterna ha enats i en hemlig uppgö­relse.
        </p>
        <p xml:id="i-4yNcCD2gdjmxH4H2PaMHt6">
          Hur Telia hanterar TV-kanaler med sportinriktning är naturligtvis
          sär­skilt intressant. Bakgrunden är att Telia på sistone alltmer
          intresserat sig för att självt distribuera sport- och idrottsevenemang.
          Mest tydligt blev detta när Telia för några månader sedan träffade
          en överenskommelse med Svenska Ishockeyförbundet om exklusiva
          visningsrättigheter av Tre Kronors samtliga landskamper under
          flera år. Jag har förstått att snart sagt samtliga TV-kanaler,
          inklusive Sveriges Television, kan vittna om hur Telia blivit
          en aktör och konkurrent att räkna med även i diskussioner om andra
          visningsrättigheter!
        </p>
        <p xml:id="i-9NEQBRsALhwo2YFwHnSq4i">
          Samtidigt med denna utveckling väljer Telia att testa gränserna
          för hur långt man kommer att tillåtas gå på medieområdet. Detta
          är ju fullt legitimt så länge varken ägare eller lagstiftare säger
          något. Telia är nume­ra huvudman och ägare till projektet kallat
          ”Guldkanalen”. Detta sedan Sveriges Televisions styrelse på nytt
          avslagit Telias begäran om att få starta betal-TV, denna gång
          främst baserat på gamla repriser. Telia är verkligen på hugget.
          Med egna experiment inom vad som kallas pay per wiew jobbar man
          i dag, i direkt konkurrens med flera av sina kunder, inom paketering
          och marknadsföring av långfilm. Och på Internetområdet kommer
          det med jämn ström signaler från Telia med mycket ambitiösa tjänster
          av ren innehållskaraktär. Företagsledningen ligger ljusår före
          ägarna, som undrar vad som händer. Alltmedan de ideologiska kompas­serna
          roterar. Eftersom gränserna mellan telekom- och medieverksamhe­ter
          blir allt otydligare ju längre tiden går måste jag efterlysa att
          frågan om fortsatt ägande av kabel-TV kommer upp på bordet inom
          en snar framtid.
        </p>
        <p xml:id="i-5p3kDXCAZ61D13vxVcFUSz">
          Mot ovanstående bakgrund vill jag därför fråga kommunikationsmi­nistern
          vilka åtgärder hon och regeringen ämnar vidta nu när den tekniska
          och konkurrensmässiga utvecklingen gör Telias innehav av sitt
          kabel-TV- nät extra känsligt.
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_104.pdf"/>
      </div>
    </body>
  </text>
</TEI>
