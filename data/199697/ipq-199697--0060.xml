<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0060">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:60</head>
        <author who="unknown">Eva Eriksson (fp)</author>
        <minister who="unknown">miljöministern</minister>
        <topic>ansvaret för sanering av miljöskadade områden</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:60 av Eva Eriksson (fp) till miljöministern
          om ansvaret för sanering av miljöskadade områden
        </IPQ_title>
        <submission_info>
          Inkom den 7 november Besvarad den 26 november Prot. 1996/97:33
        </submission_info>
      </div>
      <div type="IPQuestionBody">
        <p>
          Det s.k. markägaransvaret som återfinns i 5 § miljöskyddslagen
          har varit ett centralt inslag i svenskt miljöskydd sedan slutet
          av 60-talet. Det har inneburit att ansvaret för markskador inte
          upphört bara för att ett visst företags verksamhet gör det. Svenska
          myndigheter har sedan miljö­skyddslagen tillkom 1969 tillämpat
          denna princip och det har inneburit att de som förstört marken
          också har fått varit med och betalt saneringen efter en viss skälighetsbedömning.
          Principen förtydligades vid en la­gändring 1989. Denna ordning
          upphörde dock genom Regeringsrättens starkt kritiserade dom i
          det s.k. Klippanmålet tidigare i år.
        </p>
        <p>
          Nu har effekten av denna dom börjat slå igenom i det praktiska
          miljö­arbetet. Domen innebär att det över huvud taget inte är
          möjligt att i efter­hand rikta saneringskrav mot företag som upphört
          eller överlåtit sin verk­samhet före den 1 juli 1989, dvs. vid
          tidpunkten för det senaste förtydli­gandet av markägaransvaret.
        </p>
        <p>
          Med det nuvarande rättsläget bedöms det som lönlöst att driva
          pro­cesser mot historiska förorenare av olika slag. Det innebär
          att de för det första slipper att undersöka sina egna föroreningar
          och för det andra att de slipper sanera de områden de förgiftat.
          Ett konkret exempel är att Stockholms segelsällskap slipper att
          sanera ett bottenområde vid Rasta- holm på Ekerö där föreningens
          båtar sedan årtionden har låtit giftiga färger förgifta marken.
          Ett annat exempel är att Klippans Finpappersbruk slipper att ens
          betala undersökningarna av sina gamla, men giftiga, fiber­bankar
          vid Drevsjön i Växjö.
        </p>
        <p>
          Det är naturligtvis oacceptabelt att förorenaren i Sverige inte
          behöver betala. Att det just är förorenaren som skall betala är
          en internationellt vedertagen miljörättslig princip. Det framstår
          som märkligt att ett land som Sverige med höga ambitioner på miljöområdet
          inte lever upp till sådana grundläggande förutsättningar för miljöarbetet.
          Från Miljödepar­tementet har meddelats att man har för avsikt
          att korrigera det uppkomna rättsläget i arbetet med en ny miljöbalk.
          Men medan detta omfattande och tidsmässigt utdragna lagstiftningsarbete
          pågår slipper miljöförstörarna att ta sitt självklara ansvar.
        </p>
        <p>
          Genom att snabbt återställa rättsläget genom en övergångslagstiftning
          till situationen innan den olyckliga Klippandomen kan problem
          överbyg­gas i väntan på en ny miljöbalk.
        </p>
        <p>
          Behovet att sanera stora markområden från miljöfarliga verksamheter
          från tiden innan 1969 kvarstår dessutom i allra högsta grad. Denna
          sane­ring är nödvändig för att ekosystemen och den biologiska
          mångfalden skall kunna återställas i dessa skadade områden. Med
          nuvarande ordning kommer de snåla anslagen till marksanering inte
          att räcka särskilt långt, eftersom de måste räcka till att sanera
          även 70- och 80-talets markförstö­ring.
        </p>
        <note type="pageNumber">
          52
        </note>
        <pb facs="PDF:51"/>
        <p>
          Mot bakgrund av vad som nu sagts vill jag fråga miljöministern
          föl­jande:
        </p>
        <p>
          Vad avser regeringen att vidta för åtgärder för att snabbt komma
          till rätta med problemen med nuvarande rättsläge när det gäller
          markägarens ansvar för sina föroreningar?
        </p>
        <pb facs="PDF:52"/>
      </div>
    </body>
  </text>
</TEI>
