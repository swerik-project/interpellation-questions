<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0066">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:66</head>
        <author who="unknown">andre vice talman Görel Thurdin (c)</author>
        <minister who="unknown">socialministern</minister>
        <topic>tandmaterial m.m.</topic>
        <docDate when="1996-11-08">Inkom den 8 november</docDate>
        <status inProtocol="199697/prot-199697--037.xml" when="1996-12-03" status="answered">Besvarad den 3 december, Prot. 1996/97:37</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:66 av andre vice talman Görel Thurdin
          (c) till socialministern om tandmaterial m.m.
        </IPQ_title>
        <submission_info>
          Inkom den 8 november Besvarad den 3 december Prot. 1996/97:37
        </submission_info>
      </div>
      <div type="IPQuestionBody">
        <p xml:id="i-UYY4B3wsoQ8SFVDdwxZTAP">
          1. Sveriges riksdag har ratificerat Riodeklarationen och ställt
          sig bak­om ett kretsloppstänkande, som innebär att tungmetaller
          skall tas bort ur system som kommer i kontakt med natur och människa.
          Till dessa tung­metaller hör kvicksilver, där också riksdagen
          har beslutat att användning­en av kvicksilver skall ha upphört
          år 2000. Efter det måste lagstiftning till för att skydda levande
          organismer. Riksdagen har också beslutat att amalgamet skall avvecklas
          och vi beslöt om frivillig avveckling först. Det betyder att om
          inte beslutet följs så måste lagstiftning till även här. Nu har
          Kemikalieinspektionen konstaterat att avvecklingen av amalgamet
          ej utvecklats i enlighet med riksdagens beslut. Alltså måste lagstiftning
          till.
        </p>
        <p xml:id="i-9KWS5Mez3By3iwBH4dyTDf">
          2. Socialstyrelsen har i sitt avvecklingsförslag angivit att
          kostnaderna för snabbavveckling av amalgamet skulle uppgå till
          1-1,3 miljarder kro­nor. I en Sifo-undersökning 1993 angav nära
          300 000 personer absolut att de är eller har varit sjuka av sitt
          amalgam. 200 000 anser sig ha varit sjuka av amalgam i fem år
          eller längre. Den undersökningen antydde att ca 50 000 yrkesverksamma
          kan ha hindrats i sin yrkesverksamma utveck­ling på grund av detta.
          Ekonomihögskolan i Växjö sammanfattade ”De totala kostnaderna
          för amalgamanvändning sett ur de amalgamnegativas och de sjukas
          synpunkt kan således sägas väsentligt överstiga 20 miljar­der
          i samlat värde beräknat med försiktig värdering och objektiv metod”.
          Hade en riktig samhällsekonomisk kalkyl gjorts så hade man åtminstone
          kunnat konstatera att avvecklingen inte skulle leda till någon
          nettokost­nad.
        </p>
        <p xml:id="i-HvqbbAKT583WEBNuAkYAxe">
          Trots att riksdagen har beslutat att amalgamet skall avvecklas
          så mot­arbetar både Socialstyrelsen och Riksförsäkringsverket
          detta beslut. Me­dicinsk expertis negligeras av båda myndigheterna
          och trots intyg av flera experter om kvicksilverförgiftning eller
          överkänslighet mot kvicksilver så medverkar dessa myndigheter
          inte till att riksdagens beslut fullföljs. Uti­från ovannämnda
          kalkyl framstår denna obstruktion som mycket dyr dessutom.
        </p>
        <p xml:id="i-CS6hVCuXQn7SWmQjEw8eFx">
          3.1 Uppsala har en amalgamenhet inrättats av landstingen. Den
          enhe­ten har brutit ny mark. Otaliga människor har här fått hjälp
          genom korrek­ta utredningar, diagnoser och åtgärder. Det har varit
          många remisser från hela landet, som bidragit till alla dessa
          patienter, även njurpatienter, som efter sanering av metaller
          i munnen, fått hoppet tillbaka om ett liv med livskvalitet. Den
          enheten har haft ett stort tryck på sig genom den ständigt växande
          efterfrågan från sjuka människor, men också genom krav på utvärdering
          till vilken de inte haft några resurser. Socialstyrelsen har krävt
          en utvärdering och föreslagit att denna enhet som vi i riksdagen
          har stöttat skall stängas medan utvärderingen pågår. De prover
          och tester som amalgamenheten utför är mycket viktiga och vetenskapligt
          godkända internationellt men ej här hemma. Dessa prover visar
          om patienterna är t.ex. kvicksilverförgiftade. Frågan är vad som
          skall ske om landstinget stänger enheten och ingen annan amalgamenhet
          finns att tillgå.
        </p>
        <p xml:id="i-8duD8Ho8cueEKAQBUPxjBS">
          4. Det finns en arbetsgrupp i EU, EU Amalgam Expert Group, som
          utreder amalgamfrågan. I den arbetsgruppen finns Birgitta Wittorp
          från
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_58.pdf"/>
        <p xml:id="i-6oFJXqirsbxCC4gMy7yn7Q">
          Socialdepartementet, en svensk amalgamproducent och exportör,
          Nordis­ka Dental AB, samt FD A, Food and Drug Administration från
          USA. Sverige är representerat av en tredje delegat nämligen en
          som heter Ek­ström och är K. Sune Larssons efterträdare. Vid en
          undersökning finner våra patientorganisationer att Sverige företräds
          främst av amalgamföre­språkare, trots att Sverige är det land
          som var först i världen med ett beslut om att avveckla amalgamanvändningen
          och förbjuda amalgamex­porten. Det finns ingen i den gruppen som
          är för amalgamavveckling. Däremot är producenterna av något som
          skall avvecklas företrädda.
        </p>
        <p xml:id="i-3MJLuNAUaxtmuboebmTTcL">
          Det har varit mycket svårt att få fram namnen på personerna i
          denna grupp. Socialdepartementets företrädare har inte vetat om
          hon får lämna ut listan på delegater, vilket synes vara mycket
          märkligt. Nordiska Dental AB säljer amalgamfyllningar som aldrig
          förr. Användningen ökar i t.ex. Östeuropa.
        </p>
        <p xml:id="i-Eo6Hv57cTsaqDcKmGUyf8X">
          5.1 Schweiz finns devisen om att den läkare som botar alltid
          har rätt, så icke i Sverige. Här har byråkraterna rätt! I Bayern
          finns en privatklinik som använder samma behandlings- och testmetoder
          som amalgamenheten i Uppsala, inklusive C-vitamindropp och metalltester.
          Man får mycket goda behandlingsresultat. 2 000 ”amalgampatienter”
          har behandlats och över 80 % har tillfrisknat. Försäkringskassan
          betalar hela vistelsen. Pati­enter från andra EU-länder behandlas
          också. Det nya gemensamma EU- försäkringskassesystemet med kontor
          i Bryssel gör att patienter kan be­handlas i ett annat EU-land,
          förutsatt att kompetensen saknas i det egna landet. Bayerska kliniken
          har som motto: ”Eftersom vår omvärld är i ständig förändring och
          förutsättningarna för människans tillvaro föränd­rats bland annat
          genom den ökande miljöförstöringen, måste också det medicinska
          tänkandet förändras”. Tänkvärda ord.
        </p>
        <p xml:id="i-LNTgVh3W7Zyo5ZxWBeKdBs">
          6. I Kanada ger Health Canada tandläkare följande råd: Amalgam
          skall inte läggas in i tänderna på patienter med nedsatt njurfunktion.
          När amalgamfyllningar läggs in eller tas bort skall tandläkaren
          använda teknik och utrustning som minimerar patientens och tandläkarens
          exponering för kvicksilverånga. Tandläkare skall råda patienter
          som kan ha allergisk överkänslighet för kvicksilver att undvika
          amalgam. Hos patienter som utvecklat överkänslighet mot amalgam
          skall befintliga amalgamfyllningar utbytas mot annat material
          när detta rekommenderats av en läkare. Tand­läkare skall beakta
          patientens rätt att avböja behandling med vilket som helst dentalt
          material.
        </p>
        <p xml:id="i-54mzrVxYi8r7s4FJEhxqin">
          I Sverige tar tandläkare ut amalgam utan att vidta nödvändiga
          åtgär­der för att skydda patienten. I Sverige är det svårt för
          en patient att neka användandet av material. I Sverige följer
          inte tandläkare rekommendatio­ner av läkare om överkänslighet
          mot amalgam, därför att Socialstyrelsen och Riksförsäkringsverket
          inte följer riksdagens beslut.
        </p>
        <p xml:id="i-RdqUxnUXPrpbTfB7ouhj7y">
          1. Vilka åtgärder har regeringen gjort och ämnar regeringen vidta
          för att riksdagens beslut skall följas?
        </p>
        <p xml:id="i-HZNx3L2Udb4GrSEeJ99ZYz">
          2. Vilka åtgärder avser regeringen att vidta för att myndigheterna
          skall medverka till riksdagens uppsatta mål och följa av riksdagen
          fattade beslut?
        </p>
        <p xml:id="i-QkSXLLcisvaUPajkruG3pn">
          3. Vilka åtgärder avser regeringen vidta för att göra det möjligt
          för människor med kvicksilverförgiftning eller annan metallkänslighet
          att få hjälp om denna amalgamenhet stängs?
        </p>
        <note type="margin" xml:id="i-CbydZaWX1MpFdPrQHhY7xA">
          Interpellationer1996/97:1 -372
        </note>
        <note type="pageNumber" xml:id="i-SqjTYYtqz9wCdSPJfqQRu3">
          59
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_59.pdf"/>
        <note type="margin" xml:id="i-2vkak5MmkBQvhS4HvYA2ZW">
          Interpellationer1996/97:1 -372
        </note>
        <note type="pageNumber" xml:id="i-SdPvX2eJd6wg8isgrMJA5X">
          60
        </note>
        <p xml:id="i-4WoZFTucqiNVSDaY8LVyMj">
          4. a. Vad tänker regeringen göra för att EU skall godta Sveriges
          beslut om en avveckling och Sveriges beslut att förbjuda export
          av kvicksil­ver och kvicksilverbaserade produkter, som t.ex. amalgam?b
          Vad gör regeringen för att förbudet av amalgamexport skall efterle­vas?c.
          Vad gör regeringen för att påverka EU så att amalgam- och kvick­silveranvändningen
          upphör även i ett större perspektiv?d. Efter vilka principer har
          regeringen utsett Sveriges representation i nämnda arbetsgrupp
          i EU?e. På vilket sätt avser regeringen medverka till att någon
          patientorga­nisation eller medicinsk expert på amalgamfrågor också
          företräds i denna arbetsgrupp, som inte har någon ekonomisk bindning
          till amal­gamet?
        </p>
        <p xml:id="i-6ZkwpuuGhUN3mCQuaKjoMN">
          5 a. Vad avser regeringen göra för att stötta läkare och tandläkare
          som botar?b. Vad avser regeringen göra för att det medicinska
          tänkandet i Sveri­ge skall förändras så mycket så att vi här i
          Sverige kan behandla pati­enter med samma miljömedicinska och
          etiska inriktning som Tysk­land?
        </p>
        <p xml:id="i-8mSHBw3veYvm14H8pRnoAc">
          6 Vad tänker regeringen vidta för åtgärder för att Socialstyrelsen
          skall ge sådana råd som Kanadas motsvarighet har gjort, så att
          patienter åtnjuter ett säkert skydd vid behandling och så att
          intyg av medicinsk expertis respekteras av försäkringskassorna?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_60.pdf"/>
      </div>
    </body>
  </text>
</TEI>
