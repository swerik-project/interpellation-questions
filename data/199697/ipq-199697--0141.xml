<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0141">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:141</head>
        <author who="unknown">Eva Zetterberg (v)</author>
        <minister who="unknown">utrikesministern</minister>
        <topic>Iran</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:141 av Eva Zetterberg (v) till utrikesministern
          om Iran
        </IPQ_title>
        <submission_info>
          Inkom den 31 januariBesvarad den 27 februari Prot. 1996/97:70
        </submission_info>
      </div>
      <div type="IPQuestionBody">
        <p>
          I 17 år har det iranska folket lidit under ett brutalt religiöst
          och poli­tiskt förtryck. Mullornas tid vid makten har kännetecknats
          av intolerans och grymma förföljelser av oppositionella och oliktänkande.
          Den sociala revolutionen mot shahens välde förvandlades under
          mullornas ledning till religiös reaktion och religiöst förtryck
          av ett helt folk. Alldeles särskilt brutalt har förtrycket av
          kvinnorna varit.
        </p>
        <p>
          I dag har den iranska regimen riktat sina attacker mot de intellektuel­la.
          Genom en kampanj mot dem syftar man att skrämma folket till tystnad
          och underkastelse. Med stort mod har en grupp på 135 författare
          krävt att den iranska regimen skall avskaffa den rigorösa presscensuren,
          som inte sällan tagit sig rent absurda uttryck. De 135 författarna
          har krävt yttrande­frihet. Flera av dessa författare har redan
          mördats av regimen.
        </p>
        <p>
          För två månader sedan avreste författaren och chefredaktören
          för iranska tidskriften Adine, Faraj Sarkhooi, med flyg från Teheran
          till Tyskland. De som väntade honom där fick dock vänta förgäves.
          Det Iran Air-plan med vilket han skulle ha flugit till Tyskland
          hade ingen Faraj Sarkhooi ombord. Sarkhooi var spårlöst försvunnen.
        </p>
        <p>
          Det visade sig emellertid att Sarkhooi arresterats på Teherans
          flyg­plats av den iranska säkerhetspolisen. De iranska myndigheterna
          förneka­de dock arresteringen. Man vidhöll att han befann sig
          utomlands.
        </p>
        <p>
          Efter några veckor dök dock Faraj Sarkhooi plötsligt upp på Teherans
          flygplats. Han påstod där inför medierna att han varit både i
          Tyskland och i Turkmenistan. Journalisterna frågade varför han
          inte hört av sig trots att myndigheter, press och medier sökt
          efter honom i världen. Därvid presen­terade Sarkhooi att han låg
          i en vårdnadstvist med sin hustru, som levde i Tyskland med barnen
          och att han ägnat sig helt åt att lösa detta problem.
        </p>
        <p>
          Man bad honom då att visa sitt pass som kunde visa att han varit
          ut­omlands. Men det kunde han inte. I stället påstod han att passet
          fanns på kanadensiska ambassaden i Turkmenistan. Men hur hade
          han kunnat komma in i Iran utan pass? Det besvarades inte.
        </p>
        <p>
          Sedermera har det visat sig att en annan person, en iransk agent,
          tog hand om hans handlingar och reste i hans ställe och på hans
          pass till Tyskland. Vad som passerade passkontrollen i Tyskland
          var alltså inte en person med falskt pass utan ett äkta pass med
          falsk person.
        </p>
        <p>
          Efter intervjuerna på Teherans flygplats hörde emellertid Faraj
          Sark­hooi omedelbart av sig till anhöriga utomlands per telefon
          och förklarade att inget av det han sagt på Teherans flygplats
          var sant. Allt han sagt hade iranska säkerhetspolisen tvingat
          honom till. Alltsammans var lögner - både vad han sagt om att
          han varit i Tyskland och Turkmenistan och om vårdnadstvisten med
          hustrun. Alltsedan han släpptes har han stått i daglig kontakt
          med anhöriga utomlands. Denna kontakt upphörde en dag i slutet
          av januari.
        </p>
        <p>
          Farajs mor hade, trots att hon är hjärtsjuk, funnits hos honom
          sedan han släppts av säkerhetspolisen. Hennes hälsa hade dock
          börjat vackla varför Faraj kallat sin bror Ismael i Shiraz i södra
          Iran, att komma till Teheran för att hämta henne till ett hälsosammare
          klimat. När bröderna
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          139
        </note>
        <pb facs="PDF:138"/>
        <note type="margin">
          Interpellationer1996/97:1-372
        </note>
        <p>
          lämnade hemmet för att gå skilda ärenden - Faraj till arbetet
          på tidningen och Ismael till flygplatsen för att ordna biljetter
          till Shiraz - försvann till moderns förtvivlan båda bröderna.
          Personer närstående Faraj Sarkhooi har sedan kontaktats av iranska
          myndigheter som förklarat att bröderna är arresterade men att
          man skall hålla tyst med saken.
        </p>
        <p>
          Hela denna historia visar med vilken utstuderad grymhet de iranska
          myndigheterna bryter mot de mänskliga rättigheterna, använder
          oskyldiga människors liv som brickor i det storpolitiska spelet
          och bedriver förföl­jelser och hetskampanjer mot intellektuella
          och kulturarbetare som käm­par för yttrandefriheten och mot den
          rigorösa iranska presscensuren.
        </p>
        <p>
          Iranska myndigheter har försökt att få Faraj Sarkhooi utväxlad
          mot iranska säkerhetsmän och terrorister som mördat oppositionella
          flyktingar i Tyskland i den s.k. Mykonos-affären. Åtskilliga är
          de författare som på senare tid blivit mördade för att de uttalat
          sig kritiskt mot presscensuren i landet. Listan över den iranska
          regimens förbrytelser blir allt digrare för var dag som går.
        </p>
        <p>
          Från svensk sida har den officiella politiken varit densamma
          som för EU - att man skall föra en dialog med den iranska regimen.
          Den iranska regimen förefaller dock inte särskilt intresserad
          av att lyssna eller att vilja delta i någon dialog.
        </p>
        <p>
          Som ett led i dialogen och ett försök till samtal har en direkt
          flyglinje öppnats mellan Teheran och Stockholm. Detta har emellertid
          fått till följd att iranska flyktingar i Sverige känner sig mer
          hotade än tidigare. Iranska ambassad tjänstemän har uppträtt brutalt
          och oförskämt på Arlanda flyg­plats både mot passagerare och mot
          dem som demonstrerat mot flyglin­jens upprättande - demonstranter
          som väl känner till att Iran Air spelat en minst sagt suspekt
          roll i samband med terrordåd i andra länder, t.ex. Frankrike,
          vilket dokumenterats i bl.a. svensk TV (programmet Doku­ment utifrån).
        </p>
        <p>
          Om man är envis och absolut anhängare av en dialog med den iranska
          regimen, så kan en sådan - mot bakgrund av vad vi vet om det iranska
          förtrycket - inte bara handla om att man försöker prata med varandra.
          I dag handlar det säkerligen lika mycket om att komplettera det
          man försö­ker säga med vissa konkreta handlingar. En sådan handling
          kunde vara att avbryta försöket med flyglinjen mellan Teheran
          och Stockholm. Kan man som ett led i ett samtal öppna en flyglinje
          torde man i samma syfte också kunna dra in den.
        </p>
        <p>
          En handling av det slaget kan betraktas som ett skifte av tonläge.
          Men ord måste ibland understrykas med gester för att bli tydliga.
          Öppnandet av flyglinjen var en gest. Indragandet av den torde
          också vara det. Det är sannolikt först efter en sådan gest som
          den iranska regimen kan tänkas bli beredd att lyssna till vad
          världssamfundet har att säga Rafsanjani och Khameini om respekten
          för demokrati och mänskliga rättigheter. Tonen blir kanske hårdare,
          men vad som förloras i finess vinns säkert i klarhet. Kan man
          med klarspråk få sin samtalspartner att begripa vad man säger
          och att man menar allvar kan åtskilligt vara vunnet.
        </p>
        <p>
          Vad avser statsrådet och regeringen göra:
        </p>
        <p>
          för att tydliggöra den svenska synen på förtrycket och förföljelserna
          av Faraj Sarkhooi och andra iranska författare och därigenom medverka
          till att hejda den kampanj mot intellektuella som pågår i dagens
          Iran,
        </p>
        <note type="pageNumber">
          140
        </note>
        <pb facs="PDF:139"/>
        <p>
          för att inom EU och i andra internationella sammanhang medverka
          till att rikta uppmärksamheten på och vidta åtgärder mot det förtryck
          och de brott mot mänskliga rättigheter som sker i Iran,
        </p>
        <p>
          för att inom EU och andra internationella organisationer medverka
          till att hejda den statsterrorism som inte bara försiggår i Iran
          utan också ut­övas av iranska myndigheters agenter i Europa och
          andra delar av värl­den?
        </p>
        <pb facs="PDF:140"/>
      </div>
    </body>
  </text>
</TEI>
