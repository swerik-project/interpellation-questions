<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0028">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:28 av Eva Goés (mp) till utrikesministern
          om Östtimor
        </IPQ_title>
        <submission_info>
          Inkom den 17 oktoberBesvarad den 7 november Prot. 1996/97:26
        </submission_info>
      </div>
      <div type="IPQuestionBody">
        <p>
          Indonesien har 190 miljoner invånare på 13 000 öar och 350 olika
          språk. Klyftorna mellan fattiga och rika har stadigt ökat sedan
          Suharto kom till makten genom en blodig kupp 1965. I mer än 20
          år har Östtimor varit ockuperat av Indonesien. Under ockupationen
          har en tredjedel av befolkningen brutalt mördats. Den indonesiska
          regeringen är ansvarig för blodbadet på mellan en halv till en
          miljon oppositionella 1965-1966 och för folkmordet på ca 200 000
          timoreser efter invasionen 1975.
        </p>
        <p>
          Den katolske biskopen Belo har spelat och spelar en oerhört viktig
          roll för att ingjuta mod hos och hålla samman det östtimoresiska
          folket. Han utgör en av de få röster som fortfarande kan tala
          både inom och utom Östtimor. Det är av stor betydelse att han
          utsågs till fredspristagare. Ingen kan längre neka till att världen
          blivit varse den diktatur som råder i Indo­nesien.
        </p>
        <p>
          Vid åtskilliga tillfällen har frågan om Indonesiens förtryck
          av Östti­mor tagits upp i riksdagen. Vi anser emellertid att Sverige
          inte har agerat kraftfullt nog, det behövs ett mer aktivt svenskt
          agerande internationellt för en lösning av Östtimorfrågan och
          frigivande av politiska fångar, där­ibland Xanana Gusmäo. Xanana,
          som har suttit i fängelse sedan 1992, företräder en paraplyorganisation
          som arbetar för Östtimors självbe­stämmande och demokrati.
        </p>
        <p>
          Sverige skulle kunna agera tillsammans med Portugal och Irland,
          som innehar ordförandeposten i ministerrådet i EU, och utöva tryck
          i EU samt lyfta upp och lägga tyngd bakom frågan i FN.
        </p>
        <p>
          Socialdemokraterna lade fram en motion 1994, i opposition, som
          var mycket tydlig med många konkreta krav. Östtimoreser och portugiser
          har därför högt ställda förväntningar på Sverige nu när man är
          i regerings­ställning. Internationellt har man också lovat en
          folkomröstning om själv­bestämmande. Det är på tiden att världssamfundet
          förverkligar sina löf­ten, och Sverige i synnerhet, som dessutom
          aspirerar på en plats i säker­hetsrådet.Vapenexport
        </p>
        <p>
          Det är ofattbart att Sveriges regering kan tillåta leverans av
          fartygska- noner till denna diktatur och oroshärd. Fartygskanonerna
          kan användas för att jaga och beskjuta flyktingar till sjöss,
          vilket är omvittnat. Den 20 januari arresterades 25 östtimoreser,
          när de försökte fly med båt. Det är inte rimligt att fortsätta
          sälja kanoner till en ockupationsmakt med hänvisning till att
          den borgerliga regeringen för 18 år sedan godkände liknande leveranser.
        </p>
        <p>
          Mina frågor till utrikesministern är:
        </p>
        <p>
          Vad avser ministern göra för att internationellt agera för en
          lösning av Östtimors självbestämmande?
        </p>
        <p>
          Ämnar Sverige att tillsammans med Irland och Portugal agera för
          Östtimor?
        </p>
        <p>
          Vad avser regeringen göra för frigivning av de politiska fångarna
          - däribland Xanana Gusmäo?
        </p>
        <pb facs="PDF:23"/>
        <pb facs="PDF:24"/>
      </div>
    </body>
  </text>
</TEI>
