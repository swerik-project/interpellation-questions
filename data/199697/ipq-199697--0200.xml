<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0200">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:200</head>
        <author who="unknown">Ulla Löfgren (m)</author>
        <minister who="unknown">arbetsmarknadsmi­nistern</minister>
        <topic>funktionshindrades möjligheter till utbildning och arbete</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:200 av Ulla Löfgren (m) till arbetsmarknadsmi­nistern
          om funktionshindrades möjligheter till utbildning och arbete
        </IPQ_title>
        <submission_info>
          Inkom den 24 februariBesvarad den 18 mars Prot. 1996/97:80
        </submission_info>
      </div>
      <div type="IPQuestionBody">
        <p>
          Amanda-gruppen, som är ett samarbetsorgan för ungdomsorganisatio­ner
          inom handikapprörelsen, beviljades i september 1995 bidrag från
          Ungdomsstyrelsen för drivandet av projektet Arbetsmarknad för
          unga med funktionshinder. Projektet har i dagarna avlämnat sin
          rapport.
        </p>
        <p>
          Enligt den enkätundersökning som skickades till 2 199 slumpvis
          valda medlemmar mellan 16 och 35 år från deltagande förbund och
          som besva­rades av 1 011 personer, framgår att varannan saknar
          arbete. 50 % uppger att de har ett förvärvsarbete, varav 46 %
          arbetade hel- eller deltid när enkäten skickades ut. Jämfört med
          sysselsättningsgraden bland den totala befolkningen i samma åldersgrupp
          (enligt SCB) är detta ett påtagligt lägre arbetsdeltagande.
        </p>
        <p>
          Av dem som i undersökningen har ett arbete är 30 % heltidsarbetande,
          jämfört med normalbefolkningens 42,5 %. För deltidsarbetande är
          siff­rorna 15,0 % jämfört med 15,3 % för den totala befolkningen
          i Sverige. Detta betyder att färre funktionshindrade arbetar heltid
          än normalbefolk­ningen, men däremot arbetar de deltid i samma
          utsträckning.
        </p>
        <p>
          Av undersökningen framgår också att många anser sig kunna arbeta
          i stället för att få förtidspension. Förtidspensionering är vanligare
          bland funktionshindrade än bland befolkningen i övrigt. Även studier
          är vanli­gare bland funktionshindrade än bland befolkningen i
          övrigt, måhända ett tecken på dold arbetslöshet.
        </p>
        <p>
          I projektet har även ingått genomförandet av regionala rådslag.
          Från dessa rådslag har framkommit att det saknas kunskap bland
          såväl myn­digheter och beslutsfattare som hos allmänheten om vad
          funktionshinder innebär.
        </p>
        <p>
          Många personer som funktionshindrade möter har en inställning
          att funktionshindrade inget duger till. Det finns en utbredd attityd
          i samhället (enligt rådslagen) och bland handläggare och dylika
          som kommer i kon­takt med funktionshindrade att veta bättre än
          funktionshindrade själva vad de behöver, klarar av och vill. Beslut
          sker ovanför deras huvuden. I stället för att erhålla stöd från
          myndigheterna för ett delaktigt liv, blir de passiviserade då
          de inte har inflytande över sin livssituation. De blir mottagare
          av olika stödformer som samhället tillhandahåller.
        </p>
        <pb facs="PDF:203"/>
        <p>
          En allmän attityd är att folk med funktionshinder inte klarar
          högre studier på grund av sitt handikapp. Detta trots att de flesta
          skulle kunna studera på högskola med endast liten anpassning från
          skolans sida. I stället för att så sker, förtidspensioneras den
          funktionshindrade. Återigen har okunskapen om handikapp lyst igenom,
          menar rådslagen.
        </p>
        <p>
          Handläggare, funktionshindrade möter, har ofta inställningen
          att funktionshindrade inte kan ta ett arbete, varför man väljer
          att förtidspen­sionera dem. Många förtidspensioneras med andra
          ord mot sin vilja, personer som med mer eller mindre anpassning
          eller praktisk hjälp skulle kunna arbeta. På rådslagen har det
          framkommit att väldigt många funk­tionshindrade, som i dag förtidspensioneras,
          skulle kunna ta ett arbete. Detta bekräftas bl.a. av Unga förtidspensionärer,
          Hälsa och levnadsför­hållanden SoS-rapport 1992:8 från Socialstyrelsen,
          där man kom fram till att bland dem som blivit förtidspensionerade
          i unga år fanns det många som skulle vilja arbeta om det bara
          fanns ett lämpligt arbete.
        </p>
        <p>
          Resurserna och kompetensen räcker inte till hos myndigheter och
          handläggare som handhar handläggning av funktionshindrade. I skolan
          och på arbetsförmedlingen, såväl som på myndigheter, saknas kunskap
          om funktionshinder och vad funktionshindrade klarar av i t.ex.
          arbetsli­vet. Förtidspensionering av funktionshindrade får inte
          bli den enkla utvä­gen eller ett sätt att minska arbetslösheten.
        </p>
        <p>
          Riksdag och regering har ett ansvar för att FN:s standardregler
          följs och därmed för att ge funktionshindrade rätt till full delaktighet
          i samhäl­let. I ett Sverige där arbetslösheten generellt sett
          är det största problemet får de funktionshindrades situation inte
          glömmas bort.
        </p>
        <p>
          Planerar arbetsmarknadsministern några särskilda åtgärder för
          att funktionshindrade skall ges full delaktighet i samhället,
          dvs. arbete och utbildning i samma utsträckning som övriga medborgare
          i stället för för­tidspension?
        </p>
        <pb facs="PDF:204"/>
      </div>
    </body>
  </text>
</TEI>
