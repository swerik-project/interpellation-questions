<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0137">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:137</head>
        <author who="unknown">Andreas Carlgren (c)</author>
        <minister who="unknown">arbetsmark­nadsministern</minister>
        <topic>arbetsförmedlingsnämndernas uppgifter och befogen­heter</topic>
        <docDate when="1997-01-30">Inkom den 30 januari</docDate>
        <status inProtocol="199697/prot-199697--066.xml" when="1997-02-14" status="answered">Besvarad den 14 februari, Prot. 1996/97:66</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:137 av Andreas Carlgren (c) till arbetsmark­nadsministern
          om arbetsförmedlingsnämndernas uppgifter och befogen­heter
        </IPQ_title>
        <submission_info>
          Inkom den 30 januari Besvarad den 14 februari Prot. 1996/97:66
        </submission_info>
      </div>
      <div type="IPQuestionBody">
        <p>
          Riksdagen beslutade i maj 1996 om försöksverksamhet med lokal
          samverkan mot arbetslösheten.
        </p>
        <p>
          Totalt har 40 kommuner erbjudits möjlighet att delta i försöksverk­samheten.
          Av dessa är några tveksamma medan andra deklarerat att de inte
          avser att delta. Totalt väntas ca 30 kommuner komma att ingå i
          för­söksverksamheten.
        </p>
        <note type="pageNumber">
          132
        </note>
        <pb facs="PDF:131"/>
        <p>
          Orsakerna till att kommuner inte vill delta varierar men den
          vanligaste är att kommunen anser att skillnaden mellan att vara
          med eller inte vara med är mindre än man inledningsvis trodde.
          Många kommuner hade exempelvis trott att de skulle få använda
          medel från arbetslöshetskassan eller försäkringskassan friare
          och att de skulle få extra anslag från staten för ändamålet. En
          del trodde att de skulle slippa volymkraven när det gäller arbetsmarknadspolitiska
          åtgärder. I några fall har kravet på kom­munal medfinansiering
          på minst 25 % bidragit till att kommuner hoppat av.
        </p>
        <p>
          Beslutet den 12 juli 1996 till följd av sysselsättningspropositionen
          om inrättande av lokala arbetsförmedlingsnämnder med kommunal
          majoritet kan ha spelat in. Genom beslutet får samtliga kommuner
          arbetsförmed­lingsnämnder, med majoritet för kommunens företrädare.
          Därigenom minskar, relativt sett, fördelarna med att delta i försöksverksamheten.
          När riksdagen i maj 1996 fattade beslut om försöksverksamheten
          förutsattes att endast försökskommunerna skulle ha kommunal majoritet
          i arbetsför­medlingsnämnderna.
        </p>
        <p>
          I praktiken är det endast i ett avseende som försökskommunerna
          får friare händer än andra kommuner: De medel man använder inom
          försöks­verksamheten får användas på samma sätt som anslag för
          otraditionella medel.
        </p>
        <p>
          För de kommuner som deltar i försöksverksamheten är det i regel
          så att omfattningen blir mindre än vad man ursprungligen hade
          räknat med. I försökskommunerna omfattas ca 10 % av arbetsförmedlingens
          åtgärds- medel av försöksverksamheten.Arbetsförmedlingsnämnderna
        </p>
        <p>
          Kommunförbundet har i en skrivelse till regeringen och riksdagens
          arbetsmarknadsutskott i mitten av oktober 1996 fäst uppmärksamhet
          på de problem som kan uppstå vid det praktiska genomförandet av
          de för­slag i regeringens sysselsättningsproposition, som innebär
          att kommuner­na får ett ökat inflytande på arbetsmarknadsåtgärderna.
          I skrivelsen anför Kommunförbundet att en del kommuner överväger
          det meningsfulla i effektivt deltagande i arbetsförmedlingsnämnderna.
        </p>
        <p>
          Flera kommuner har uttryckt starkt missnöje med utformningen
          av de lokala arbetsförmedlingsnämnderna. På flera håll finns oro
          för att det kommunala inflytandet i praktiken blir mycket litet.
        </p>
        <p>
          Vissa kommuner anger vidare att de känner oro för att de eventuellt
          kan tvingas betala tillbaka medel om man inte når upp till volymkraven.
        </p>
        <p>
          Av ovanstående exempel kan utläsas att det råder tveksamheter
          och oro bland landets kommuner om vilka uppgifter och befogenheter
          de har. Inrättandet av arbetsförmedlingsnämnder där kommunerna
          skall utse majoriteten av ledamöterna syftade till att den lokala
          nivån skulle stärkas för att ge utrymme för mer flexibla lösningar.
          Signaler om och exempel på att flera kommuner inte tänker införa
          lokala arbetsförmedlingsnämnder inger oro. Det behövs klara besked
          om arbetsförmedlingsnämndernas uppgifter och deras mandat. Stelbenta
          centrala regler och detaljreglering­ar riskerar leda till att
          denna decentraliseringsreform blir ett slag i luften. Detta framhölls
          även av det av riksdagen godkända betänkandet AU 1 där utskottet
          anförde att ”arbetsförmedlingsnämnderna, med utgångspunkt i den
          nationella arbetsmarknadspolitiken, måste ges största möjliga
          frihet att utveckla den lokala samverkan mot arbetslösheten.”
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          133
        </note>
        <pb facs="PDF:132"/>
        <note type="margin">
          Interpellationer1996/97:1 -372
        </note>
        <p>
          För att skapa möjligheter till mer aktiva insatser bör det lokala
          infly­tandet och friheten att hantera medel öka. De medel som
          arbetsförmed­lingarna och länsarbetsnämnderna förfogar över bör
          kunna användas på ett mer otraditionellt sätt för att möjliggöra
          lokala sysselsättningsbefräm- jande åtgärder. I det sammanhanget
          är de s.k. volymkraven av intresse. Enligt många utgör volymkraven
          problem för att kunna använda medel på ett effektivt och ändamålsenligt
          sätt.
        </p>
        <p>
          Mot bakgrund av det anförda vill jag fråga arbetsmarknadsministern
          vilka åtgärder hon tänker vidta för att öka det lokala inflytandet
          för kom­munerna i arbetsförmedlingsnämnderna. Är arbetsmarknadsministern
          vidare beredd att initiera åtgärder som gör att den lokala friheten
          att an­vända arbetsmarknadspolitiska medel ökar? Är arbetsmarknadsministern
          i det sammanhanget beredd att göra volymkraven mer flexibla?
        </p>
        <pb facs="PDF:133"/>
      </div>
    </body>
  </text>
</TEI>
