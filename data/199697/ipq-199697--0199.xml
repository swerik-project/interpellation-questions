<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0199">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:199 av Annika Nordgren (mp) till försvarsminis­tern
          om ubåtar
        </IPQ_title>
        <submission_info>
          Inkom den 21 februari Besvarad den 21 mars Prot. 1996/97:83
        </submission_info>
      </div>
      <div type="IPQuestionBody">
        <p>
          Marinchefen Peter Nordbeck har i massmedierna förklarat att han
          vill ha ytterligare två ubåtar till den svenska marinen. Redan
          i sommar avser han att presentera en framställan om pengar för
          en projektstudie av den nya ubåten, som skall tillverkas i samarbete
          med Norge och Danmark. Studien kommer att kosta den svenska regeringen
          40-50 miljoner kronor och ubåtarna, om de blir verklighet, ytterligare
          mellan 2 och 3 miljarder kronor. Projektet strider helt mot analyser
          och ställningstaganden inom försvarsberedningen. Det väcker allvarliga
          frågor om hur besluten fattas och om det militärindustriella komplexets
          styrka och metoder.
        </p>
        <p>
          Först vill jag ge en bakgrund till denna senaste tur i spelet
          om Kock­ums ubåtar: Utan någon offentlig diskussion, började Försvarets
          Materi­elverk, FMV, 1990 att studera en framtida ubåtsgeneration,
          efter Got- landsubåtarna. Den militära forskningen är dyr. Studien
          - som genomför­des i nära samarbete med Kockums och Försvarets
          Forskningsanstalt - kostade ca 50 miljoner kronor. Samtidigt förändrades
          den militära hotbil­den. Sveriges tolv ubåtar har tidigare haft
          två huvudfunktioner.• Ubåtarna ansågs vara en viktig del av kustinvasionsförsvaret,
          men så havererade Sovjetunionens/Rysslands flotta och risken för
          en kustin­vasion blev försumbar, enligt den officiella bedömningen.
        </p>
        <p>
          • Ubåtarna ansågs också vara viktiga i jakten på främmande (ryska)
          ubåtar. Så småningom tvingades dock den svenska marinen att konsta­tera
          att de senaste årens identifierade ”ubåtar” hade utgjorts av dägg­djur.
          Sveriges säkerhetspolitiska situation förändrades alltså, och
          be­hovet av ubåtar avtog drastiskt. Ändå beslöt riksdagen 1992
          att Sveri­ge skulle behålla tolv ubåtar och att Ubåt 2000 bör
          ”utvecklas för att efter sekelskiftet kunna ersätta utgående ubåtar”.
          Skälet till den fort­satta ubåtssatsningen var uppenbar: Att trygga
          jobben och kapaciteten att tillverka ubåtar vid Kockums i Malmö.Våren
          1994 uppgav en representant för FMV att nästa beslut om Ubåt 2000,
          projekteringen där man ritar ubåten, skulle tas tidigast om ett
          år. Studiearbetet skulle först presenteras för chefen för marinen
          och för Överbefälhavaren, som skulle lämna ett förslag till regeringen.-
          Först därefter kan Kockums få ett kontrakt om att genomföra en
          pro­jektering, sade chefen på projektsektionen vid FMV:s ubåtsbyrå.
          Men den moderata försvarsministern Anders Björck var av en annan
          upp­fattning. Trots att studien ännu inte avslutats beslöt regeringen
          den 11 augusti 1994 att ge Kockums ytterligare 120 miljoner kronor
          för fortsatta studier och för projekteringen av Ubåt 2000.
        </p>
        <p>
          - Glädjebesked till Karlskrona och Malmö, var rubriken på Försvarsde­partementets
          pressmeddelande. Tidpunkten var väl vald - en månad före riksdagsvalet.Drygt
          tre år tidigare beställde den socialdemokratiska regeringen tre
          s.k. Gotlandsubåtar. Den gången var Anders Björck upprörd.- Regeringen
          gjorde beställningen för att hålla uppe sysselsättningen på vissa
          orter, sade en kritisk Björck till Expressen. Men nu gjorde för-
        </p>
        <pb facs="PDF:201"/>
        <p>
          svarsminister Björck exakt detsamma. Beställningen skulle få
          ”stor betydelse för sysselsättningen” i Malmö, skrev han i sitt
          pressmedde­lande.- Det betydde att olika regeringar nu hade satsat
          sammanlagt ca 170 miljoner kronor på nya ubåtar, som det inte
          fanns behov av.Hösten 1995 föreslog den parlamentariska försvarsberedningen
          att den svenska ubåtsflottan skulle reduceras från tolv till sju
          ubåtar. Försla­get lades fram med stöd av en omfattande säkerhetspolitisk
          analys. Be­redningens förslag skulle omöjliggöra en framtida ubåtsgeneration,
          som först avsåg Ubåt 2000/Flundran och nu projektet Viking. Om
          några år kommer den svenska marinen nämligen att ha sju helt moderna
          ubåtar, tre Gotlandsubåtar, som kan vara i tjänst till mellan
          2030 och 2040 och fyra Västergötlandsubåtar, som kan vara i tjänst
          till mellan 2025 och 2030. Dessa ubåtar täcker vårt behov, var
          försvarsberedningens uppfattning.
        </p>
        <p>
          I konsekvens med sitt förslag om att banta ubåtsflottan, tog
          försvars­beredningen bort formuleringen från 1992 års försvarsbeslut
          att det är ”ytterst angeläget att vi inom landet kan bibehålla
          nyutvecklingskapacitet för ubåtssystem”. I stället skrev beredningen
          och senare också regeringen i propositionen i oktober 1995 att
          ”en inhemsk kompetens bör säkerstäl­las inom områdena------undervattensteknik
          (för svenska förhållanden)”.Enligt den information jag fick avsåg
          inte detta nyutveckling av ubåtar utan bibehållen kompetens att
          vidmakthålla de vi redan har.
        </p>
        <p>
          Regeringen vacklade dock något och föreslog i försvarspropositionen
          hösten 1995 att försvarsberedningens förslag om sju ubåtar skulle
          ändras till ”högst nio”. Det tolkades av vissa som att regeringen
          öppnade dörren för en framtida beställning av ytterligare ubåtar.
          Detta dementerades dock av både Anders Svärd (c) och Britt Bohlin
          (s), vars ståndpunkter låg till grund för försvarsberedningens
          förslag.
        </p>
        <p>
          ”Jag vill understryka att det icke handlar om att utveckla ubåt
          2000. Det handlar om i vilken takt man pensionerar de två äldsta
          generationer av ubåtar som vi faktiskt har”, sade Britt Bohlin
          som svar på en fråga jag ställde till henne i riksdagen den 5
          oktober 1995. Också Anders Svärd instämde i Bohlins uttalande.
        </p>
        <p>
          Därefter har inget skett som förändrar den säkerhetspolitiska
          analy­sen. Ryssland har fortsatt att rusta ned, inte minst ubåtsflottan
          i Östersjön som enligt militärinstitutet IISS har minskat från
          42 ubåtar under Sovjet­tiden till nio ubåtar 1995. Denna nedrustning
          fortsatte under förra året, då antalet ryska ubåtar i Östersjön
          minskade till sex, vilket betyder att Sveri­ge med sina sju ubåtar
          blir det land som har flest ubåtar i Östersjön.
        </p>
        <p>
          Regeringen har alltså föreslagit att vi skall ha sju aktiva ubåtar
          och två Näckenubåtar i materielberedskap. Enligt vad Bohlin (s)
          sade i riksdagen skulle de senare utgå och inte ersättas av nya
          ubåtar. Men nu har rege­ringen börjat vackla, och håller dörren
          öppen för inköp av ytterligare två ubåtar.
        </p>
        <p>
          Kockums och marinen, som redan överskridit sin budget under ett
          antal år, driver en kampanj för att få ubåtar som det enligt försvarsbered­ningen
          inte finns behov av. Det handlar inte om hotbilder och säkerhets­politik,
          utan om att rädda Kockums ubåtstillverkning och att låsa Sverige
          vid nya dyra vapenprojekt.
        </p>
        <p>
          Med anledning av det ovan anförda vill jag fråga försvarsministern:
        </p>
        <p>
          1. Avser försvarsministern ersätta de två, halvtidsmoderniserade,
          Näck- enubåtarna som ligger i materielberedskap med nya ubåtar?
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          203
        </note>
        <pb facs="PDF:202"/>
        <note type="margin">
          Interpellationer1996/97:1 -372
        </note>
        <note type="pageNumber">
          204
        </note>
        <p>
          2. Avser försvarsministern frångå försvarsberedningens förslag
          om att ha sju aktiva ubåtar till att ha nio aktiva ubåtar i den
          svenska marinen?
        </p>
        <p>
          3. Avser försvarsministern klarlägga för Försvarsmakten att formule­
        </p>
        <p>
          ringen från 1992 års försvarsbeslut om att ”det är ytterst angeläget
          att vi inom landet kan bibehålla nyutvecklingskapacitet för ubåtssystem”
          har ändrats i propositionen i oktober 1995 till ”en inhemsk kompetens
          bör säkerställas inom områdena------undervattensteknik (för svenskaförhållanden)”?
        </p>
        <p>
          4. Avser försvarsministern redovisa de säkerhetspolitiska bedömningar
          som ligger till grund för ett eventuellt beslut om att tillskjuta
          pengar för en projektstudie av den nya ubåten, som skall tillverkas
          i samarbe­te med Norge och Danmark?
        </p>
        <pb facs="PDF:203"/>
      </div>
    </body>
  </text>
</TEI>
