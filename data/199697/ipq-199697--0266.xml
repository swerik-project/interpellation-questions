<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0266">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:266</head>
        <author who="unknown">Ulla Hoffmann (v)</author>
        <minister who="unknown">statsrådet Pierre Schori</minister>
        <topic>bosnienkroater i Sverige</topic>
        <docDate when="1997-04-11">Inkom den 11 april</docDate>
        <status inProtocol="199697/prot-199697--105.xml" when="1997-05-20" status="answered">Besvarad den 20 maj, Prot. 1996/97:105</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:266 av Ulla Hoffmann (v) till statsrådet
          Pierre Schori om bosnienkroater i Sverige
        </IPQ_title>
        <submission_info>
          Inkom den 11 april Besvarad den 20 maj Prot. 1996/97:105
        </submission_info>
      </div>
      <div type="IPQuestionBody">
        <p>
          Många av de flyktingar från Bosnien som kommit till Sverige under
          kriget anlände med kroatiska pass. Detta har två orsaker. Den
          viktigaste är att bosnier av kroatisk etnicitet (katoliker, bosnienkroater
          etc.) inte kunde få bosniska pass under konflikten mellan muslimer
          och kroater i Bosnien.
        </p>
        <p>
          Medborgare i Bosnien-Hercegovina, boende på landets territorium,
          hade alltså ingen möjlighet att bevisa sin statstillhörighet,
          eftersom de inte hade rätt att få ett pass från den egna staten.
          Bodde de i kroatiska enklaver i Bosnien, berodde det på att det
          inte fanns myndigheter, som kunde utfärda bosniska pass, bodde
          de i de muslimska områdena, berod­de det på en diskriminering
          av icke-muslimer. Detta förhållande erkändes också delvis av den
          bosniska ambassaden vid ett möte med bosnienkroa- tiska flyktingar
          i Karlskrona i februari i år, där man svävande hänvisade till
          ”krigslagar” och direkt tilläde att dessa inte gäller längre.
        </p>
        <p>
          Det är alltså ett faktum, att dessa människors enda möjlighet
          att ta sig ut ur Bosnien var med andra pass, företrädesvis kroatiska.
        </p>
        <p>
          Den andra anledningen till att de anlände med kroatiska pass
          är gi­vetvis att för flyktingar från Kroatien krävdes fram till
          1995 inget visum för Sverige, medan visumtvång för bosniska pass
          infördes redan 1993. Regeringen beviljade alla bosnier, som i
          maj 1993 befann sig i Sverige, permanenta uppehållstillstånd.
          Samtidigt stängdes gränsen effektivt ge­nom att visumtvång för
          bosniska pass infördes.
        </p>
        <p>
          Därefter beslutade regeringen att inte ge någon med kroatiskt
          pass permanent uppehållstillstånd. Detta leder till en mycket
          obehaglig situa­tion. Katoliker som inte kunde få bosniska pass
          utestängs, medan musli­mer som inte hade de problemen får stanna
          - en särbehandling beroende på etnisk tillhörighet. Ett mer rättvist
          förfarande hade varit att regeringen tittat på flyktingarnas hemvist
          och inte på var deras pass är utställda.
        </p>
        <p>
          Runt om i Sverige på flyktingförläggningar och i kommunerna finns
          ca 3 000 bosnier med kroatiska pass. Deras tillfälliga uppehållstillstånd
          har gått ut. Regeringen har i nio ärenden fattat praxisbeslut
          - sex av dem var avslag. De flesta har funnits i Sverige i 3-4
          år. För många av dem kommer det att innebära ytterligare upp till
          ett år innan de fått ett slutgil­tigt beslut.
        </p>
        <p>
          Enligt regeringen är dessa personer kroatiska medborgare och
          det är den kroatiska regeringens skyldighet att ta emot sina medborgare.
          Detta är ett mycket formellt synsätt. Många har rapporterat om
          kränkningar av de mänskliga rättigheterna i Kroatien. Vad värre
          är, många rapporterar om, en gigantisk etnisk rensning i Kroatien,
          där bosnienkroaterna an-
        </p>
        <note type="margin">
          Interpellationer1996/97:1-372
        </note>
        <note type="pageNumber">
          265
        </note>
        <pb facs="PDF:264"/>
        <note type="margin">
          Interpellationer1996/97:1 -372
        </note>
        <note type="pageNumber">
          266
        </note>
        <p>
          vänds som brickor i denna rensning genom att placeras i serbrensade
          hus i Krajinaområdet. Detta har bl.a. Helsingforskommitténs ordförande
          i Kroatien, Ivan Cicak, rapporterat om. Dessa rapporter kan inte
          ha undgått regeringen, lika litet som den kritik som riktats mot
          regeringen för deras beslut att tvångsrepatriera bosnier med kroatiska
          pass.
        </p>
        <p>
          Om bosnierna med kroatiska pass inte accepterar att delta i den
          etnis­ka rensningen har de små chanser att klara sig i Kroatien,
          utan tvingas tillbaka till Bosnien.
        </p>
        <p>
          Mina frågor till statsrådet är:
        </p>
        <p>
          1. Har regeringen, mot bakgrund av de rapporter som inkommit
          om den pågående etniska rensningen i Kroatien, för avsikt att
          verka för att samtliga bosnier med kroatiska pass beviljas permanent
          uppehållstill­stånd i Sverige?
        </p>
        <p>
          2. Har regeringen fått några garantier från den kroatiska staten
          att de bosnier med kroatiska pass som vägrar delta i den pågående
          etniska rensningen inte kommer att skickas tillbaka till minoritetsområdet
          i Bosnien?
        </p>
        <pb facs="PDF:265"/>
      </div>
    </body>
  </text>
</TEI>
