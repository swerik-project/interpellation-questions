<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0316">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:316</head>
        <author who="unknown">Peter Weibull Bernström (m)</author>
        <minister who="unknown">jord­bruksministern</minister>
        <topic>anläggning av våtmarker och skyddszoner i odlings­landskapet</topic>
        <docDate when="1997-05-16">Inkom den 16 maj</docDate>
        <status inProtocol="199697/prot-199697--115.xml" when="1997-06-05" status="answered">Besvarad den 5 juni, Prot. 1996/97:115</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:316 av Peter Weibull Bernström (m) till
          jord­bruksministern om anläggning av våtmarker och skyddszoner
          i odlings­landskapet
        </IPQ_title>
        <submission_info>
          Inkom den 16 majBesvarad den 5 juni Prot. 1996/97:115
        </submission_info>
      </div>
      <div type="IPQuestionBody">
        <p>
          Sverige har i flera internationella konventioner och åtaganden
          för­bundit sig att medverka till kraftiga reduktioner av närsalttransporten
          till havet.
        </p>
        <p>
          Sveriges nationella målsättning har enligt riksdagsbeslut varit
          att transporten av kväve och fosfor från landbaserade källor till
          haven skall minskas med 50 % under perioden 1985-1995. Målsättningen
          har inte uppnåtts.
        </p>
        <p>
          För att minska markläckaget till vattendrag från jordbruksmark
          har lantbruket sedan flera år ålagts ett antal olika krav, såsom
          begränsning av antalet djur, regler om lagring och spridning av
          naturgödsel och lag om viss andel vintergrön mark. Trots att dessa
          genomförts, kan inte de väst- skånska vattendragsförbunden skönja
          någon säkerställd minskning av kvävetransporterna till havet.
          De variationer som kan utläsas i statistiken beror huvudsakligen
          på nederbördsmängderna.
        </p>
        <p>
          Metoder som under senare år förts fram som effektiva ur reningssyn-
          punkt är anläggande av olika typer av våtmarker, dammar och skyddszo­ner
          längs vattendragen, där marken inte får gödslas eller bearbetas.
          Ge­nom vattendragsorganisationernas mångåriga arbete i västra
          Skåne och de utredningar och analyser som utförts, har man kommit
          till slutsatsen att anläggning av dammar, våtmarker och skyddszoner
          är de mest kostnads- effektiva åtgärderna för att eliminera kväve,
          långt mer kostnadseffektiva än kommunala reningsverks tredje steg.
          Mätningar visar att mellan 600 kg och 1 000 kg kväve elimineras
          per hektar vattenyta och år till en kostnad av mellan 4 kr och
          60 kr jämfört med 20 kr till 310 kr i ett re­ningsverk enligt
          SNV 1994.
        </p>
        <p>
          De västskånska vattenavrinningsområdena skiljer sig från större
          delen av övriga Sverige på många punkter, vilket gör dem lämpliga
          för denna typ av närsaltreducerande åtgärder. Bland dessa kan
          nämnas:
        </p>
        <pb facs="PDF:309"/>
        <p>
          • Hög nitratbelastning - ger hög denitrifikationspotential.
        </p>
        <p>
          • Milt klimat och längre perioder mellan tjälad mark och sådd
          respekti­ve skörd.
        </p>
        <p>
          • Mycket hög andel utdikade sjöar och våtmarker. Endast ca 10
          % av ursprunglig vattenhållande kapacitet återstår.
        </p>
        <p>
          • Vattnets väg till havet är kort.• Generellt billigt att åtgärda
          föroreningar där de är stora.
        </p>
        <p>
          Genom att anlägga våtmarker och skyddszoner vinner man även andra
          fördelar i det skånska odlingslandskapet, såsom• Ökad vattenmagasinerande
          förmåga• Ökad biologisk mångfald• Värde för friluftslivet• Bättre
          tillgång på vatten för bevattning• Recirkulering av närsalter
        </p>
        <p>
          De västskånska vattendragsförbunden har upprättat åtgärdsprogram
          för hur man skall uppnå riksdagens reduktionsmål på 50 %. Kostnadsbe­räkningarna
          för genomförandet av dessa ger en kostnadsbild på totalt mellan
          en halv och en miljard kronor fördelad på 15-20 år. Detta är kost­nader
          som ligger utanför vattendragsorganisationernas, kommunernas och
          markägarnas förmåga att bära. En betydande medfinansiering från
          statens sida är nödvändig för att kunna genomföra dessa åtgärdsprogram.
        </p>
        <p>
          Ytterst rör dessa projekt sig om en partiell restaurering av
          det vatten­hållande landskap som utmärkte även Skåne under förra
          århundradet. Näringsdränaget som vi i dag måste reducera är till
          stor del en följd av jordbrukspolitikens tidigare utformning.
          Samhället har ställt stora krav på ett allt rationellare jordbruk
          för att åstadkomma billigare livsmedel, och har bidragit därtill
          genom att staten lämnade ekonomiskt stöd till utdik- ning av åkerlandskapet.
          I dag måste det läggas ett stort ansvar på staten att rätta till
          det som vi med dagens kunskap vet har blivit fel i landskapet.
        </p>
        <p>
          Lantbruket, kommunerna och även landstingen har i flera år lagt
          ned förhållandevis mycket arbete och medel på sådana här åtgärder,
          men dessa insatser räcker inte. Staten måste bidra med medel i
          en helt annan storleksordning. I dag finns den möjligheten inom
          ramen för EU:s miljö­stöd till jordbruket om detta utformas på
          ett ändamålsenligt sätt.
        </p>
        <p>
          Hittills har avsatts endast ca 20 miljoner kronor av hittills
          totalt ca 2 100 miljoner kronor för anläggande av våtmarker och
          skyddszoner genom EU:s miljöstöd. Endast en mindre del av dessa
          medel för våtmar­ker är destinerade till Skåne.
        </p>
        <p>
          En sådan summa är naturligtvis alldeles för liten och får riksdagens
          målsättning att verka smått utopisk i denna del av landet.
        </p>
        <p>
          I Danmark, som kan ses som ett föredöme på detta område och vars
          förhållanden liknar de västskånska, har man sedan 1989 haft ett
          statligt program med nationella medel på 100-150 miljoner danska
          kronor/år för ”naturgenopretning”, dvs. återupprättande av förstörd
          natur. Ca 40 % av dessa medel har gått till just våtmarker och
          dammar. Men pengar löser inte allt. Andra nödvändiga ingredienser
          är ett regelverk som uppmuntrar lantbrukaren till sådana investeringar
          i stället för att hindra, samt infor­mation riktad till den enskilde
          lantbrukaren om det angelägna i dessa åtgärder.
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          311
        </note>
        <pb facs="PDF:310"/>
        <note type="margin">
          Interpellationer1996/97:1 -372
        </note>
        <note type="pageNumber">
          312
        </note>
        <p>
          Reglerna för miljöstödet för anläggande av våtmarker och smådam-
          mar är inte ändamålsenliga och en översyn synes nödvändig av såväl
          EU:s regelverk som våra nationella regler.
        </p>
        <p>
          Som exempel på detta kan nämnas att ersättningen i dag utgår
          som arealersättning under ett antal år. Ingen ersättning utgår
          till anläggnings­kostnaden. Stöd får utbetalas endast om små vatten
          anläggs på åkermark, således ej betesmark. Vattnet får inte användas
          för bevattning och dammvall får ej anläggas. Skyddszonerna måste
          vara av en viss minimi- längd och vattendraget utmärkt på ekonomiska
          kartan. Således ges ingen ersättning för skyddszon längs ett återuppgrävt,
          tidigare kulverterat dike.
        </p>
        <p>
          Regelverket och även ersättningsnivåerna måste ändras så att
          de blir mer ändamålsenliga och så att de blir ett positivt incitament
          för markäga­ren att vilja anlägga och medfmansiera våtmarker och
          småvatten. An­läggning på betesmark måste vara väl så effektiv
          och attraktiv som en anläggning på annan mark ur kvävereduktionssynpunkt.
          Bevattning från ett småvatten kan knappast utgöra någon nackdel,
          eftersom näringsämne­na på så sätt återförs till grödan. Dessutom
          måste reglerna ändras så att hjälp till anläggningskostnaden kan
          utgå.
        </p>
        <p>
          Det torde finnas goda möjligheter att ändra reglerna i denna
          riktning utan hinder från EU:s sida. Detta framgår klart av ett
          svar som EU:s mil- jökommissionär Ritt Bjerregaard givit Ivar
          Virgin på en fråga i mars. Ändå kan det finnas anledning att dessa
          frågor uppmärksammas i EU:s ministerråd, då EU i sin positiva
          inställning till våtmarker mer talar om värdet av biologisk mångfald
          och rekreation än om närsaltreduktion.
        </p>
        <p>
          Jag önskar ställa följande frågor till jordbruksministern:
        </p>
        <p>
          1. Avser jordbruksministern rikta mer medel, och i så fall hur
          mycket, till våtmarker, småvatten och skyddszoner i odlingslandskapet,
          då vi nu tar i anspråk samt medfinansierar den återstående delen
          av EU:s miljöstödsmedel?
        </p>
        <p>
          2. Kommer problemen som föreligger i Sydsyerige att särskilt
          beaktas?3. Avser jordbruksministern att arbeta för att ändra såväl
          våra nationella som EU:s regler på detta område, så att de bättre
          än i dag kan under­lätta och i större utsträckning locka markägare
          att anlägga smådam- mar, våtmarker och skyddszoner?
        </p>
        <p>
          4. Kommer medel att avsättas för att öka informationen till enskilda
          markägare?
        </p>
        <pb facs="PDF:311"/>
      </div>
    </body>
  </text>
</TEI>
