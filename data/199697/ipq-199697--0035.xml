<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0035">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:35</head>
        <author who="unknown">Ingbritt Irhammar (c)</author>
        <minister who="unknown">utrikesministern</minister>
        <topic>Östtimor</topic>
        <docDate when="1996-10-23">Inkom den 23 oktober</docDate>
        <status inProtocol="199697/prot-199697--026.xml" when="1996-11-07" status="answered">Besvarad den 7 november, Prot. 1996/97:26</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:35 av Ingbritt Irhammar (c) till utrikesministern
          om Östtimor
        </IPQ_title>
        <submission_info>
          Inkom den 23 oktoberBesvarad den 7 november Prot. 1996/97:26
        </submission_info>
      </div>
      <div type="IPQuestionBody">
        <p xml:id="i-X1sAVYatHgfWSGhfZWgzuD">
          Under de dryga 20 år Östtimor har varit ockuperat av Indonesien
          har en tredjedel av befolkningen brutalt mördats. Ansvarig för
          ockupationen av Östtimor är Indonesiens president Suharto. Han
          har så gott som oin­skränkt makt och styr landet tillsammans med
          militären.
        </p>
        <p xml:id="i-Hs9ZRgeckWYiocWyRq4dx7">
          Under det senaste året har förtrycket och våldet trappats upp
          ytterliga­re. Människor har brutalt slagits ned, försvunnit eller
          avrättats. Polis och militär har vid upprepade tillfällen skjutit
          skarpt på ön. Det är hög tid att Östtimorfrågan får prioritet
          på den internationella dagordningen. Frågan om Östtimors framtid
          får ej tigas ihjäl.
        </p>
        <p xml:id="i-Cuyi4T11tbY6dgFT5CamSM">
          Vid åtskilliga tillfällen har frågan om Indonesiens förtryck
          av Östti­mor tagits upp i riksdagen. Jag anser emellertid att
          Sverige inte har agerat kraftfullt nog, varken inom EU eller i
          FN. Min förhoppning är att Sverige tillsammans med Portugal och
          Irland, som innehar ordförandeposten i ministerrådet i EU, kan
          öka EU:s påtryckningar i frågan.
        </p>
        <p xml:id="i-r5md4M3vxb1gRKBAAZTnk">
          I opposition skrev socialdemokraterna en mycket radikal motion
          där man ställde en rad krav på åtgärder för att förbättra situationen
          i Östti­mor. Vi som hade förhoppningar om att den socialdemokratiska
          regering­en skulle arbeta efter kraven i motionen känner i dag
          en stor besvikelse.
        </p>
        <p xml:id="i-TNwWXDfA8n8G7xU458nbv9">
          Den svenska regeringen har ett särskilt ansvar att arbeta för
          att förhål­landena i Östtimor förbättras. Detta ansvar blir än
          större nu sedan Sverige valts att ingå i FN:s säkerhetsråd. Som
          medlem av FN:s säkerhetsråd ökar Sveriges möjligheter att påverka
          FN:s agerande i konflikter, bl.a. den mellan Indonesien och Östtimor.
        </p>
        <p xml:id="i-MZBvT1m89jWkidSrx7SVSR">
          Sverige bör i FN och andra internationella fora och via bilaterala
          kontakter, öppet och tydligt agera för att de indonesiska trupperna
          dras bort från territoriet och att folket i Östtimor får avgöra
          sin framtid genom en folkomröstning. Sverige bör inom ramen för
          FN-organen även agera för att det timoresiska folkets säkerhet
          garanteras genom en permanent närvaro av FN.
        </p>
        <p xml:id="i-MLm65SU3yFJQb4NTrKBU24">
          Jag är tacksam för att den svenska vapenexporten till Indonesien
          inte medförde att vi missade platsen i säkerhetsrådet. Det hade
          varit mycket olyckligt. Men det är upprörande att Sveriges regering
          kan tillåta leverans
        </p>
        <note type="margin" xml:id="i-XhERnijddTVSqFo1eFBRj3">
          Interpellationer1996/97:1 -372
        </note>
        <note type="pageNumber" xml:id="i-UVS8xM6hP9ysyEU8Fgx4cW">
          29
        </note>
        <pb facs="PDF:28"/>
        <note type="margin" xml:id="i-ShspX4Rpjw9uLgbgmkX4iu">
          Interpellationer1996/97:1 -372
        </note>
        <note type="pageNumber" xml:id="i-UGJuLyhk3xvRH9yscmP5a">
          30
        </note>
        <p xml:id="i-G14mX7GuyLbwwK7J8S9yR6">
          av fartygskanoner till denna diktatur och oroshärd. Det är fullständigt
          orimligt att fortsätta sälja vapen till en ockupationsmakt, med
          hänvisning till att den borgerliga regeringen för 18 år sedan
          godkände liknande leve­ranser. Att kalla export av fartygskanoner
          till Indonesien för följdleveran- ser kan inte vara rimligt. Om
          vapenexport i form av kanoner till Indonesi­en faller innanför
          de svenska reglerna för vapenexport så anser jag att reglerna
          är felaktiga och bör ändras.
        </p>
        <p xml:id="i-PZscA9K9HF4LL3YtVAtifR">
          För två år sedan sade utrikeshandelsministern att läget i Indonesien
          var sådant att han inte avsåg att föreslå regeringen att ge tillstånd
          för någon export av nya krigsmaterielsystem till detta land. Jag
          undrar vilka förbättringar av situationen i Indonesien som skett
          sedan dess eftersom regeringen medgivit vapenexport dit. Så sent
          som den 19 juni upprepade EU-parlamentet sitt krav ”att Europeiska
          Unionens medlemsstater stop­par all militär hjälp och all vapenexport
          till Indonesien”. Det borde vara självklart att Sverige följde
          detta beslut.
        </p>
        <p xml:id="i-TudQaTTjuD5Eb4foyVwxsa">
          Med anledning av att Sverige glädjande nog nu får ta plats i
          FN:s sä­kerhetsråd vill jag ställa följande frågor till utrikesministern:
        </p>
        <p xml:id="i-KN58PoPfFYK5s3mR9WDRB8">
          1. Vilka åtgärder avser regeringen att föreslå i FN:s säkerhetsråd
          för att nå en fredlig lösning på Östtimors framtid?
        </p>
        <p xml:id="i-6eb7fJGpYneJJe7URA5rPV">
          2. Vilka åtgärder avser regeringen att vidtaga för att förmå
          FN att verka för ett totalstopp av vapenförsäljningen till Indonesien?
        </p>
        <p xml:id="i-FGfpUNbszF1DXCHhEBCro8">
          3. Vilka åtgärder avser regeringen att vidtaga vad gäller fortsatta
          vapen­leveranser, inklusive följ dleveranser, till Indonesien?
        </p>
        <pb facs="PDF:29"/>
      </div>
    </body>
  </text>
</TEI>
