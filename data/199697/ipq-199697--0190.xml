<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0190">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:190</head>
        <author who="unknown">Margareta E Nordenvall (m)</author>
        <minister who="unknown">social­ministern</minister>
        <topic>remisstvång i hälso- och sjukvården</topic>
        <docDate when="1997-02-18">Inkom den 18 februari</docDate>
        <status inProtocol="199697/prot-199697--074.xml" when="1997-03-06" status="answered">Besvarad den 6 mars, Prot. 1996/97:74</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:190 av Margareta E Nordenvall (m) till
          social­ministern om remisstvång i hälso- och sjukvården
        </IPQ_title>
        <submission_info>
          Inkom den 18 februari Besvarad den 6 mars Prot. 1996/97:74
        </submission_info>
      </div>
      <div type="IPQuestionBody">
        <p xml:id="i-AfuJYML83CPxTrsfi9zgzR">
          Rätten att välja vårdgivare är reglerad i hälso- och sjukvårdslagen
          och innebär en grundläggande trygghet för medborgaren. När vi
          är sjuka är vi som mest utlämnade, varför behovet av att själv
          välja doktor borde vara en självklarhet. Det har politiskt funnits
          en bred enighet om detta och har bl.a. betonats av Socialdemokraterna
          i regeringsförklaringen år 1994. Sedan dess har stora förändringar
          skett inom sjukvården och patientens valfrihet har successivt
          beskurits.
        </p>
        <p xml:id="i-4Mb9aN1sjDvS1X5y2LbyUU">
          I dag är remisstvånget ett faktum. I åtta landsting råder ett
          officiellt krav på remiss till specialistläkare i den öppna vården
          från 1997. Inte nog med att patientens valfrihet inskränks, förändringarna
          leder också till problem för patienter som söker specialistvård
          i ett annat landsting. Om det råder remisskrav i det egna landstinget
          får den patient som befinner sig i ett annat landsting, och är
          i behov av specialistvård, själv betala hela kostnaden för läkarbesöket.
          Remisstvånget innebär dessutom att endast de patienter som har
          råd att själva betala får möjlighet att välja läkare i det egna
          landstinget. Patientens valfrihet inskränks även i landsting utan
          ett officiellt remisskrav genom att patienter indirekt styrs till
          vissa vård­givare.
        </p>
        <p xml:id="i-F4xEsyuBcx63U4oLZrVwQN">
          Förespråkare för remisstvång brukar hävda att det är viktigt,
          ur sam­hällsekonomisk synvinkel, att patienten styrs till rätt
          vårdnivå. Det är därför intressant att notera att i landsting
          med remisstvång remitteras 95 % av patienterna till sjukhus och
          besöken hos privata vårdgivare har minskat med 8 %. Detta kan
          jämföras med landsting utan remisskrav där endast 85 % remitteras
          till sjukhus, övriga till privata vårdgivare. Med tanke på att
          patientbesök i offentlig vård kostar samhället mer, torde remisstvång
          vara ett dåligt verktyg.
        </p>
        <p xml:id="i-HHXCvv2PKFgmC28mdDtNA4">
          Remisstvång till specialistläkare i den öppna vården innebär
          således att patientens rätt att välja vårdgivare begränsas, hälso-
          och sjukvårdsla­gens intention kan ej uppfyllas och landstingens
          sjukvårdsresurser an­vänds inte optimalt.
        </p>
        <p xml:id="i-J5ouxw9txUKHdSBcNa3dZJ">
          Mot bakgrund av ovanstående vill jag ställa följande frågor:
        </p>
        <p xml:id="i-MNyKA9LKJcrN79M9ZMt3Yv">
          1. Vilka åtgärder avser socialministern vidta för att alla människor
          skall få möjlighet att välja läkare, i enlighet med hälso- och
          sjukvårdsla­gens intention?
        </p>
        <p xml:id="i-8EPox5rqcyW1cB5Z5Led3k">
          2. Avser statsrådet klargöra på vilket sätt remisstvånget stärker
          patien­tens ställning i sjukvården?
        </p>
        <p xml:id="i-7iRGgTQV7hzso6BAdbzbh6">
          3. Vilka åtgärder avser socialministern vidta för att sjukvårdens
          resurser används på ett optimalt sätt för att ge patienterna bästa
          möjliga vård?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_194.pdf"/>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_195.pdf"/>
      </div>
    </body>
  </text>
</TEI>
