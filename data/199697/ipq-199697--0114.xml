<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0114">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:114</head>
        <author who="unknown">Åke Gustavsson (s)</author>
        <minister who="unknown">kulturministern</minister>
        <topic>kabel-TV</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:114 av Åke Gustavsson (s) till kulturministern
          om kabel-TV
        </IPQ_title>
        <submission_info>
          Inkom den 22 januari Besvarad den 30 januari Prot. 1996/97:57
        </submission_info>
      </div>
      <div type="IPQuestionBody">
        <p>
          När kabel-TV lagreglerades i Sverige (1985) infördes ytterligt
          få be­gränsande regler. Med många aktörer på marknaden fanns det
          skäl att då
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          109
        </note>
        <pb facs="PDF:108"/>
        <note type="margin">
          Interpellationer1996/97:1 -372
        </note>
        <p>
          anta att konkurrensen skulle leda till acceptabla förhållanden
          för konsu­menterna när det gällde val av TV-program.
        </p>
        <p>
          För de företag som svarade för kabelanläggningarna infördes få
          be­gränsningar trots att vart och ett av dem genom tillståndsgivningen
          under en längre period skulle få ett faktiskt monopol på just
          kabeldragningen. Den enda egentliga begränsningen på kabelföretagens
          rätt att då träffa överenskommelser med fastighetsägarna var att
          konsumenterna skulle få information i förväg.
        </p>
        <p>
          Sedan dess har den lagstiftningen helt ändrats och några lagliga
          hin­der i rätten att dra kabel finns inte. Även om det därmed
          inte finns lagligt reglerade kabelmonopol så innebär själva formen,
          nedgrävda kablar med tillstånd av kommuner och markägare, att
          det till varje hus bara dras en kabel. Detta är naturligtvis också
          ur ekonomisk synpunkt rätt. Men detta innebär att de företag som
          finns på marknaden vart och ett ensamt förfo­gar över vad som
          levereras till ett bestämt hus via deras nät.
        </p>
        <p>
          Konsumentens valmöjlighet har inskränkts till att tacka ja och
          nej till det utbud som det kabelföretag erbjuder som är anslutet
          till just deras hus. Samma rätt finns om kabelföretagets utbud
          ändras, då kan konsu­menten tacka nej till utbudet.
        </p>
        <p>
          I varje kabelföretags kablar kan minst 30 olika TV-kanaler transporte­ras
          - det finns undantag.
        </p>
        <p>
          Mnst-carz^-principen innebär att varje företag är skyldigt att
          transpor­tera Kanal 1, TV 2 och TV 4. Företaget kan alltså erbjuda
          minst 27 andra kanaler.
        </p>
        <p>
          Övriga kanaler säljs i dag i olika former av paket som har olika
          sam­mansättning mellan företagen. Den som bor i ett hus kan genom
          dessa paket se t.ex. en kroatisk kanal, om vederbörande också
          betalar för 15 andra TV-kanaler. I grannhuset kan man prenumerera
          på åtta kanaler, men absolut inte en kroatisk etc.
        </p>
        <p>
          Konsumenterna tvingas alltså dels att betala för en mängd kanaler
          som de absolut inte vill ha. De hindras också att se kanaler som
          de skulle vilja ha och de utsätts för ett stort godtycke då kabelföretagen
          tar bort och lägger till kanaler i sitt ”utbud” utan något som
          helst inflytande från dem som faktiskt skall betala.
        </p>
        <p>
          En rimlig utgångspunkt för kabel-TV-verksamheten borde vara att
          den enskilde konsumenten själv helt avgjorde vilka enskilda kabelkanaler
          man önskade och fick betala kostnaden för dessa och ingenting
          annat.
        </p>
        <p>
          Frågan har nu aktualiserats i dagarna dels genom tidningen Vår
          bo­stads granskning av frågan som lett till omfattande reaktioner
          från kon­sumenterna, dels genom de förändringar som vissa av kabelföretagen
          gjort av sitt utbud, t.ex. när det gäller franska TV 5 och vissa
          sportkana­ler.
        </p>
        <p>
          Då det nu gått en tid sedan lagstiftningen infördes och det kan
          dras klara slutsatser av hur marknaden fungerar vill jag fråga
          vilka åtgärder statsrådet har för avsikt att vidta för att öka
          den enskilda konsumentens valmöjligheter på detta område.
        </p>
        <note type="pageNumber">
          110
        </note>
        <pb facs="PDF:109"/>
        <pb facs="PDF:110"/>
      </div>
    </body>
  </text>
</TEI>
