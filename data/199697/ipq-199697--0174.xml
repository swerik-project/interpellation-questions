<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0174">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:174 av Gudrun Lindvall (mp) till jordbruksmi­nistern
          om ny teknikprovning för värphöns
        </IPQ_title>
        <submission_info>
          Inkom den 10 februari Besvarad den 6 mars Prot. 1996/97:74
        </submission_info>
      </div>
      <div type="IPQuestionBody">
        <p>
          I dag finns inga system för golvhållning av värphöns godkända
          för fler höns än nio höns per kvadratmeter. De gamla s.k. lågbeläggningssys-
          temen får användas fritt. För de system som provats och har haft
          en högre beläggning, upp till 18 höns per kvadratmeter, har inget
          system godkänts. Skillnaden mellan systemen är bl.a. att hönsen
          i de högintensiva systemen har näthyllor att vara på förutom golvet.
          Där finns foder och vatten och även sittpinnar.
        </p>
        <p>
          För nya producenter av ägg finns i dag mycket små valmöjligheter
          för inredning. De flesta väljer lågintensiva system, t.ex. Jansen,
          i stället för att gå med i den prövning av de högintensiva som
          finns. Det innebär att framför allt Marielundssystemet inte har
          kunnat prövas i den omfattning som är nödvändigt för ett godkännande,
          totalt 15 insättningar. De sju insättningar som skett i produktion
          visar mycket goda resultat och anled­ningen varför systemet inte
          godkänns av Jordbruksverket anges som att det finns för få omgångar
          prövade. Få producenter som redan har höns i bur visar ett intresse
          av att prova nya högintensiva system. Detsamma torde riskeras
          beträffande prövning av s.k. modifierade burar, som före­slås
          tillåtas i regeringens skrivelse 1996/97:64. Eftersom alternativet
          för producenterna är att på dispens producera ägg i konventionella
          burar skulle det bli en ren ekonomisk förlust att prova de nya
          burarna med något färre höns per kvadratmeter, eftersom de skall
          innehålla sandbad och rede. Det är mycket otillfredsställande
          att producenterna genom att inte vara intresserade att prova nya
          system kan förhindra att dessa kan godkännas. Detta skulle möjligen
          kunna lösas genom ekonomisk kom­pensation för dem som går med
          i försöket, en ”morot”.
        </p>
        <p>
          Dagens buräggsproducenter skall alltså kunna få dispens. I regering­ens
          skrivelse står beträffande dispenstidens längd: ”Skiftet av system
          får ske i takt med att de alternativa systemen kunnat färdigutvecklas.”
          Ge­nom att inte vara villiga till försök kan alltså producenterna
          förhindra utveckling och godkännande av nya system. Enligt Jordbruksverket
          kan detta bli ett problem och någon lösning har man inte i dag.
        </p>
        <p>
          Det är enligt Jordbruksverket inte tillåtet att sätta in ett
          av de högin­tensiva systemen om man väljer att ha en täthet på
          högst nio höns per kvadratmeter utan att gå med i ny teknikprovning.
          Detta är mycket märk­ligt eftersom ett sådant system med näthyllor
          skulle ge hönsen utrymme förutom golvet att röra sig på. Om jag
          som äggproducent med låg be­läggning, högst nio höns per kvadratmeter
          golvyta, bygger till hyllor själv i mitt hönshus torde ingen kunna
          hindra detta. Skälet till detta kan ju vara att enkelt kunna hantera
          gödsel med automatik.
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          175
        </note>
        <pb facs="PDF:174"/>
        <note type="margin">
          Interpellationer1996/97:1 -372
        </note>
        <note type="pageNumber">
          176
        </note>
        <p>
          Det här är mycket ologiskt eftersom det inte finns reglerat hur
          ett lågintensivt system skall eller inte skall se ut, enbart en
          maximerad täthet på golvet. Man kan ju också ställa sig frågan
          om provningen som utförts av de högintensiva systemen varit en
          provning av näthyllor eller en provning av möjligheten att ha
          många höns i systemet. Att gå på nät är ju inte nytt. Det gör
          alla burhöns i dag.
        </p>
        <p>
          Med anledning av ovanstående vill jag fråga jordbruksministern:
        </p>
        <p>
          - Kommer det att finnas ekonomisk stimulans för de producenter
          som vill vara med i ny teknikprovning?
        </p>
        <p>
          - Vilka åtgärder avser ministern vidta om provningen såsom skett
          för Marielundssystemet drar ut på tiden och godkännande omöjliggörs
          för att inga producenter vill testa?
        </p>
        <p>
          - Kommer dispenserna till burproducenterna att förlängas även
          om skälet till att nya system inte kunnat godkännas är brist på
          försöksom­gångar?
        </p>
        <p>
          - Kan ett färre antal omgångar än de 15 som nu gäller räcka för
          god­kännande?
        </p>
        <p>
          - Avser jordbruksministern göra det möjligt för äggproducenter
          med max nio höns per kvadratmeter att använda de i dag testade
          systemen, Marielund, Oli Voletage och Vencomatic, fritt?
        </p>
        <pb facs="PDF:175"/>
      </div>
    </body>
  </text>
</TEI>
