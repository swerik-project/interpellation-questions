<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0139">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:139</head>
        <author who="unknown">Erling Bager (fp)</author>
        <minister who="unknown">miljöministern</minister>
        <topic>riksdagsbeslutet rörande handlingsplan mot buller</topic>
        <docDate when="1997-01-30">Inkom den 30 januari</docDate>
        <status inProtocol="199697/prot-199697--074.xml" when="1997-03-06" status="answered">Besvarad den 6 mars, Prot. 1996/97:74</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:139 av Erling Bager (fp) till miljöministern
          om riksdagsbeslutet rörande handlingsplan mot buller
        </IPQ_title>
        <submission_info>
          Inkom den 30 januariBesvarad den 6 mars Prot. 1996/97:74
        </submission_info>
      </div>
      <div type="IPQuestionBody">
        <p xml:id="i-PUZMXH9jh7124HPSakCUjE">
          Buller är den miljöfråga som på det mest direkta sättet berör
          flest en­skilda människor och ger dem kraftigt försämrad livskvalitet.
          Detta un­derstryks också nyligen av Miljöhälsoutredningen i betänkandet
          Miljö för en hållbar hälsoutveckling, SOU 1996:124. Av utredningen
          framgår också att Socialstyrelsen har utfärdat allmänna råd beträffande
          inomhus- buller.
        </p>
        <p xml:id="i-4qqSF8qWpYQWH8LDyRTs5F">
          Redan 1990 begärde riksdagen att regeringen skulle ta fram en
          samlad handlingsplan mot buller. Bakgrunden till riksdagens begäran
          utgjordes av motioner i bullerfrågan från bl.a. Folkpartiet. I
          proposition 1990/91:90
        </p>
        <note type="margin" xml:id="i-Q9k3EM5ip4iCtveR1M3yQf">
          Interpellationer1996/97:1 -372
        </note>
        <note type="pageNumber" xml:id="i-T3VKiJQspqzka2maGRox3z">
          135
        </note>
        <pb facs="PDF:134"/>
        <note type="margin" xml:id="i-5HQ2ZH4D5LHZHJQAoZSLUs">
          Interpellationer1996/97:1 -372
        </note>
        <p xml:id="i-Hi5bTvkteh6aPu9KYZFwGY">
          En god livsmiljö tog emellertid den dåvarande socialdemokratiska
          rege­ringen inte något samlande grepp om bullerfrågan. Regeringen
          hänsköt frågan till respektive sektorsorgan.
        </p>
        <p xml:id="i-F4cFGNHt3i113L2P75RxE">
          Vad gäller buller i fjällområden och skärgårdar angavs i propositionen
          ett uppdrag till Naturvårdsverket att lämna förslag till åtgärder,
          s. 145. Det ledde till en särskild utredning om buller i fjällområden
          och skärgår­dar m.m. Denna interpellation handlar inte om detta
          delområde utan om bullerfrågorna i övrigt, som är det stora problemet.
        </p>
        <p xml:id="i-TRtoMeFHXFT96LY1EBd2C5">
          När riksdagen behandlade proposition 1990/91:90 upprepade den
          sin begäran om en samlad handlingsplan mot buller. När den borgerliga
          regeringen tillträdde hösten 1992 tog den i sin regeringsförklaring
          upp åtgärder mot buller. Regeringen tillkallade en särskild utredare
          för att utarbeta ett förslag till en samlad handlingsplan mot
          buller vilken presen­terades den 1 juli 1993 (SOU 1993:65).
        </p>
        <p xml:id="i-CrAuRJ57rq15C6ZLPrtvCk">
          Utredningen Handlingsplan mot buller var mycket bred och innehöll
          konkreta förslag på en rad olika områden, som väckte stort intresse
          både nationellt och internationellt. Utredningen föreslog också
          en särskild bullerkommission för att ta det samlade ansvaret för
          att få till stånd en anpassning till en bullerfriare miljö och
          att bullerbekämpningsarbetet skulle fortskrida i enlighet med
          förslagen i handlingsplanen. Denna bullerkommission skulle bedriva
          sitt arbete nära regeringen.
        </p>
        <p xml:id="i-UiaeHZzFxd8GjBpVgMN1LP">
          Den borgerliga regeringen lade i mars 1994 fram en proposition
          i frå­gan (prop. 1993/94:215 Handlingsplan mot buller). Propositionen
          följde i väsentliga stycken utredarens förslag. Regeringen menade
          emellertid att den föreslagna bullerkommissionen inte behövdes.
          Regeringen anförde som skäl för detta ställningstagande att ”Myndigheternas
          insatser inom bullerområdet bör samordnas för att den föreslagna
          handlingsplanen mot buller skall kunna genomföras på ett effektivt
          sätt. Statens naturvårdsverk bör få i uppdrag att samordna här
          aktuella program för åtgärder som rör den yttre miljön.” Riksdagen
          fattade beslut i frågan den 4 juni 1994.
        </p>
        <p xml:id="i-7dNETnoqdt6jW3UWHVJSMD">
          Riksdagsbeslutet ledde bl.a. till att en rad konkreta uppdrag
          gavs till Naturvårdsverket samt till en del andra myndigheter,
          jämför Statsliggaren för 94/95 bilaga XXIV - m. Jag citerar härur
          ”Naturvårdsverket skall samordna de program för åtgärder mot buller
          som rör den yttre miljön i enlighet med vad som anges i proposition
          1993/94:215 Handlingsplan mot buller och i betänkande 1993/94
          JoU31. Hänsyn skall därvid tas till eventuella ändringar enligt
          riksdagens beslut i frågan. Naturvårdsverket skall även i övrigt
          beakta det som anförs i propositionen som berör ver­ket. Naturvårdsverket
          skall vidare särskilt bevaka EG-kommissionens policyarbete.”
        </p>
        <p xml:id="i-NxpBypVGd7yW2tja9axSbb">
          Flertalet av de ytterligare utredningsuppdrag som regeringen
          gav Na­turvårdsverket och andra myndigheter har under hand redovisats.
          Kom­munikationskommittén har i sitt betänkande Ny kurs i trafikpolitiken,
          SOU 1996:165, helt kort berört trafikbullret. I dessa utredningar
          har inget framkommit som i nämnvärd grad pekar i annan riktning
          än vad som anförts i SOU 1993:65. Inte heller har regeringen vidtagit
          några åtgärder med anledning av de redovisade uppdragen. Förutsättningarna
          för riks­dagsbeslutet i juni 1994 har inte ändrats annat än i
          det avseendet att de grundligare kostnadsanalyserna för genomförandet
          av bullersanering i befintlig miljö mycket glädjande visat på
          lägre kostnad än vad som an­tagits i SOU 1993:65.
        </p>
        <note type="pageNumber" xml:id="i-8dWiTu4bMEJqj7X3i4atts">
          136
        </note>
        <pb facs="PDF:135"/>
        <p xml:id="i-ME5YR1GDb2tmgK6n4TZHvP">
          I SOU 1993:65 gjordes en viktig åtskillnad mellan acceptabel
          och god ljudmiljö, där dittillsvarande långsiktiga mål som präglats
          av tekniskt- ekonomiska överväganden karakteriserades som acceptabel
          miljö. Den goda miljön, som måste vara det verkliga målet, innebär
          klart lägre bul­lervärden. I många fall kan detta mål nås genom
          god planering särskilt genom att utnyttja att många bostäder kan
          ges en tyst sida med god miljö. Detta tänkesätt återfanns också
          i propositionen 1993/94:215 och marke­rades klart av den dåvarande
          regeringens företrädare vid kammarens behandling av propositionen.
          Det har också redan fått ett visst genomslag i det nationella
          bullersaneringsarbetet. Men det kräver naturligtvis ständig uppföljning
          och ständigt stöd i beslut. Detta framsynta tänkesätt finns emellertid
          inte alls med i regeringens proposition Infrastrukturinriktning
          för framtida transporter (1996/97:53). Den goda ljudmiljön nämns
          inte.
        </p>
        <p xml:id="i-6iXfgKVf8hXTmnn5ZoEiue">
          Bullervärdena - i och för sig på ett värdefullt sätt differentierade
          mellan olika situationer - har dessutom nu ändrats till att vara
          riktvärden i stället för som tidigare gränsvärden, vilket i praktiken
          är en klar sänkning av ambitionsnivån. Därmed har man flyttat
          positionerna bakåt i kampen mot buller.
        </p>
        <p xml:id="i-Eg2kEHP45qPA3xcto6uPDB">
          Bullerfrågorna är svåra att behandla och de kräver i jämförelse
          med många andra miljöfrågor i sällsynt hög grad långsiktighet
          och kontinuitet för att man utan stora kostnader skall kunna nå
          den ljudmiljö som var propositionens (1993/94:215) mål. I och
          med att vi i riksdagen fattat det kloka beslutet att ”Bullerstörningarna
          i samhället skall begränsas kraftigt såväl avseende ljudnivåernas
          höjd som avseende antalet människor som utsätts för buller” gäller
          det för berörda myndigheter att ha ett fast grepp om frågorna
          och driva dem med kompetens och tillräcklig kraft. Varje delbeslut
          måste utformas konsekvent och baseras på en långsiktig strate­
        </p>
        <p xml:id="i-XEZijZNWAEepj3KxzxW4ce">
          gi-
        </p>
        <p xml:id="i-CatgQb6aZeBJdzncaE83Fs">
          Regeringens åtgärder med anledning av de redovisade myndighets-
          uppdragen kan exempelvis inte vänta till den miljöpolitiska propositionen
          våren 1998.
        </p>
        <p xml:id="i-E7y78fJtU7LYcSr8yKkiWp">
          För att klara det viktiga samordningsansvaret inom Naturvårdsverket
          inrättades där en särskild tjänst med ansvar för bullerfrågorna.
          Efter en relativt kort tid på Naturvårdsverket slutade emellertid
          den tillsatte tjäns­temannen för ett halvår sedan och Naturvårdsverket
          avser såvitt erfarits inte tillsätta någon efterträdare. Detta
          kan i och för sig vara ett led i be- sparingssträvanden inom verket.
          Det fritar naturligtvis inte regeringen från ansvaret för adekvata
          bulleråtgärder och det innebär i praktiken ökade kostnader för
          samhällets bullersanering. Läget är att i dag saknas det kraftfulla,
          samlade grepp om handlingsplanen som är så viktigt för dess effektiva
          genomförande och som i proposition 1993/94:215 det förutsattes
          att Naturvårdsverket skulle ha. Kompetensen inom Natur­vårdsverket
          är helt otillräcklig och kapaciteten låg.
        </p>
        <p xml:id="i-SAWA42qdVf7RwdEJvLNaVE">
          På flera områden är internationellt samarbete mycket väsentligt
          för att nå resultat. Det gäller bl.a. den besvärliga däck/vägbane-bullerfrågan
          och frågan om bulleremissionsgränser för godståg. Inom EU har
          samhällsbul- lerfrågorna tagits upp. Den svenska utredningen (SOU
          1993:65) har i det sammanhanget väckt ett stort intresse och setts
          som en förebild med flera goda initiativ. I november 1996 presenterade
          EU-kommissionen Future Noise Policy, European Commission Green
          Paper. I en ambitiös och kostnadseffekti v svensk politik i bullerfrågan
          borde det ingå att tillsam-
        </p>
        <note type="margin" xml:id="i-GdewPvPyMtaXiHAsX3GUn6">
          Interpellationer1996/97:1 -372
        </note>
        <note type="pageNumber" xml:id="i-RW9HGtwxbf8y4RcieGQJgW">
          137
        </note>
        <pb facs="PDF:136"/>
        <note type="margin" xml:id="i-LKA73iKN29H7z3oHpKCyeZ">
          Interpellationer1996/97:1-372
        </note>
        <p xml:id="i-RfLUen4vpwxcqJ5ae4sn2F">
          mans med de övriga nordiska länderna vara pådrivande i EU-arbetet.
          Den möjligheten borde utnyttjas mycket bättre än hittills.
        </p>
        <p xml:id="i-BXK7yGaiMK5qYpbG35E16S">
          Uttalanden i Aftonbladets artikelserie om buller i höstas tyder
          på att såväl arbetsmarknadsminister Margareta Winberg som miljöminister
          Anna Lindh finner bullerproblemet vara akut. Den socialdemokratiska
          regeringens hittillsvarande åtgärder i bullerfrågan speglar inte
          denna insikt.
        </p>
        <p xml:id="i-U7gBxc7Gu83U7iRZnbquZA">
          Vilka initiativ avser statsrådet att ta mot det som ovan anförts
          för att åter få det samlade grepp om bullerfrågan som riksdagsbeslutet
          i juni 1994 förutsatte?
        </p>
        <pb facs="PDF:137"/>
      </div>
    </body>
  </text>
</TEI>
