<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0185">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:185</head>
        <author who="unknown">Eva Eriksson (fp)</author>
        <minister who="unknown">miljöministern</minister>
        <topic>riksdagens koldioxidmål</topic>
        <docDate when="1997-02-14">Inkom den 14 februari</docDate>
        <status inProtocol="199697/prot-199697--074.xml" when="1997-03-06" status="answered">Besvarad den 6 mars, Prot. 1996/97:74</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:185 av Eva Eriksson (fp) till miljöministern
          om riksdagens koldioxidmål
        </IPQ_title>
        <submission_info>
          Inkom den 14 februariBesvarad den 6 mars Prot. 1996/97:74
        </submission_info>
      </div>
      <div type="IPQuestionBody">
        <p xml:id="i-TD4dcuQV9RS4NSsgxZk8Gw">
          I efterdyningarna till regeringens, Centerpartiets och Vänsterpartiets
          energiuppgörelse har det framkommit uppgifter om att en effekt
          av denna blir att regeringen överväger att överge det av riksdagen
          beslutade koldi­oxidmålet. Detta är upprörande i sak men också
          anmärkningsvärt med tanke på att inte något av riksdagens fackutskott
          eller EU-nämnden har informerats om denna planerade kursändring
          av den svenska miljöpoliti­ken.
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_186.pdf"/>
        <p xml:id="i-2eNUofZ6doFDSPjzo9V475">
          Sverige har genom FN:s klimatkonvention från Rio de Janeiro 1992
          förbundit sig att försöka minska Sveriges tillförsel av växthusgaser
          varav koldioxid är den viktigaste. FN:s klimatkonvention skall
          vid ett möte i slutet av året kompletteras med ett preciserat
          protokoll med kvantitativa åtaganden för staterna. Det planeras
          ges begränsningar av utsläppen för åren 2005, 2010 och 2020 för
          varje konventionsstat.
        </p>
        <p xml:id="i-W1RpYTB5ogxfL6qmREv1fu">
          Vid mötet kommer EU att förhandla för medlemsstaterna gemensamt.
          Inför detta möte arbetar nu EU-länderna för att komma överens
          om hur de tilltänkta kraven på utsläppsminskningarna skall fördelas
          mellan med­lemsstaterna. Enligt uppgifter agerar regeringens förhandlare
          för alterna­tivt motsätter sig inte att få EU:s tillstånd att
          öka de svenska koldioxidut­släppen med minst 5 % till år 2010.
        </p>
        <p xml:id="i-LokmLUZTtss1LZbHbFurgr">
          Det är genom internationellt bindande överenskommelser som miljön
          bäst kan säkras globalt. Nationer har nämligen inte endast gemensamma
          intressen som en god livsmiljö och säkerhet, utan man är ofta
          varandras konkurrenter i den globala ekonomin. Därmed uppstår
          inte sällan ett s.k. fångarnas dilemma, dvs. att ingen stat ensam
          vågar föra en offensiv na­tionell miljöpolitik på grund av rädsla
          att förlora konkurrenskraft. Genom folkrättsligt bindande avtal
          kan gemensamma steg tas, utan att någon deltagande stat tappar
          i konkurrenskraft.
        </p>
        <p xml:id="i-4RxwJTnvQi7pDAoKoXJgP5">
          Klimatkonventionen utgör en kompromiss mellan flera intressen,
          främst mellan industri- och utvecklingsländer. Den är utformad
          som en ramkonvention, till vilken protokoll skall knytas och inom
          vars ram det fortsatta samarbetet skall ske. I sitt nuvarande
          skick är inte konventionen i praktiken folkrättsligt bindande.
          Det betyder dock inte att den inte be­höver följas. En nations
          internationella anseende påverkas förstås av om det finns ett
          samband mellan teori och praktik. De farhågor som vi i Folkpartiet
          nu känner är att klimatkonventionen blir ytterligare ett exem­pel
          på svensk dubbelmoral. Först undertecknar Sverige konventionen
          för att sedan negligera den i det praktiska inhemska beslutsfattandet
          när det t.ex. gäller energipolitiken.
        </p>
        <p xml:id="i-K37SKWsKeTB1guo7B358nv">
          Klimatkonventionens mål beskrivs som att ”atmosfärens koncentra­tion
          av växthusgaser stabiliseras på en nivå som skulle förhindra farlig
          antropogen störning i klimatsystemet”. Denna nivå bör, enligt
          konventio­nen, vara uppnådd ”inom en tidsram som är tillräcklig
          för att tillåta eko­system att anpassa sig naturligt till klimatförändring,
          att säkerställa att livsmedelsproduktionen inte hotas och att
          möjliggöra för ekonomisk utveckling att fortgå på ett hållbart
          sätt”.
        </p>
        <p xml:id="i-BVj8ZZCFBZS5yt8Xp9tkZ">
          I klimatkonventionen betonas på flera ställen att länder har
          ett gemen­samt men differentierat ansvar. Det innebär att industriländer
          har större ansvar för att åtgärder vidtas. Dessutom skall industriländerna
          svara för överföring av ytterligare ekonomiska och tekniska resurser
          till utveck­lingsländerna. Utvecklingsländernas skyldigheter enligt
          klimatkonventio­nen är beroende av hur väl industriländerna lever
          upp till sitt ansvar att stödja dem ekonomiskt och tekniskt.
        </p>
        <p xml:id="i-14JgcJpKZFZ7eBzz1vDLaG">
          Det mest konkreta beträffande ländernas politik och åtgärder
          är att de skall syfta till en återgång till 1990 års värden för
          sina utsläpp av koldiox­id och andra växthusgaser, som inte regleras
          i det s.k. Montrealprotokol- let. Detta utgör en vag variant av
          reglering genom nationell begränsning. Enligt IPCC (Intergovernmental
          Panel of Climate Change) fordras emel­lertid en sänkning av mänskliga
          koldioxidutsläpp med mellan 50 och
        </p>
        <note type="margin" xml:id="i-JsGeYQHWVQzF5yGAgBeoHM">
          Interpellationer1996/97:1 -372
        </note>
        <note type="pageNumber" xml:id="i-D1eza9zF2eHfWFnQGhxkea">
          187
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_187.pdf"/>
        <note type="margin" xml:id="i-ESY3iuJGr7P5UmfyDSdUyY">
          Interpellationer1996/97:1 -372
        </note>
        <note type="pageNumber" xml:id="i-D1YbXQtqVhHyij5iQAXLUs">
          188
        </note>
        <p xml:id="i-KxjVsBAXRAXjzZuZPoaZei">
          80 % för att halten inte skall överstiga dagens nivå. Dessa måste
          huvud­sakligen ske inom industriländerna.
        </p>
        <p xml:id="i-5u4LivnCGeaf2u1Wuhn6mj">
          I proposition 1992/93:179 anges att den svenska målsättningen
          bör vara att minska de svenska koldioxidutsläppen med 50-80 %
          under de närmaste 50 åren. Fram till år 2000 är målet enbart en
          stabilisering av 1990 års nivå, vilket skall ske genom bl.a. koldioxidskatt.
          Men i övrigt är det glest med konkreta förslag på hur minskningen
          av koldioxidutsläpp skall ske.
        </p>
        <p xml:id="i-CpvMzwJxBLSSYspTcMNF8d">
          Mot bakgrund av ovanstående vill jag fråga statsrådet:
        </p>
        <p xml:id="i-FDCtxhLvDgnFPRYBHtx6BU">
          Avser statsrådet att arbeta för att Sverige skall frångå av riksdagen
          tidigare beslutade koldioxidmål?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_188.pdf"/>
      </div>
    </body>
  </text>
</TEI>
