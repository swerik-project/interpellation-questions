<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0191">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:191</head>
        <author who="unknown">Margareta E Nordenvall (m)</author>
        <minister who="unknown">utbild­ningsministern</minister>
        <topic>forskningspolitiken</topic>
        <docDate when="1997-02-18">Inkom den 18 februari</docDate>
        <status inProtocol="199697/prot-199697--080.xml" when="1997-03-18" status="answered">Besvarad den 18 mars, Prot. 1996/97:80</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:191 av Margareta E Nordenvall (m) till
          utbild­ningsministern om forskningspolitiken
        </IPQ_title>
        <submission_info>
          Inkom den 18 februari Besvarad den 18 mars Prot. 1996/97:80
        </submission_info>
      </div>
      <div type="IPQuestionBody">
        <p>
          Regeringens nedskärningar i forskningspolitiken börjar nu slå
          igenom. Forskningsråden är särskilt hårt drabbade.
        </p>
        <p>
          Medicinska forskningsrådet (MFR) anslår årligen medel till ca
          900 forskningsprojekt, varav ca 400 projekt är garanterade pengar
          för mer än ett år. Effekten av regeringens forskningspolitiska
          motion hösten 1996 har medfört att MFR forskningsanslag har minskat
          med 50 miljoner kro­nor. Rådets projektanslag har därför skurits
          ned med i genomsnitt 17 % och samtliga ansökningar vad avser tung
          utrustning och apparatur har avslagits vilket innebär att den
          medicinska forskningen i princip får avstå från ny teknik.
        </p>
        <p>
          De nedskärningar enligt osthyvelsprincipen som man har tvingats
          att tillämpa innebär att många av de kvinnliga forskarassistenter
          som är anställda på projektpengar inte kan få en full lön. Mer
          än hälften av MFR:s sponsrade projekt har drabbats av detta. Nedskärningarna
          innebär också att det har varit svårt att bevilja medel till nya
          projekt och många av de avslagna ansökningarna kommer från unga
          kvinnliga forskarstude­randen.
        </p>
        <p>
          Effekten av regeringens politik blir således, tvärtemot den intention
          som uttalats i forskningspropositionen, att en stor del av de
          kvinnliga forskarna och forskarassistenterna slås ut. Utbildningsminister
          Carl Tham har vid flera tillfallen framhållit vikten av att satsa
          på kvinnliga forskare och genusforskning. Ord står mot handling.
          Konsekvensanalysen av fö­reslagen politik har tydligen brustit.
        </p>
        <p>
          Det minskade anslaget till MFR innebär på sikt att högteknologisk
          forskning och grundforskning drabbas. Sverige har tillhört ett
          av världens ledande länder inom den medicinska forskningen. Frågan
          är dock hur länge svensk forskning kan leva upp till detta.
        </p>
        <p>
          Mot bakgrund av ovanstående vill jag ställa följande frågor:
        </p>
        <p>
          1. Vilka åtgärder avser regeringen vidta för att följa upp och
          analysera vilka effekter den förda forskningspolitiken får för
          den medicinska forskningen?
        </p>
        <p>
          2. Vilka åtgärder avser utbildningsministern att vidta för att
          kvinnliga forskare och forskarassistenter inte skall drabbas av
          regeringens forskningspolitik?
        </p>
        <pb facs="PDF:194"/>
      </div>
    </body>
  </text>
</TEI>
