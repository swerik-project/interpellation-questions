<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0019">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:19</head>
        <author who="i-9BUsH2Bn1bGihptNC5r7uq">Peter Eriksson (mp)</author>
        <minister who="unknown">statsministern om Sveriges ansökan</minister>
        <topic>plats i FN:s säkerhetsråd</topic>
        <docDate when="1996-10-10">Inkom den 10 oktober</docDate>
        <status status="retracted">Återtagen</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:19 av Peter Eriksson (mp) till statsministern
          om Sveriges ansökan om plats i FN:s säkerhetsråd
        </IPQ_title>
        <submission_info>
          Inkom den 10 oktober Återtagen
        </submission_info>
      </div>
      <div type="IPQuestionBody">
        <p xml:id="i-6ZY12NYwkzYyCXfSrUj5cy">
          Sveriges regering försöker nu med nästintill alla till buds stående
          me­del övertyga världen om fördelarna med att Sverige blir invalt
          som med­lem i FN:s säkerhetsråd. Miljöpartiet anser att FN:s arbete
          är mycket viktigt. Organisationen måste ges tillräckliga resurser
          för sitt arbete och stärkas. Frågan är om ett svenskt medlemskap
          i säkerhetsrådet skulle bidra till denna välbehövliga förstärkning.
        </p>
        <p xml:id="i-U8ZXtVLXF6JYy5KjMt4wUZ">
          , Under många år har Sverige åtnjutit ett gott internationellt
          anseende. Vi har stått på de fattiga och förtrycktas sida, vi
          har varit aktiva i kampen mot apartheid, vi har varit inriktade
          på nedrustning och vi har varit bland de länder som gett mest
          bistånd. Denna bild av Sverige lever fortfarande i någon mån kvar.
          Verkligheten är dock i dag en annan:
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_16.pdf"/>
        <p xml:id="i-NnRVHsaGzhtEbWesEcJpp3">
          - Världens fattiga blir allt fattigare. Trots det ökade behovet
          av bistånd har Sverige under de senaste åren skurit ned sitt bistånd
          med 30 %.
        </p>
        <p xml:id="i-JC6CWUvPRs4DWzocVdzKrm">
          - I ett globalt perspektiv har militärutgifterna minskat sedan
          det kalla krigets slut. I Europa som helhet har de minskat med
          hela 50 % sedan 1989. I Sverige däremot har militärutgifterna
          ökat. Den minskning som diskuteras begränsar sig till modesta
          1 % om året i tio år.
        </p>
        <p xml:id="i-GUjD5o1EaQhMA5whrRrJKY">
          - Sveriges vapenexport hör till de mest omfattande i världen
          och ökar. Sedan 1980 har svenskt krigsmateriel levererats till
          minst 33 väpnade konflikter runt om i världen. Sverige har sålt
          till ett tiotal stater som enligt människorättsorganisationen
          Amnesty grovt och omfattande kränker FN:s mänskliga rättigheter.
          Två tredjedelar av dem som sökte asyl i Sverige under perioden
          1983-1994 kom från länder dit svenska företag levererat krigsmateriel.
        </p>
        <p xml:id="i-ToaCvpaHPV7j4igXVNiquB">
          - Trots att antalet flyktingar ökar i världen tar Sverige emot
          allt färre. 1994 beviljades 45 000 asyl i Sverige, förra året
          var siffran nere i 5 600.
        </p>
        <p xml:id="i-9FSRDYshcj61RFnsCoytjf">
          - På miljöområdet kan samma utveckling ses. Statsminister Göran
          Pers­son propagerar gärna i sina tal för att Sverige skall göras
          om till ett ekologiskt hållbart samhälle. Politiken som förs talar
          dock ett annat språk - jämfört med åren 1994-1995 skärs miljöanslagen
          fram till 1999 ned med 39 %.Hur kan då Sverige bidra till arbetet
          i FN? Det är vare sig troligt eller trovärdigt att Sverige skulle
          agera för ökat bistånd, ökat flyktingansvar, minskade militärutgifter
          eller minskad vapenhandel på det globala planet när Sverige nationellt
          gör motsatsen. Det Sverige som var känt som ett solidariskt och
          internationellt engagerat land finns inte längre. Det land som
          förr i hög utsträckning engagerade sig i frågor som rörde tredje
          värl­den har i dag EU som huvudprioritet. Skulle Sverige i FN
          driva den poli­tik som bedrivs nationellt, med minskat bistånd,
          minskade miljösatsning­ar, minskad flyktingmottagning, höga militärutgifter
          och en betydande vapenexport skulle detta leda till en internationell
          katastrof.
        </p>
        <p xml:id="i-Xihoc9m342FrsEePLjRqBU">
          Mot bakgrund av ovanstående vill jag fråga statsministern:
        </p>
        <p xml:id="i-PF8Wd3uNQB8cZ7GeQTLX5s">
          Behövs verkligen Sverige i FN:s säkerhetsråd?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_17.pdf"/>
      </div>
    </body>
  </text>
</TEI>
