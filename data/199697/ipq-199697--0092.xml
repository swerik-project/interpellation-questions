<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0092">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:92</head>
        <author who="unknown">Sten Svensson (m)</author>
        <minister who="unknown">arbetsmarknadsmi­nistern om den danska Riksrevisionens berättelse</minister>
        <topic>Nordiska minister­rådets verksamhet 1995</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:92 av Sten Svensson (m) till arbetsmarknadsmi­nistern
          om den danska Riksrevisionens berättelse om Nordiska minister­rådets
          verksamhet 1995
        </IPQ_title>
        <submission_info>
          Inkom den 12 december Besvarad den 21 januari Prot. 1996/97:52
        </submission_info>
      </div>
      <div type="IPQuestionBody">
        <p>
          Vid mötet med Nordiska rådets presidium den 4 december i Stock­holm
          konfronterades vi med en överraskande hård kritik mot den eko­nomiska
          redovisningen inom Nordiska ministerrådet från danska Riksre-
          visionen. Grava anmärkningar riktas däri både mot sekretariatets
          admi­nistration och mot administrationen inom vissa av de samnordiska
          insti­tutionerna samt vad gäller styrningen och rapporteringen
          av projekt.
        </p>
        <p>
          Med utgångspunkt i ett antal exempel, bl.a. Nordisk Skovforskning,
          Nordens Institut i Grönland samt Nordisk Råd for Forskning i Europeisk
          Integrationsret (NORFEIR), som läggs ned vid utgången av 1996,
          påpe­kas att standarden på räkenskapsrapporteringen på ministerrådets
          område generellt måste betecknas som otillfredsställande och att
          en förbättring bör ske. Vid många tillfällen saknas avstämning
          mellan budget och rä­kenskaper. Likaledes saknas upplysningar
          huruvida revisionens rekom­mendationer och krav på ytterligare
          uppgifter har uppfyllts. Revisionen påpekar att ministerrådssekretariatet
          som ansvarig myndighet för den samlade budgeten också bär ansvaret
          att kontrollera institutionernas rä­kenskaper och följa upp gjorda
          påpekanden.
        </p>
        <p>
          Revisionen har även gått igenom ett antal projekt och stödordningar,
          företrädesvis inom kulturområdet, med resultat att dessa långt
          ifrån alltid är tillfredsställande dokumenterade vad gäller räkenskaper
          och resultat. Vad gäller Nordisk Ungdomskommitté (NUK) noteras
          en innehållsmäs- sig brist, då revisionen finner att det erforderliga
          nordiska innehållet i
        </p>
        <pb facs="PDF:87"/>
        <p>
          arrangemangen ofta förefaller tunt. Vad gäller ett projekt på
          jämställd­hetsområdet, vars projektledare ej längre är anställd
          inom ministerrådet, svarade slutrapporten inte mot sekretariatets
          förväntningar. Detta visar enligt Riksrevisionens uppfattning
          på vikten av att ministerrådssekretaria- tet noga fastställer
          den projektansvariga myndighetens och projektleda­rens förpliktelser
          och följer utvecklingen av projektet kontinuerligt. Exi­sterande
          dataregistrering av projekt synes aldrig ha kommit att verka enligt
          avsikten och revisionen anser att förbättringar av sekretariatets
          databaserade projekt- och aktivitetsregister är påkallade.
        </p>
        <p>
          Vad gäller de nordiska informationskontoren i Baltikum och S:t
          Pe­tersburg konstaterades vid ett besök under 1996 ett antal allvarliga
          brister av juridiskt, ekonomiskt och räkenskapsmässigt slag. Problem
          noterades bl.a. vad gällde den datoriserade bokföringen och otillräcklig
          kontroll av valutadifferenser. De största problemen har dock berott
          på lokala förhål­landen. Sålunda har den databaserade bokföringen
          vid informationskon­toret i Tallinn brutit samman i augusti 1995
          och måst rekonstrueras. Den anlitade banken i Vilnius ”Aurabankas”
          hade gått i konkurs vilket antas ha lett till en förlust av innestående
          medel, ca 40 000 danska kronor. Informationskontoret i S:t Petersburg
          har ännu inte officiellt erkänts och den svenska chefen ännu ej
          ackrediterats av de ryska myndigheterna.
        </p>
        <p>
          Mot bakgrund av bl.a. ovanstående har de nordiska riksrevisionerna
          föreslagit förstärkt förvaltningsrevision av Nordiska ministerrådets
          aktivi­teter. Nordiska rådets kontrollkommitté har instämt i detta
          förslag och uttalat att ministerrådets administrativa rutiner
          inom alla områden bör stramas upp och Nordiska rådet fortlöpande
          hållas informerat härom. Sverige, som står för över 35 % av kostnaderna,
          har ett särskilt starkt intresse av att detta verkligen sker.
        </p>
        <p>
          På vilket sätt avser den i Sverige ansvariga nordiska samarbetsminis-
          tern att följa upp den kritik som danska Riksrevisionen riktat
          mot redo­visningen av Nordiska ministerrådets verksamhet?
        </p>
        <pb facs="PDF:88"/>
      </div>
    </body>
  </text>
</TEI>
