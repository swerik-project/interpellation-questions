<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0337">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:337</head>
        <author who="unknown">Mikael Odenberg (m)</author>
        <minister who="unknown">inrikesministern</minister>
        <topic>bostadspolitiska utredningen</topic>
        <docDate when="1997-05-16">Inkom den 16 maj</docDate>
        <status inProtocol="prot-abc123" status="unanswered">Besvaras ej (Se (Seprot. 1996/97:111)</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:337 av Mikael Odenberg (m) till inrikesministern
          om bostadspolitiska utredningen
        </IPQ_title>
        <submission_info>
          Inkom den 16 maj Besvaras ej (Se prot. 1996/97:111)
        </submission_info>
      </div>
      <div type="IPQuestionBody">
        <p xml:id="i-BUZdSN597d4NgfT6Lwp6st">
          Under de gångna tre åren har chefen för Inrikesdepartementet
          besva­rat flertalet bostadspolitiska frågor i riksdagen genom
          att hänvisa till den bostadspolitiska utredningen. I praktiken
          har hela regeringens arbete på detta område totalförlamats av
          det utdragna utredningsarbetet. Det an­svariga statsrådet har
          i stort sett inte lyckats uträtta någonting alls.
        </p>
        <p xml:id="i-7u9C34q6uFasBzEVPTCc4z">
          Inrikesdepartementet har nu sammanställt remissvaren på utredning­ens
          betänkande Bostadspolitik 2000 (SOU 1996:156). Därav framgår att
          utredningen vinner stöd för sina allmänt hållna och välvilliga
          mål för bostadspolitiken. Men remissinstanserna riktar hård kritik
          mot utredning­ens underliggande analyser, vilka anses ytliga och
          bristfälliga. Tunga remissinstanser som Boverket, Byggentreprenörerna
          och Svenska Bygg­nadsarbetareförbundet anser över huvud taget
          inte att utredningen kan läggas till grund för lagstiftning.
        </p>
        <p xml:id="i-J2UB7pUkqXZqig8e8ZfxMQ">
          Beredning pågår nu inom Regeringskansliet och jag har förståelse
          för om inrikesministern anser sig förhindrad att föregripa detta
          beredningsar­bete. Det borde dock vara möjligt för ministern att
          ge svar på den centrala frågan om han anser att utredningen kan
          läggas till grund för riksdagsbe­slut eller ej.Bostadsbyggandets
          sammanbrott
        </p>
        <p xml:id="i-8rGEmyw5hbF1m9qCCFq1hr">
          I år beräknas bostadsbyggandet falla till en absolut bottennotering
          samtidigt som byggarbetslösheten stiger till nya rekordnivåer.
          För första kvartalet 1997 registrerar Statistiska Centralbyrån
          det lägsta bostadsbyg­gande som förekommit så länge SCB har existerat.
        </p>
        <p xml:id="i-Wt5xA5TqS9Mhwry9kHoq6Y">
          Det är uppenbart att det extremt höga skattetrycket på byggande
          och boende utgör den främsta bromsklossen för branschen. Sverige
          har i dag boendekostnader som ligger i storleksordningen 50 %
          över nivåerna i andra EU-länder. Mer än en tredjedel av de disponibla
          hushållsinkoms- terna måste nu läggas på boendet.
        </p>
        <p xml:id="i-EHFrubz7GmgdfNJxB8nDXn">
          I hyresrätten utgör olika skatter inemot 60 % av den hyra som
          hyres­gästerna erlägger. Bara för att betala fastighetsskatten
          åtgår det upp till två månadshyror. De sex bostadsorganisationerna
          SBC, HSB, Riksbyg­gen, Villaägarna, Fastighetsägareförbundet och
          Hyresgästernas Riksför­bund har mot denna bakgrund gått till ett
          gemensamt angrepp mot rege­ringens bostadspolitik i en artikel
          i Dagens Nyheter. Organisationerna
        </p>
        <note type="pageNumber" xml:id="i-Af1YVvD7oQC1wLRbLNAScw">
          332
        </note>
        <pb facs="PDF:331"/>
        <p xml:id="i-Mqdw8wEVBGUySdg4s8oCYg">
          instämmer i det moderata kravet på stegvisa sänkningar av fastighetsskat­ten.
        </p>
        <p xml:id="i-Y7XYFnnwr1zmjzLGFrLBKW">
          Bostadsbeskattningen måste sänkas om bostadsefterfrågan skall
          kunna öka.Hyressättningen
        </p>
        <p xml:id="i-Nh9446mU71F6mztHXAHWd5">
          Trots den höga beskattningen har det på lokala bostadsmarknader,
          framför allt i Stockholm och på vissa universitetsorter, funnits
          förutsätt­ningar för ökat bostadsbyggande. I Stockholm har socialdemokraterna
          emellertid fattat beslut om att sänka inflyttningshyrorna i de
          av ett kom­munalt bostadsbolag nybyggda lägenheterna på S:t Eriks
          f.d. sjukhusom­råde med 400 kr per kvadratmeter och år.
        </p>
        <p xml:id="i-4446YFMdaXLhFpxy7DUKST">
          Genom bruksvärdessystemet får kommunens dumpning av inflytt­ningshyrorna
          i S:t Erik omedelbar effekt på all annan nyproduktion i motsvarande
          bostadslägen. I praktiken stoppar socialdemokraternas be­slut
          därmed allt nybyggande i Stockholms innerstad. Hyresstoppet blir
          ett byggstopp!
        </p>
        <p xml:id="i-RdCoV3LQuGjDD4kEE71uCD">
          Bruksvärdessystemet är den andra stora bromsklossen för bostads­marknadens
          utveckling. Samtidigt som socialdemokraterna sänker nypro- duktionshyrorna
          i attraktiva områden där det finns bostadsefterfrågan och inga
          tomma lägenheter slår man vakt om överhyror i stora delar av det
          befintliga beståndet. I hela landet har de kommunala bostadsföretagen
          nära 50 000 lägenheter där bruksvärdeshyran ligger långt över
          marknads- hyran. Dessa lägenheter står i dag tomma.
        </p>
        <p xml:id="i-6mrzDfDMCN1cC78cRRm5b6">
          Sakta börjar bruksvärdessystemet visserligen att luckras upp.
          Några kommunala bostadsföretag frångår nu bruksvärdet och sänker
          hyrorna. Fortfarande hör dock en sådan marknadsanpassning av hyressättningen
          till undantagen. I fjol valde 50 kommuners bostadsbolag att hellre
          riva sammanlagt 2 700 lägenheter som inte gick att hyra ut till
          bruksvärdeshy- ra. Enligt Boverkets bostadsmarknadsenskät blir
          det i år och nästa år 80 kommuner som kan komma att riva tomma
          hus. I 60 kommuner har det kommunala bostadsbolaget lagt bostäder
          i ”malpåse”.
        </p>
        <p xml:id="i-Say6kkQKhXhwgEwYgrQvUi">
          Med hänvisning till det anförda vill jag ställa följande frågor
          till inri­kesministern:
        </p>
        <p xml:id="i-RNuWjWtRh3sK3jN4extNkd">
          1. Avser regeringen att framlägga förslag till riksdagsbeslut
          på gundval av den bostadspolitiska utredningens betänkande?
        </p>
        <p xml:id="i-88V1UiyVZ9swPddSqYezzt">
          2. Avser regeringen att framlägga förslag om lindrad bostadsbeskatt­ning?
        </p>
        <p xml:id="i-2AevYUC9s7VSKiEoQVSdF7">
          3. Avser regeringen att framlägga förslag om ett system för hyressättning
          som tar ökad hänsyn till hyresgästernas egna preferenser?
        </p>
        <p xml:id="i-6BoW6CbRYooCtHwaL82Zvd">
          4. Om så inte är fallet - avser regeringen att göra någonting
          över huvud taget?
        </p>
        <pb facs="PDF:332"/>
      </div>
    </body>
  </text>
</TEI>
