<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0043">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:43</head>
        <author who="unknown">Ewa Larsson (mp)</author>
        <minister who="unknown">statsrådet Thomas Östros</minister>
        <topic>sponsring</topic>
        <docDate when="1996-10-28">Inkom den 28 oktober</docDate>
        <status inProtocol="199697/prot-199697--026.xml" when="1996-11-07" status="answered">Besvarad den 7 november, Prot. 1996/97:26</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:43 av Ewa Larsson (mp) till statsrådet
          Thomas Östros om sponsring
        </IPQ_title>
        <submission_info>
          Inkom den 28 oktoberBesvarad den 7 november Prot. 1996/97:26
        </submission_info>
      </div>
      <div type="IPQuestionBody">
        <p>
          Reklam har traditionellt bestått i annonser i tidningar, skyltar
          och bio­reklam m.m. Med tiden har en utvidgning skett av det sätt
          på vilket före­tagen sprider sitt eller sin produkts namn. Ett
          sätt är att lämna ekonomiskt stöd till verksamheter eller personer.
          Företeelsen brukar kallas sponsring och den som lämnar stödet
          sponsor.
        </p>
        <p>
          Den sponsring som förekommer går huvudsakligen till idrottsrörelsen.
          Vi har vant oss vid att olika idrottsanläggningar såsom t.ex.
          golfbanor sponsras av olika företag och att detta syns i form
          av reklamskyltar. Lika­så har vi vant oss vid sponsorernas reklam
          vid idrottstävlingar och mest slående är kanske då hur de enskilda
          aktörerna inom idrottens värld är klädda upp till tänderna med
          reklam. Man kan inte undgå att i ett TV- inslag se hur en idrottsstjärna
          visar upp olika varumärken osv.
        </p>
        <p>
          Det förekommer även att kulturen sponsras. Även om denna form
          av sponsring är en relativt ny företeelse i vårt land så ökar
          den nu alltmer vilket med stor sannolikhet är en följd av statens
          begränsade budget som under senare år drabbat alla samhällssektorer.
        </p>
        <p>
          I skattelagstiftningen saknas särskilda bestämmelser om avdrag
          för sponsring. I flera motioner som behandlats av skatteutskottet
          har fram­förts förslag om att reglera frågan. Utskottet, vars
          ställningstagande blivit riksdagens beslut, har avvisat motionsyrkandena
          med hänvisning bl.a. till att allmännyttiga och liknande ändamål
          i första hand bör främjas genom direkta bidrag av allmänna medel
          och inte genom lättnader vid beskatt­ningen. Vidare har hänvisats
          till de gränsdragningsproblem en avdragsrätt för bidrag till kulturella
          och allmännyttiga ändamål skulle medföra samt till det stöd ideella
          organisationer redan åtnjuter i form av såväl direkta bidrag som
          lättnader i beskattningen. I sammanhanget har dock utskottet erinrat
          om att kostnader för sponsorverksamhet torde vara av den arten
          att de med hänsyn till det goodwill- och reklamvärde sådan verksamhet
          kan ha för ett företag inte sällan borde kunna hänföras till vid
          taxeringen avdragsgilla driftskostnader.
        </p>
        <p>
          Till följd av den oklarhet som finns i skattehänseende förekommer
          en varierande praxis bland tillämpande skattemyndigheter. Det
          finns få av­göranden från högsta instans om sponsring. Ett flertal
          kammarrättsdomar finns dock. I processrätten brukar man ibland
          säga att avgörandet i ett mål beror på vad domaren ätit till frukost.
          Detta stämmer i hög grad på länsrätternas tillämpning av kommunalskattelagen
          (KL) m.m. när det gäller mål om sponsring.
        </p>
        <p>
          För att avdrag skall medges för sponsring måste de allmänna förut­sättningarna
          för avdrag för driftskostnader i 20 § KL vara uppfyllda. Avgörandet
          är således om syftet med bidraget är att givaren på kort eller
          lång sikt får nytta i form av motprestationer vilka kan förväntas
          medföra bibehållna eller ökade intäkter i den bedrivna verksamheten.
          I detta ligger
        </p>
        <pb facs="PDF:35"/>
        <p>
          ett krav på samband mellan givarens verksamhet och motprestation.
          Sak­nas motprestation eller står denna inte i rimlig proportion
          till bidraget anses bidraget helt eller delvis utgöra gåva, för
          vilket avdrag ej medges. Om sponsorbidraget utgör driftskostnader
          kan det vanligen hänföras till reklam-, PR-, personal- och representationskostnader
          eller kostnader för forskning och utveckling.
        </p>
        <p>
          När det gäller kultursponsring så sker ofta denna i något annorlunda
          former och med delvis andra syften än t.ex. idrottssponsring.
          Det är ex­empelvis vid kultursponsring i många fall olämpligt
          att uppställa krav på omfattande aktiva reklamåtgärder från mottagarnas
          sida. Det kan från företagets sida ha en negativ reklameffekt
          att företagets namn på ett allt­för tydligt sätt markeras tillsammans
          med sponsormottagaren. Med hän­syn härtill blir i stället förekommande
          ”reklam” via publicitet i massme­dier av stor betydelse för sponsorn.
        </p>
        <p>
          På grund av sin komplexitet - vad gäller både mål och medel -
          är det värde, image och goodwill, som eftersträvas genom kultursponsring
          mer svårvärderad än det som erhålls genom exempelvis en reklamkampanj.
        </p>
        <p>
          Det anförda innebär att den rättspraxis som finns i dag inte
          utan vida­re kan läggas till grund för bedömningen huruvida rätt
          till avdrag förelig­ger. Frågan är om sponsring till kultur och
          idrott skall bedömas på samma grunder vad gäller avdragsrätten
          för sponsorerna.
        </p>
        <p>
          Med den utveckling som nu sker finns det starka skäl för att
          klargöra vilka regler som gäller för sponsring. Ett företag som
          går in och sponsrar ett specifikt kulturprojekt måste på förhand
          veta vad som gäller. Det måste finnas klara och koncisa regler
          om sponsring som leder till en en­hetlig bedömning av tillämpande
          myndigheter. Jag anser således att det finns starka skäl att se
          över gällande lagstiftning och tillämpning av den­na när det gäller
          sponsring och fundera över huruvida vi kanske behöver reformera
          detta område. Om kulturen är i behov av mer pengar och staten
          inte kan tillskjuta mer medel måste vi överväga om inte sponsringen
          skall ges ett större utrymme på så sätt att det blir lättare för
          företag som spons­rar kultur att få igenom sina avdrag i deklarationerna.
          Det finns givetvis alltid två sidor av samma mynt och här tänker
          jag då på frågor som moral och etik i samband med sponsring. Det
          finns säkert många frågor att beakta och det vore därför lämpligt
          med en grundlig översyn av spons- ringsverksamheten m.m.
        </p>
        <p>
          Min fråga till ministern är följande:
        </p>
        <p>
          Avser ministern verka för en översyn av kommunalskattelagens
          be­stämmelser om sponsring - och då även hur inblandade myndigheter
          tillämpar dessa bestämmelser - i syfte att underlätta sponsring
          till kultur i enlighet med vad som anförts i interpellationen?
        </p>
        <pb facs="PDF:36"/>
      </div>
    </body>
  </text>
</TEI>
