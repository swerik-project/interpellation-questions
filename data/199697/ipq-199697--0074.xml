<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0074">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:74</head>
        <author who="i-WhkYyHkAQJinZzBj9xsEfU">Annika Nordgren (mp)</author>
        <minister who="unknown">försvarsminis­tern</minister>
        <topic>ubåtar</topic>
        <docDate when="1996-11-14">Inkom den 14 november</docDate>
        <status inProtocol="199697/prot-199697--037.xml" when="1996-12-03" status="answered">Besvarad den 3 december, Prot. 1996/97:37</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:74 av Annika Nordgren (mp) till försvarsminis­tern
          om ubåtar
        </IPQ_title>
        <submission_info>
          Inkom den 14 novemberBesvarad den 3 december Prot. 1996/97:37
        </submission_info>
      </div>
      <div type="IPQuestionBody">
        <p xml:id="i-LWyJEBWpCT9jTrRCpc8gNS">
          Internationellt
        </p>
        <p xml:id="i-NZMaSdockVUi9czuoHQaQc">
          Det finns i dag ca 425 konventionella ubåtar i 45 flottor i världen.
          Många stater planerar att förnya sina ubåtsflottor, andra skall
          för första gången anskaffa ubåtar. Denna utveckling är mycket
          oroväckande. Ubåts- vapnet är mest känt ”som ett anfallsvapen”
          (Ulf Samuelsson, Under svenskt flagg nr 2/1995, s. 10) och det
          är lämpat för ”överraskningsattacker i fientligt vatten” (Kockums
          marknadschef Perti Kinnunnen, The Muslim, den 24 januari 1994).
        </p>
        <p xml:id="i-HQLjfroZ53Wa5KHGPGSJDV">
          Den amerikanska flottan uttryckte för några år sedan oro över
          att så många stater i tredje världen planerar att anskaffa konventionella
          ubåtar, som kan användas i olika konflikter. ”Vi förutser att
          det kommer att bli ett växande problem”, sade en representant
          för US Navy (Jane's Defence Weekly, 7 april 1990).
        </p>
        <p xml:id="i-DXT7n8PHk8fYiyu7opG2Du">
          Ubåtar är ett mycket effektivt och offensivt vapen i krig. Det
          kan ope­rera långt inne på en annan stats territorium, som en
          del i krigsförberedel­ser eller i ett anfallskrig.
        </p>
        <p xml:id="i-L6ZZaM3bb6eHy4nn6FNSQA">
          Med tanke på ubåtarnas möjliga offensiva kapacitet och destabilise-
          rande funktion bör Sverige, enligt Miljöpartiet de grönas uppfattning,
          helt upphöra med utveckling och export av ubåtar.
        </p>
        <note type="margin" xml:id="i-W3Qb6LmJGesYUGuruPxjTF">
          Interpellationer1996/97:1 -372
        </note>
        <note type="pageNumber" xml:id="i-2G4oQqNkLSYhaMS9URLtMp">
          71
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_71.pdf"/>
        <note type="margin" xml:id="i-Fa3nNzqZ9pnhpRXjE8UQrv">
          Interpellationer1996/97:1 -372
        </note>
        <note type="pageNumber" xml:id="i-AwUgCwrDAuygrrfZr3cNKt">
          72
        </note>
        <p xml:id="i-WV7XhcWDBs1gfpBfWANvWh">
          Sverige
        </p>
        <p xml:id="i-86hDdN6UbA8Mj95A3GYRPP">
          Inriktningen från 1992 års försvarsbeslut, om anskaffning av
          Ubåt 2000, har rivits upp. Regeringen föreslår att ubåtsflottan
          skall redu­ceras från tolv till högst nio ubåtar, varav två skall
          ligga i materielbered- skap.
        </p>
        <p xml:id="i-932hFwT2J5feUjyFLtQLxu">
          Olika regeringar har redan satsat totalt ca 170 miljoner kronor
          på studier och projektering av en ny generation av ubåtar, Ubåt
          2000. Men bantningen av ubåtsflottan, som är ett positivt förslag
          i försvarsproposi­tionen, måste automatiskt innebära att utvecklingen
          av Ubåt 2000 stop­pas. Med nuvarande inriktning kommer nämligen
          inte marinen att ha behov av ytterligare ubåtar under ca 25 år.
          En modern ubåt har, om den moderniseras, en livstid på ca 40 år.
          (Enligt vad FMV planerade 1992 skulle de moderniserade Sjöormen-ubåtarna
          tjänstgöra i 42 år.)
        </p>
        <p xml:id="i-SV1oC2g4q3zr9usEMyjVb">
          Om några år kommer den svenska marinen att ha:
        </p>
        <p xml:id="i-4S4Y5L2Jd9Rr8HkAdedqtP">
          • Tre helt moderna Gotlandsubåtar, som kan vara i tjänst till
          någonstans mellan 2030 och 2040.
        </p>
        <p xml:id="i-F6H46ahg7ZXPXX36oPTutw">
          • Fyra Västergötlandsubåtar, som togs i bruk mellan 1987 och
          1990 och som kan vara i tjänst till någonstans mellan 2025 och
          2030.
        </p>
        <p xml:id="i-4sgmF27BdqQx1ik3rGSwZm">
          • Två Näcken- eller Sjöormen-ubåtar i materielberedskap.
        </p>
        <p xml:id="i-8jhEHQrWh4MgKUP5fYZibm">
          Detta betyder alltså att det, med nuvarande beslut om sju ubåtar
          i ak­tiv tjänst, kommer att dröja minst 25 år innan Sverige får
          ett behov av nyanskaffning av ubåtar.Omställning av Kockums ubåtstillverkning
        </p>
        <p xml:id="i-4VcozbHE88XTjscPaXL1hg">
          I försvarspropositionen konstateras att det ”är rimligt att staten
          försö­ker underlätta industrins anpassningsåtgärder under ett
          övergångsskede” (s. 159).
        </p>
        <p xml:id="i-NcLWYhQYtttdP85ZSutS4a">
          Kockums har nyligen beslutat att flytta sin ubåtsverksamhet från
          Malmö till Karlskrona. Ett stort antal anställda har varslats.
          Kockums ubåtstillverkning har varit helt beroende av den svenska
          försvarspolitiken och politiska beslut. När nu riksdagen inte
          fattar beslut om att satsa ytter­ligare på Ubåt 2000, bör den
          i stället använda riktade insatser för att möjliggöra en omställning
          av Kockums till civil tillverkning. Projekteringen av Ubåt 2000
          och projektet Viking
        </p>
        <p xml:id="i-TJ3iEaCVDpqLLpFMm5KQF7">
          I augusti 1994, strax innan riksdagsvalet, avsatte den borgerliga
          rege­ringen 120 miljoner kronor till Kockums för fortsatta studier
          och projek­tering av Ubåt 2000. Eftersom regeringen inte längre
          föreslår en fortsatt satsning på nya ubåtssystem, måste FMV enligt
          min mening få i uppdrag att försöka förhandla tillbaka delar av
          de beviljade pengarna och under­söka de ekonomiska konsekvenserna
          av att riva upp kontraktet med Kockums.
        </p>
        <p xml:id="i-BnT49ePpmy7p6UJQMRv4Mb">
          Det svenska engagemanget i projektet Viking fortsätter trots
          att det, med nuvarande beslut om sju ubåtar i aktiv tjänst, kommer
          att dröja minst 25 år innan Sverige får ett behov av nyanskaffning
          av ubåtar.
        </p>
        <p xml:id="i-X6itg9hVPbZ8cK1SNWKg2h">
          Frågan är om Kockums skall få utveckla nya ubåtar enbart för
          ex­portmarknaden. Företrädare för Kockums har vid olika tillfällen
          förklarat att de önskar samarbeta med utländska företag om att
          gemensamt utveck­la nya ubåtar. Men en konsekvens av den föreslagna
          neddragningen av den svenska ubåtsflottan måste bli att sådana
          samarbetsprojekt förbjuds. Och detta av flera olika skäl.
        </p>
        <p xml:id="i-EiBYyq6Hm2GNXRK9aHzJiK">
          För det första är det inte tillåtet med produktutveckling enbart
          för ex­portmarknaden. I den senaste propositionen om export av
          krigsmateriel
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_72.pdf"/>
        <p xml:id="i-WXPS1whqTsUeDEM3f7UkHC">
          återges krigsmaterielexportutredningens ”konstaterande, att någon
          ut­veckling och tillverkning enbart inriktad på exportmarknaden
          inte bör få förekomma------” (1991/92:174, s. 143).
        </p>
        <p xml:id="i-Q5ZU8soa8BJqgcRpY3V5Bk">
          Och i en riksdagsdebatt den 18 november 1994 gav regeringen,
          via utrikeshandelsministern Mats Hellström, en klar ”signal” till
          företagen: ”Det är inte tillåtet med export av produkter som enbart
          skall exporteras och icke försäljas i Sverige”.
        </p>
        <p xml:id="i-2igmrcpLuM6d3qnmZ6pdBZ">
          För det andra sades i 1992 års försvarsbeslut att det är ”ytterst
          angelä­get att vi inom landet kan bibehålla nyutvecklingskapacitet
          för ubåtssys­tem”. Denna formulering, om ubåtssystem, återfanns
          inte i försvarsbe- redningens betänkande. I stället ansåg försvarsberedningen
          och senare också regeringen i försvarspropositionen i oktober
          1995 att ”en inhemsk kompetens bör säkerställas inom områdena------undervattensteknik
          (försvenska förhållanden)” (prop. 1995/96:12, s. 135).
        </p>
        <p xml:id="i-AaYR2jqmHA1BwUKn4uCBpU">
          Försvarsberedningen och regeringen bytte alltså ut ordet ”ubåtssystem”
          mot ”undervattensteknik”, vilket var en klar markering och en
          konsekvens av den föreslagna nedskärningen av ubåtsflottan. Med
          undervattensteknik avsågs andra system än ubåtar.
        </p>
        <p xml:id="i-GnumgX2NNZ8iszVzHSCAvz">
          I den nu aktuella försvarspropositionen finns det en formulering
          om att ”Fortsatt kompetens skall säkerställas inom ubåtsområdet”
          (s. 74 och 158), men formuleringen från 1992 om ”nyutvecklingskapacitet
          för ubåtssystem” lyser med sin frånvaro.
        </p>
        <p xml:id="i-NANgYJrGWrJo4gi2MN1KtQ">
          Beträffande de försvarsteknologiska satsningarna så ingår ”undervattensteknik”
          bland de prioriterade basområdena (s. 157). Men av sammanhanget
          framgår att dessa basområden inte omfattar nyutveck­lingskapacitet
          för ubåtar. Regeringen skriver nämligen att ”försvarsmaktens tekniksatsningar
          är inriktade på de i försvarsbeslutets första etapp prioriterade
          baskompetenserna------undervattensteknik —
        </p>
        <p xml:id="i-A9Z68Vbw1ie5WeU2V98vMh">
          (s. 158), och några ekonomiska satsningar på nyutveckling av
          ubåts­system kommer det säkerligen inte att ske. Med ”undervattensteknik”
          avses i sammanhanget helt enkelt inte ubåtar.
        </p>
        <p xml:id="i-PN3uYYHSRfSbDwme9M7oUn">
          För det tredje skulle ett samarbete mellan Kockums och ett utländskt
          företag om fortsatt ubåtstillverkning strida mot riksdagens beslut
          från december 1995 om att ”internationellt samarbete inom materielområdet
          i form av gemensam anskaffning bara bör ske för sådana materielsystem
          där Försvarsmaktens behov bedöms kvarstå även vid förändrade förhål­landen”.
          (1995/96:UFöUl, s. 64).
        </p>
        <p xml:id="i-Ap5ZTqbSfMQWUZExqowNi9">
          Regeringen förutsatte alltså att också den svenska försvarsmakten
          skulle inhandla ett samtillverkat vapensystem. Och för att samarbetspro-
          jektet skulle få äga rum krävdes dessutom att ”försvarsmaktens
          behov bedöms kvarstå även vid förändrade förhållanden”.
        </p>
        <p xml:id="i-9wbbUP7QhWiX5L9NES8Pvf">
          Ett samarbetsprojekt mellan Kockums och utländskt företag skulle
          varken uppfylla det första eller det andra av dessa villkor.
        </p>
        <p xml:id="i-TTTMMCA9drvXn6ku567L23">
          Sammantaget är det uppenbart att ett samarbete mellan Kockums
          och utländskt företag om utveckling av en ny ubåtsgeneration skulle
          strida mot både hittillsvarande praxis och riktlinjerna för krigsmaterielexport.
          Enligt Miljöpartiet de grönas mening vore det förstås också orimligt
          att godkänna utveckling av en ny ubåt enbart för exportmarknaden,
          med hänvisning till att det inte kan uteslutas att Sverige någon
          gång i en avläg­sen framtid får behov av ytterligare ubåtar.
        </p>
        <p xml:id="i-FDbeCUFgsproeGom8bEAkW">
          Försvarsberedningen föreslog att den svenska ubåtsflottan skulle
          re­duceras från tolv till sju ubåtar, vilket skulle omöjliggöra
          Ubåt 2000.
        </p>
        <note type="margin" xml:id="i-VeVpSFqaEcYf4sKMxEF2fA">
          Interpellationer1996/97:1 -372
        </note>
        <note type="pageNumber" xml:id="i-RQnrzMXDbRKTyS9uyekArB">
          73
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_73.pdf"/>
        <note type="margin" xml:id="i-UJFdwPBH3xoaj5ba58VDNd">
          Interpellationer1996/97:1 -372
        </note>
        <p xml:id="i-C6hjSH4AcxeACDA7PMDYyu">
          Regeringen vacklade något och föreslog i försvarspropositionen
          hösten 1995 att Sverige skall ha ”högst nio”. Det tolkades av
          vissa som att rege­ringen öppnade dörren för en framtida beställning
          av två stycken Ubåt 2000. Detta dementerades dock av både Anders
          Svärd (c) och Britt Bohlin (s) i riksdagen. I den nya försvarspropositionen
          nämns inte Ubåt 2000, som för svenskt vidkommande nu måste betraktas
          som avfär­dat.
        </p>
        <p xml:id="i-TdArmN3XmjcumYWyTukida">
          Med stor förvåning har jag fått ett motsatt besked via Kockums
          per­sonaltidskrift (den 18 oktober 1996). Där står det: ”Till
          detta kommer positiva signaler från FMV - vilket innebär att Ubåt
          2000-projektet skall köras vidare - med inriktning mot ett samnordiskt
          projekt, Viking, fort­sätter Gunnar Öhlund”.
        </p>
        <p xml:id="i-RRMSEVwV99HKkAnMtAFxHj">
          Det betyder att Kockums anser sig ha fått signaler om att satsningarna
          på Ubåt 2000 i själva verket är en del av Kockums samnordiska
          projekt för att utveckla en ny ubåtsgeneration, ubåten Viking!
        </p>
        <p xml:id="i-QBTNzDcdK3w32mYw2sAaYq">
          I personaltidningen kan man också läsa: ”Det samnordiska projektet
          Viking har utvecklats väl under året. Marincheferna i respektive
          land träffades nyligen och projektläget redovisades. Kockums har
          nu fått i uppdrag att genomföra ytterligare utredning och komplettering
          i ärendet fram till december, då marincheferna planerar att ha
          nästa avstämning.”
        </p>
        <p xml:id="i-PPLBRqSwGweVoRgzmFLMD8">
          Detta är helt enkelt obegripligt. Samtidigt som riksdagen inom
          kort kommer att fatta beslut om att skära ned ubåtsflottan, vilket
          betyder att det inte blir nya ubåtsinköp under en mycket lång
          period, så ger staten bidrag till Kockums för att utveckla en
          ny ubåt. Vad är det som pågår?
        </p>
        <p xml:id="i-Wp39AKA9UWgoFhyJmxdHSR">
          I ”Nytt Malmö” står också att den inneliggande orderstocken inklude­rar
          halvtidsmodernisering av Näcken. Det verkar enligt min mening
          ab­surt att satsa pengar på en halvtidsmodernisering av ubåtar
          som skall hållas i materielberedskap.
        </p>
        <p xml:id="i-5QgoCga11KMvDAkmoAyRvE">
          Jag vill fråga försvarsministern:
        </p>
        <p xml:id="i-4WamAXUgEWb9iHU8ydjkpL">
          1. Avser försvarsministern genomföra en långsiktigt bättre investering
          genom att hjälpa Kockums att ställa om från ubåtstillverkning
          till civil tillverkning, i stället för att fortsätta avsätta pengar
          för utveckling och vidmakthållande av ubåtskompetensen?
        </p>
        <p xml:id="i-6hP97hXBAV37hAdVfaUP6p">
          2. Avser försvarsministern undersöka möjligheten att bryta kontraktet
          med Kockums, om fortsatta studier och projektering av Ubåt 2000,
          så att statsmakterna kan få tillbaka en del av de satsade 120
          miljoner kronorna för att exempelvis användas till stöd för omställning
          av Kockums till civil produktion?
        </p>
        <p xml:id="i-PmrPZMRuvneNCcYARC7yBg">
          3. Avser regeringen att avsätta pengar på vidmakthållande av
          kompetens eller utveckling av ubåtar när det står klart att det
          inte kan bli fråga om nya beställningar till den svenska försvarsmakten
          förrän om ca 25 år?
        </p>
        <p xml:id="i-Xqt59mVy76wGZkUebJ1shZ">
          4. Avser regeringen fortsätta med det svenska engagemanget i
          projektet Viking och i så fall varför?
        </p>
        <p xml:id="i-MAYm6chWnV2SJxjR3GnUuB">
          5. Avser regeringen avsätta några statliga pengar till projektet
          Viking under den kommande försvarsbeslutsperioden?
        </p>
        <p xml:id="i-4KxWwPZfxBS5WLKzVi6vh2">
          6. Avser regeringen genomföra en halvtidsmodernisering av Näcken-
          ubåtama?
        </p>
        <note type="pageNumber" xml:id="i-W2LAwVtGvpMXCJoTJqfeX8">
          74
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_74.pdf"/>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_75.pdf"/>
      </div>
    </body>
  </text>
</TEI>
