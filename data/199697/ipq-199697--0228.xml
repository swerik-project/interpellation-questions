<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0228">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:228</head>
        <author who="unknown">Lennart Hedguist (m)</author>
        <minister who="unknown">kulturministern</minister>
        <topic>Språk- och folkminnesinstitutets förläggning</topic>
        <docDate when="1997-03-07">Inkom den 7 mars</docDate>
        <status inProtocol="199697/prot-199697--091.xml" when="1997-04-17" status="answered">Besvarad den 17 april, Prot. 1996/97:91</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:228 av Lennart Hedguist (m) till kulturministern
          om Språk- och folkminnesinstitutets förläggning
        </IPQ_title>
        <submission_info>
          Inkom den 7 marsBesvarad den 17 april Prot. 1996/97:91
        </submission_info>
      </div>
      <div type="IPQuestionBody">
        <p xml:id="i-DhKQ5CPThh9uw2yqaVr8pK">
          I proposition 1996/97 (s. 155) står bl.a. ”En etablering av Språk-
          och folkminnesinstitutets kansli i anslutning till ett universitet
          som förenar hög datateknisk kompetens med intresse för kulturvetenskaperna
          framstår som önskvärd. Därigenom kan institutet utveckla nya verksamhetsidéer
          -
        </p>
        <pb facs="PDF:227"/>
        <p xml:id="i-U3mtAaWjStjXwn6M13HryR">
          ---- Regeringen gör bedömningen att Språk- och folkminnesinstitutets
          kansli kan flyttas från Uppsala till Linköping under 1998. ”
        </p>
        <p xml:id="i-MZ76fRfk677Sq3cM8n2o8L">
          Universitetsrektor Stig Strömholm har den 31 januari 1997 i brev
          till SOFI:s styrelse med kopia till Kulturdepartementet syrligt
          men välmoti­verat kommenterat denna passus i propositionen på
          följande sätt: ”För varje läsare som har kännedom om situationen
          vid de svenska universite­ten framstår det citerade först närmast
          som uttryck för bisarrt skämtlynne att Uppsala skulle sakna ett
          universitet med intresse för kulturvetenska­perna” och att det
          helt övervägande tekniskt och medicinskt inriktade universitetet
          i Linköping skulle besitta ett sådant intresse är ett häpnads­väckande
          påstående. Av de 25 professorerna vid Linköpings filosofiska fakultet
          har för närvarande enligt statskalendern icke en enda ett språkligt
          eller historiskt ämne. Barn, vatten eller pedagogik är de ”temaområden”
          som lärostolarna främst är ägnade åt. Planer på att inrätta språkprofessu­rer
          föreligger visserligen enligt uppgift, men all erfarenhet visar
          att innan sådana planer börjat på allvar bära frukt på den nivå
          som kan vara av intresse för ett nationellt organ av SOFI:s karaktär,
          mångårig uppbygg- nadsverksamhet är nödvändig.
        </p>
        <p xml:id="i-DA11gSUK19RpTKSuLNfjWG">
          Den samlade språkvetenskapliga och omgivande humanistiska kompe­tensen
          vid Uppsala universitet borde knappast behöva understrykas. Det
          handlar om väletablerade och vetenskapligt mycket aktiva och produktiva
          institutioner.
        </p>
        <p xml:id="i-p4rru1uqaekcUvBzdepg7">
          När det första argumentet sålunda synats på ett obarmhärtigt
          sätt kvarstår påståendet om den utvecklade datorkompetensen i
          Linköping. Den föreligger säkert men det kan likväl sättas i fråga
          om inte Uppsala universitet besitter en i sammanhanget minst likvärdig
          kompetens. Förut­om den centrala dataverksamheten bedrivs utbildning
          och forskning vid såväl en samhällsvetenskaplig som en teknisk-naturvetenskaplig
          institu­tion på området. Inget har försports annat än att de ligger
          mycket långt framme.
        </p>
        <p xml:id="i-D7aMxsskmGoAeFKCZ1aEav">
          Om den citerade propositionstexten sålunda utgör underlaget för
          att det vore en fördel för SOFI att genom en flyttning från Uppsala
          till Lin­köping byta ut en kulturvetenskaplig och datamässig svag
          miljö mot en stark faller den argumentationen således mot den
          tecknade bakgrunden på sin egen orimlighet.
        </p>
        <p xml:id="i-PtnYTvmjosXUQUrNYYU1TH">
          Kulturministern har i ett svar i riksdagen den 25 februari på
          fråga av Jan Backman ånyo pekat på datorkompetensen i Linköping
          som argu­ment. Hon förbiser i svaret däremot helt den viktiga
          anknytningen till den kulturvetenskapliga och språkhistoriska
          miljön. Hon påpekar samtidigt att förutsättningen för flyttningen
          är att myndigheten kan uppfylla de mål för verksamheten som ställts
          upp av regering och riksdag. Mot den bakgrun­den och i ljuset
          av vad som anförts av en rad med SOFI samverkande institutioner
          den senaste tiden borde kunna förutsättas att flytten inte skall
          realiseras. En rad företrädare vid olika nordiska lärosäten som
          SOFI samarbetar med har nämligen uttryckt sin stora förvåning
          och ibland bestörtning över den tänkta flytten. Man befarar på
          goda grunder att kvaliteten i SOFI:s verksamhet kan komma att
          försämras.
        </p>
        <p xml:id="i-W2oCkZ3xadjEKT4TmSfJF6">
          Regeringens proposition var så formulerad att man snarast anmälde
          att SOFI:s kansli ”kan flyttas från Uppsala till Linköping under
          1998”. Det kan tolkas som att det är styrelsen som kan fatta beslutet
          - antingen att stanna kvar i Uppsala eller flytta till Linköping.
          Det bör emellertid klarläggas om det är en politisk vilja från
          departementet att en flyttning
        </p>
        <note type="margin" xml:id="i-QU38nJAgE1MRQpKyXT6RUp">
          Interpellationer1996/97:1 -372
        </note>
        <note type="pageNumber" xml:id="i-XZU6YaZxQ64c9Mj6HRwtRb">
          229
        </note>
        <pb facs="PDF:228"/>
        <note type="margin" xml:id="i-Ca9ASKLLQhN2SjsLZ56jrw">
          Interpellationer1996/97:1 -372
        </note>
        <p xml:id="i-Mba24MKZwR91htZgmQpjc8">
          skall ske. Om så är fallet bör i så fall de beslutskriterier
          som legat bakom detta redovisas. Det är ju alldeles uppenbart
          att det resonemang som förs i propositionen inte kan utgöra något
          skäl för flytt - utan snarast tvärtom. Då inställer sig frågan
          vilka de beslutskriterier är som skulle kunna moti­vera den i
          propositionen antydda flytten.
        </p>
        <p xml:id="i-5musDhDcfSnGjwb45pyuqN">
          Mot bakgrund av det anförda vill jag fråga kulturministern:
        </p>
        <p xml:id="i-EhnR9o3EqBbg32YLmcyr86">
          Har regeringen tagit ställning för att en flytt av SOFI:s kansli
          bör ske från Uppsala till Linköping och om så är fallet vilka
          är då de verkliga beslutskriterier som styrt detta beslut?
        </p>
        <p xml:id="i-KmK2a4PWRZRTsT8JsUU7bu">
          Är kulturministern beredd att låta SOFI:s styrelse sakligt pröva
          frågan om lämpligaste lokalisering utifrån öppet redovisade beslutskriterier
          med angivande hur väl de båda diskuterade alternativen uppfyller
          dessa be­slutskriterier?
        </p>
        <pb facs="PDF:229"/>
      </div>
    </body>
  </text>
</TEI>
