<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0147">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:147</head>
        <author who="unknown">Leif Carlson (m)</author>
        <minister who="unknown">socialministern</minister>
        <topic>de nya läkemedelsreglerna</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:147 av Leif Carlson (m) till socialministern
          om de nya läkemedelsreglerna
        </IPQ_title>
        <submission_info>
          Inkom den 3 februari Besvarad den 6 mars Prot. 1996/97:74
        </submission_info>
      </div>
      <div type="IPQuestionBody">
        <p>
          Det är av yttersta vikt att beslut som fattas av lagstiftaren
          alltid är tydliga och klara. Målsättningen måste alltid vara att
          oklarheter angående vad som avses med förändringarna är undanröjda
          i god tid innan föränd­ringarna skall träda i kraft. Ändrade förutsättningar
          som påverkar enskil­da människor måste också aviseras i så god
          tid att information om för­ändringarna tränger ut till alla som
          berörs.
        </p>
        <note type="pageNumber">
          144
        </note>
        <pb facs="PDF:143"/>
        <p>
          Ett exempel på hur det inte skall gå till är de förändrade reglerna
          kring läkemedelsförmånen. Genom alltför dålig pedagogik från regering­ens
          sida hamstrades det läkemedel på ett sätt som saknar motsvarighet
          innan förändringarna trädde i kraft den 1 januari 1997. Enligt
          uppgifter steg kostnaderna för försäkringen med 800 miljoner kronor
          bara under december månad. Det köptes läkemedel för ca 2 miljarder
          kronor mot normala 1,2 miljarder kronor. De pengar regeringen
          räknat med att spara det första halvåret är i princip förbrukade.
        </p>
        <p>
          Nu har förändringarna trätt i kraft. En del av förändringen är
          det nya receptregistret. I detta skall patientens personnummer,
          förskrivare, ar­betsplats, diagnos, läkemedel, dosering och mängd
          finnas upptagna. Vi moderater var starkt kritiska mot förslaget,
          eftersom vi ansåg att ett regis­ter av den art som regeringen
          föreslog var alltför integritetskränkande och dessutom med dagens
          teknik helt onödig. Det som dock nu är intressant är att registret
          finns och skall fungera fr.o.m. den 1 januari 1997. Läkar­na,
          som har ansvar för att de nya receptblanketterna blir ordentligt
          ifyllda så att registret blir korrekt, har ännu inte fått dem.
          Någon information från ansvariga myndigheter har heller inte kommit
          läkarna till del. Efter snart en månad har alltså inget hänt.
          Dagligen ”bryter” läkare mot lagen utan egen förskyllan.
        </p>
        <p>
          Detta riskerar, som jag inledningsvis påpekade, att undergräva
          respek­ten för det politiska systemet, politiska beslut och för
          politiker över hu­vud taget på ett sätt som knappast gynnar vårt
          demokratiska samhälle.
        </p>
        <p>
          En annan, och allvarligare konsekvens av förändringarna av de
          nya reglerna, är att vi nu efter en mycket kort tid ser tecken
          på att patienter behandlas olika beroende på var i landet man
          råkar bo. En av grundpelar­na i hälso- och sjukvårdslagen är att
          alla människor skall garanteras god vård och omsorg oavsett var
          man bor. Eftersom landstingen nu får ansva­ret för läkemedlen
          riskerar människor att få betala olika för samma läke­medel beroende
          på hur landstinget där man bor prioriterar. Detta varnade vi moderater
          för i vår reservation med anledning av betänkandet Reform på recept
          (SOU 1995:122). I reservationen står bl.a. följande:
        </p>
        <p>
          ”Läkemedelsförmånen bör vara nationell bl.a. för att bevara ett
          läke- medelssortiment med enhetliga priser. Medel fördelade på
          23 landsting och 3 kommuner leder ofrånkomligen till ojämlikhet
          i vårdutbud och service”.
        </p>
        <p>
          Reservationens formuleringar rörande vikten av en nationell läkeme-
          delsförsäkring och de farhågor ett förändrat huvudmannaskap innebär,
          siktade in sig på ett framtida perspektiv. Den risk vi såg och
          ser med ojämlikheter i vård och omsorg genom regeringens förslag
          och riksda­gens beslut visade sig dock bli besannade redan inom
          en månad. Psykiskt sjuka patienter får nu sina läkemedel betalda.
          Dels har landstinget i Värmland fattat beslut om detta, dels ett
          sjukvårdsområde i Helsingborg. Har man således ”turen” att bo
          i dessa två områden får man sina medici­ner betalda av det offentliga.
          Bor man däremot t.ex. i Ängelholm, i Sigtu­na eller i Östersund
          får man det inte. Detta undergräver hela hälso- och sjukvårdslagen
          och riskerar att öka kostnaderna för läkemedel på ett okontrollerat
          sätt.
        </p>
        <p>
          Med hänvisning till det anförda vill jag därför fråga statsrådet:
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          145
        </note>
        <p>
          10 Interpellationer 1996/97:1-372
        </p>
        <pb facs="PDF:144"/>
        <note type="margin">
          Interpellationer1996/97:1 -372
        </note>
        <p>
          1. Avser statsrådet verka för att ansvariga myndigheter följer
          upp rege­ringens förslag och riksdagens beslut rörande de nya
          reglerna kring läkemedelsförsäkringen?
        </p>
        <p>
          2. Vilka åtgärder avser statsrådet vidta för att undanröja de
          oklarheter som råder kring de nya receptregistren?
        </p>
        <p>
          3. Vilka åtgärder avser statsrådet vidta så att inte patienter
          behandlas olika beroende på var de bor som ett resultat av de
          nya läkemedels- reglerna?
        </p>
        <pb facs="PDF:145"/>
      </div>
    </body>
  </text>
</TEI>
