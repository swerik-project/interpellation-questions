<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0003">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:3</head>
        <author who="unknown">Chatrine Pålsson (kd)</author>
        <minister who="unknown">miljöministern</minister>
        <topic>Nötöfjärden - även kallad Kyrkfjärden</topic>
        <docDate when="1997-09-19">Inkom den 19 september</docDate>
        <status inProtocol="199697/prot-199697--009.xml" when="1996-10-03" status="answered">Besvarad den 3 oktober, Prot. 1996/97:9</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:3 av Chatrine Pålsson (kd) till miljöministern
          om Nötöfjärden - även kallad Kyrkfjärden
        </IPQ_title>
        <submission_info>
          Inkom den 19 september Besvarad den 3 oktober Prot. 1996/97:9
        </submission_info>
      </div>
      <div type="IPQuestionBody">
        <p>
          Runt om i vårt land finns det många exempel på svårt miljöskadade
          områden. Ett mycket allvarligt fall av miljöförstöring hittar
          vi i den s.k. Kyrkfjärden (dess officiella namn är Nötöfjärden)
          som har drabbats mycket hårt av den verksamhet som drevs vid gamla
          Emsfors bruk under lång tid.
        </p>
        <p>
          Uppskattningsvis 450 000 ton fibrer från produktionen ligger
          under vattenytan och ruttnar. Metangasbubblor flyter upp hela
          tiden, det stinker och sjön har blivit helt otjänlig. Vi vet att
          det finns mängder av kvicksil­ver ansamlat i sjöbotten, om det
          därutöver finns andra gifter är det ingen som med säkerhet vet.
        </p>
        <p>
          Vad som inte tycks ha blivit tillräckligt uppmärksammat är att
          den s.k. Emmekalvsbäcken (tillflödet från Emån) med Kyrkfjärden
          är en naturlig del av Emån. Emån ”kalvar sig” vid villasamhället
          Emmakalv. Enligt naturresurslagen 2 kap. 6 § 2 st är Emån ett
          riksintresse ur naturvårdssyn- punkt, varför man bör anta att
          det gäller hela vattensystemet, och inte bara delar därav. När
          man då ser hur detta område har misshandlats och inte fått någon
          uppstädning blir man bedrövad.
        </p>
        <p>
          Det finns mycket goda erfarenheter från saneringen av Järnsjön
          i Hultsfreds kommun. Jag kan därför med stor visshet säga att
          möjligheter­na att kunna sanera Kyrkfjärden är säkra om man bara
          bestämmer sig för det.
        </p>
        <p>
          Ett rimligt sätt att lösa problemet vore att låta kostnaden för
          en sane­ring delas mellan de berörda parterna, dvs. att de pappersbruk
          som har smutsat ned får ta ansvar i efterhand, tillsammans med
          Oskarshamns kommun och Naturvårdsverket.
        </p>
        <p>
          Jag är väl medveten om att statens resurser är starkt begränsade,
          men just därför är det så viktigt att man gör effektiva och genomtänkta
          priori­teringar. Att satsa pengar på att städa upp i Kyrkfjärden
          vore ett säkert alternativ för att veta att pengarna verkligen
          kommer till nytta. Det är inte alltid man i efterhand kan säga
          att satsade resurser verkligen har hamnat där de behövdes bäst
          och gjorde största möjliga nytta. Att rädda Kyrk­fjärden skulle
          däremot vara ett säkert projekt vad gäller hög miljöeffek­tivitet
          för pengarna.
        </p>
        <p>
          Minimikravet borde åtminstone vara att resurser avsätts för att
          under­söka hur skadlig denna förorening är. Detta har aldrig gjorts.
        </p>
        <p>
          Mot bakgrund av ovanstående vill jag därför fråga miljöministern:
        </p>
        <p>
          Avser miljöministern att agera för att en undersökning av miljöska­dorna
          i Kyrkfjärden skall komma till stånd, och att lämpliga åtgärder
          skall kunna vidtas?
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          3
        </note>
        <pb facs="PDF:2"/>
        <note type="margin">
          Interpellationer1996/97:1 -372
        </note>
        <note type="pageNumber">
          4
        </note>
        <pb facs="PDF:3"/>
      </div>
    </body>
  </text>
</TEI>
