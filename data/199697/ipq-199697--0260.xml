<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0260">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:260</head>
        <author who="unknown">Margareta E Nordenvall (m)</author>
        <minister who="unknown">social­ministern</minister>
        <topic>sjukvården</topic>
        <docDate when="1997-04-08">Inkom den 8 april</docDate>
        <status inProtocol="199697/prot-199697--095.xml" when="1997-04-24" status="answered">Besvarad den 24 april, Prot. 1996/97:95</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:260 av Margareta E Nordenvall (m) till
          social­ministern om sjukvården
        </IPQ_title>
        <submission_info>
          Inkom den 8 aprilBesvarad den 24 april Prot. 1996/97:95
        </submission_info>
      </div>
      <div type="IPQuestionBody">
        <p>
          Landstingens ekonomi går med stora underskott. De närmaste fem
          åren skall ytterligare en tiondel av kostnaderna skäras bort ovanpå
          de nedskärningar som redan har gjorts. En stor del av landstingens
          ekonomi innefattar sjukvården och gapet mellan behov och resurser
          ökar succes­sivt såsom HSU 2000 redan förutsett.
        </p>
        <p>
          Regeringen har redan aviserat att det kommer mer pengar till
          sjukvår­den i vårpropositionen. Jag har i tidigare frågor och
          interpellationer be­rört att det viktigaste är att se hur pengarna
          används inom landstingen, och inom sjukvården. Hur sker prioriteringen
          - hur mycket pengar går till vård av patienter? Hur mycket pengar
          går till kringresurser eller onödig verksamhet? Vad kostar den
          politiska överbyggnaden - direkt och indi­rekt, onödiga utredningar,
          order och kontraorder? Vad kostar landsting­ens och sjukvårdens
          föråldrade hierarkiska struktur som innebär långa beslutsvägar
          och bristande flexibilitet vilket omöjliggör anpassning till patienternas
          behov och den snabba medicinskt tekniska utvecklingen?
        </p>
        <p>
          Statsministern har redan lovat flera miljarder extra till sjukvården
          och socialministern har bl.a. i ett program om sjukvården i TV
          1 den 9 mars uttalat sig positiv till att ersätta värnskatten
          med en vårdskatt. Går ekva­tionen ihop?
        </p>
        <note type="pageNumber">
          260
        </note>
        <pb facs="PDF:259"/>
        <p>
          Om man gör en internationell jämförelse mellan relationen sjukvårds­kostnader
          per capita och BNP så finner man ett tämligen linjärt samband,
          se figur.
        </p>
        <note type="margin">
          Interpellationer1996/97:1 -372
        </note>
        <p>
          Figur 1.1 Sjukvårdskostnader och BNP per invånare 1994, köpkraftspariteter
          (USD) Sjukvårdskostnader per capita, USD
        </p>
        <p>
          BNP per capita, tusentals USD Källa: OECD och Arvidsson/Jönsson
          SNS-rapport 1997
        </p>
        <p>
          Sverige satsar utifrån detta i dag tillräckligt med resurser
          i förhållande till hur mycket vi har råd med, vilket klart och
          tydligt framgår av dia­grammet. Om vi långsiktigt önskar lägga
          mer resurser på vård och om­sorg krävs det att Sverige ökar tillväxten,
          BNP per capita, för att ha råd att täcka det konstaterade gap
          som finns mellan behov av vård och be­fintliga resurser på tiotals
          miljarder kronor. Det socialdemokraterna nu föreslår är att satsa
          mer pengar på sjukvård trots en stagnerande tillväxt, i stället
          för att se över landstingens och sjukvårdens struktur och organisa­tion
          i syfte att optimera resurserna i vården.
        </p>
        <p>
          Det går inte att årligen skjuta till extra miljarder till vården
          utan en samtidig tillväxt. Det går inte heller att öka skatten
          och samtidigt öka tillväxten. Utifrån detta resonemang är det
          än viktigare att optimera de resurser som redan finns i vården.
          Landstingens organisation och struktur måste ses över!
        </p>
        <p>
          Man kan med rätta fråga sig hur kvaliteten i vården skall kunna
          bibe­hållas i ett land vars tillväxt är otillräcklig för att öka
          sjukvårdskostnader­na samtidigt som behovet av vård och omsorg
          ökar kraftigt under den närmaste tioårsperioden.
        </p>
        <p>
          Mot bakgrund av ovan vill jag ställa följande frågor:
        </p>
        <p>
          1. Vilka åtgärder avser socialministern vidta för att optimera
          resurserna i vården?
        </p>
        <note type="pageNumber">
          261
        </note>
        <pb facs="PDF:260"/>
        <note type="margin">
          Interpellationer1996/97:1 -372
        </note>
        <note type="pageNumber">
          262
        </note>
        <p>
          2. Vilka åtgärder avser socialministern vidta för att långsiktigt
          få en hållbar finansiering av sjukvården?
        </p>
        <p>
          3. Avser socialministern verka för att värnskatten ersätts av
          en vård­skatt?
        </p>
        <pb facs="PDF:261"/>
      </div>
    </body>
  </text>
</TEI>
