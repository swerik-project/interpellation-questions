<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0163">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:163</head>
        <author who="unknown">Beatrice Ask (m)</author>
        <minister who="unknown">statsrådet Ylva Jo­hansson</minister>
        <topic>rätten till stöd för elever med inlärningsproblem</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:163 av Beatrice Ask (m) till statsrådet
          Ylva Jo­hansson om rätten till stöd för elever med inlärningsproblem
        </IPQ_title>
        <submission_info>
          Inkom den 4 februariBesvarad den 27 februari Prot. 1996/97:70
        </submission_info>
      </div>
      <div type="IPQuestionBody">
        <p>
          Skolverkets redovisningar av utvecklingen vad avser skolans ekono­miska
          resurser visar att dessa minskat under 1990-talet. Skolans andel
          av de kommunala resurserna ligger på en relativt konstant nivå,
          men i reala termer har anslagen krympt. Detta innebär bl.a. att
          antalet lärare per elev minskat. Samtidigt kan noteras att skolornas
          lokalkostnader ökar. Det
        </p>
        <note type="pageNumber">
          164
        </note>
        <pb facs="PDF:163"/>
        <p>
          finns all anledning att noga följa denna utveckling generellt
          och vad avser specifika ansvarsområden.
        </p>
        <p>
          Ett område som måste ges uppmärksamhet är utvecklingen vad gäller
          stödet till elever med inlärningssvårigheter. Skolverket har hittills
          slutfört en genomgång av en kommun - Malmö - och gjort flera påpekanden
          om brister i skolornas och kommunens arbete vad gäller stödet
          till dessa elever, utifrån bestämmelser i skollag, läroplan och
          förordningar. Påpe­kandena är sådana att det finns anledning att
          befara att motsvarande bris­ter finns i andra kommuner.
        </p>
        <p>
          Skolverket gör i sitt beslut bedömningen att elever med behov
          av stöd identifieras av lärare, speciallärare och med hjälp av
          en särskild diagnos­tisk test som görs bl.a. i Malmö. Däremot
          används inte underlaget som en del i underlaget för den lokala
          resursfördelningen och arbetet i klasserna. Planer för hur man
          skall följa upp att elever når kunskapsmålen finns inte redovisade.
          Skolverkets utredning visar att åtgärdsprogram inte utarbetas
          för alla elever som är i behov av stöd, vilket är ett krav enligt
          grundskole­förordningen. Det finns enligt rapporten olika uppfattningar
          om värdet av skriftliga åtgärdsprogram bland lärarna, men som
          Skolverket påpekar handlar det om en rättighet för elev och föräldrar
          att få ta del av ett sådant dokument. En poäng med genomarbetade
          åtgärdsprogram är också att de utgör en trygghet vid förändringar
          i skolan, men också att de kan vara ett värdefullt underlag vid
          bedömning av skolans behov och prioritering av resurser.
        </p>
        <p>
          Rapporten visar vidare att det finns elever som lärare och rektor
          be­dömt har behov av stöd, men som inte får det med hänvisning
          till bristan­de resurser. Enligt skollagen har elever med inlärningssvårigheter
          emel­lertid rätt att få stöd. I fokus av de problem som synliggjorts
          i samband med användningen av de nya betygen måste det vara grundläggande
          att elever med inlärningssvårigheter tillförsäkras stöd tidigt.
        </p>
        <p>
          Kommunen kritiseras vidare när det gäller i vilken utsträckning
          man ger information om rätten till stöd till elever och föräldrar.
          Information ges vid föräldramöten, i samband med skolstart och
          vid enskilda samtal med föräldrar. Skolverket anser emellertid
          att en förutsättning för att elever och föräldrar skall kunna
          efterfråga de rättigheter man har är att man är informerad om
          dessa. Särskilt viktigt är givetvis att skolan når just de elever
          och föräldrar som är berörda av skolans ansvar vad gäller ele­ver
          med inlärningssvårigheter och ett mer aktivt informationsarbete
          efter­frågas.
        </p>
        <p>
          Den sista punkten i ärendet berör kommunens uppföljning, där
          de mål som lagts fast i skolplanen vad gäller elever med behov
          av särskilt stöd utvärderats, men resultaten inte följts upp.
          Skolverket påpekar att det finns exempel på konstaterade brister,
          där inga åtgärder för att rätta till dem vidtagits.
        </p>
        <p>
          Mot bakgrund av ovanstående vill jag till skolministern ställa
          följande frågor:
        </p>
        <p>
          Vilka åtgärder planerar regeringen att vidta för att se till
          att gällande bestämmelser vad gäller stöd till elever med inlärningssvårigheter
          efter­levs i skolorna?
        </p>
        <p>
          På vilket sätt kommer erfarenheterna av bl.a. detta tillsynsärende
          att påverka direktiven till en översyn av lärarutbildningarna
          som riksdagen begärt?
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          165
        </note>
        <pb facs="PDF:164"/>
        <note type="margin">
          Interpellationer1996/97:1 -372
        </note>
        <note type="pageNumber">
          166
        </note>
        <p>
          Vilka åtgärder kommer regeringen att vidta om det visar sig att
          kom­munerna inte uppfyller de nationella bestämmelserna vad gäller
          stöd till elever med inlärningssvårigheter?
        </p>
        <pb facs="PDF:165"/>
      </div>
    </body>
  </text>
</TEI>
