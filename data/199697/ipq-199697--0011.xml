<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0011">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:11</head>
        <author who="i-Kytbd3WZfQeKTPffXjTEpk">Eva Zetterberg (y)</author>
        <minister who="unknown">utrikesministern</minister>
        <topic>situationen i Burundi</topic>
        <docDate when="1997-09-27">Inkom den 27 september</docDate>
        <status inProtocol="199697/prot-199697--026.xml" when="1996-11-07" status="answered">Besvarad den 7 november, Prot. 1996/97:26</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:11 av Eva Zetterberg (y) till utrikesministern
          om situationen i Burundi
        </IPQ_title>
        <submission_info>
          Inkom den 27 september Besvarad den 7 november Prot. 1996/97:26
        </submission_info>
      </div>
      <div type="IPQuestionBody">
        <p xml:id="i-A9BeZUSGhTY7KtP8aZkJNH">
          Sedan flera år råder en instabil politisk situation i Centralafrika.
          Folkmordet med närmare en miljon döda i Rwanda är en av vår tids
          största tragedier. En del av tragedin utgörs av den uppenbart
          inadekvata reaktionen från det internationella samfundet, trots
          omfattande humanitärt bistånd och medvetenhet om brännbara problem.
          Att det dessutom bland ledande stormakter fanns en klar ovilja
          att fatta nödvändiga politiska beslut i tid för att förhindra
          den mänskliga katastrofen framstår som upp­enbar i den gedigna
          studien The International Response to Conflict and Genocide; Lessons
          from the Rwanda Experience (Joint Evaluation of Emergency Assistance
          to Rwanda march 1996, utgiven i Köpenhamn).
        </p>
        <p xml:id="i-6GWTzSwJWf2fFqwCcuWGsS">
          I Burundi finns också en djupgående motsättning mellan de två
          största folkgrupperna hutus och tutsis. Trots att bara ca 15 %
          av befolkningen är tutsis har den gruppen lyckats behålla sin
          maktposition i samhället, ex­empelvis genom total dominans inom
          försvar och rättsväsende. Koloni­almakternas tilldelning av makt
          till just tutsis har bestått och befäst mot­sättningarna till
          hutus. Till viss förvåning för omvärlden genomfördes dock ett
          demokratiskt val sommaren 1993 i god ordning. Den nyvalde presidenten
          Melchior Ndadaye övertog helt fredligt sitt ämbete och Bu­rundi
          framhölls som ett exempel på en demokratisk utveckling. I och
          med mordet på presidenten i oktober 1993 bröts denna trend och
          alltsedan dess har situationen i Burundi varit mycket instabil.
          Motsättningar mellan hutus och tutsis har resulterat i flera hundra
          tusen döda och övergrepp från båda sidor.
        </p>
        <p xml:id="i-63fFgpZSHdc2dmpb6UAkhQ">
          FN:s undersökningskommission har arbetat under längre tid med
          ut­redningen om presidentmordet i Burundi och de efterföljande
          massakrer­na och presenterat vissa slutsatser. Bl.a. förefaller
          det klarlagt att presi-
        </p>
        <note type="margin" xml:id="i-CAgrGGn1Qcg51deeKQWvm4">
          Interpellationer1996/97:1 -372
        </note>
        <note type="pageNumber" xml:id="i-4VM34hGei45z3RGRBPSzes">
          9
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_9.pdf"/>
        <note type="margin" xml:id="i-66ScQrRTU6t4fwgXq1xYqP">
          Interpellationer1996/97:1-372
        </note>
        <note type="pageNumber" xml:id="i-NqLPWEsMhKa2nAHSGRMcwP">
          10
        </note>
        <p xml:id="i-CgzRaZHbtwRMNW6VHCbjQj">
          dentmordet planerats på hög politisk nivå, och inte var resultatet
          av till­fälliga ingivelser från meniga soldater.
        </p>
        <p xml:id="i-X7p6phCkZ5PCGuihM8FWt2">
          Den politiskt bräckliga situationen i Burundi ledde fram till
          statskup­pen den 25 juli 1996. Pierre Buyoya, tidigare president
          och faktiskt den som beredde vägen för de demokratiska valen 1993,
          tog vid en militär­kupp över makten och presidentskapet. Den valde
          presidenten Sylvestre Ntibantunganya avsattes och återfinns på
          den amerikanska ambassaden. Parlamentets talman Leonce Ngendakumana
          har lämnat landet.
        </p>
        <p xml:id="i-WWkG8iyxsitBsVdbVdyEsD">
          De omkringliggande staterna har på ett unikt sätt gått samman
          och in­om OAU, organisationen för de afrikanska staterna, gemensamt
          agerat genom att införa sanktioner. Samtidigt pågår medlingsförsök
          från bl.a. Nyereres, f.d. president i Tanzania, sida. Det finns
          ett självklart intresse från exempelvis Tanzania och Zaire att
          begränsa konflikterna i regionen. Dessa länder får bära ett nästan
          orimligt stort ansvar för de människor som flytt från Rwanda och
          Burundi och nu befinner sig i flyktingläger. Bara Tanzania beräknas
          ha tagit emot mer än 640 000 flyktingar, vilket innebär svåra
          ekonomiska konsekvenser för ett av världens fattigaste länder.
          Risken för konflikter mellan flyktingar och landets egna fattig­bönder
          är uppenbar.
        </p>
        <p xml:id="i-PuRfwXgfpBPNEXMPyYxet1">
          Sedan en kort tid är politiska partier tillåtna i Burundi och
          parlamentet har i teorin återuppstått. I praktiken finns dock
          få parlamentariker till­gängliga. Många befinner sig redan i landsflykt,
          i flyktingläger i Zaire, Tanzania osv. Andra har flytt till ambassader
          i Bujumbura.
        </p>
        <p xml:id="i-FDyiWJ4w573gf8SSFmcE68">
          Den 10 september kom nyheter om att den katolske ärkebiskopen
          av Gitega, Joachim Ruhuna, mördats. Rapporter om andra övergrepp
          från framför allt arméns sida kommer ofta.
        </p>
        <p xml:id="i-8rjcVh21aM6pqC4rXTUUuq">
          Den senaste resolutionen från FN:s säkerhetsråd angående Burundi,
          nr 1072, från augusti 1996, fördömer kuppen och säkerhetsrådet
          övervä­ger aktioner i enlighet med kap. VII, inklusive vapenembargo.
          FN före­slår också att regional konferens i Stora Sjöområdet under
          OAU:s och FN:s beskydd kommer till stånd och att den humanitära
          hjälpen måste fortsätta.
        </p>
        <p xml:id="i-KAPRea8RieUNGiE75Vgmiq">
          Sverige har på olika sätt engagerat sig i konfliktförebyggande
          insatser i Burundi. Bidrag i form av stöd för parlamentarikerutbyte
          mellan Bu­rundi och skandinaviska länder organiserat av Nordiska
          Afrikainstitutet har varit en del. En annan har varit satsningen
          på s.k. preventiv närvaro.
        </p>
        <p xml:id="i-Pxr9y6TEG8BEA41dUhyjrW">
          UD-skriften Säkerhet och Utveckling i Afrika (Utrikesdepartementet
          Ds 1996:15) behandlar tänkbara konfliktlösningar och förebyggande
          insatser för Afrika i allmänhet och Sveriges arbete i synnerhet.
          I fallet Burundi pekar man på möjligheten att minska konflikter
          genom fortsatt ”preventiv närvaro”. Förutom traditionell medling
          och förhandling mel­lan stater och statsöverhuvud nämns också
          betydelsen av frivilliga orga­nisationer och enskilda personer,
          som kan spela en viktig roll.
        </p>
        <p xml:id="i-5dtBmdMCDUkphjZojQiMGT">
          I budgetpropositionen lyfter regeringen fram frågan om konfliktföre­byggande
          och försoningsfrämjande insatser. Vad gäller Rwanda och Burundi
          sägs ”Fortsatt återuppbyggnadsstöd kan bli aktuellt. Långsiktiga
          engagemang i Rwanda och Burundi bör undvikas med undantag för
          för­soningsfrämjande insatser som måste ges tid att verka samt
          utvecklings­samarbete genom enskilda och internationella organisationer”
          (s. 43, volym 3).
        </p>
        <p xml:id="i-VHkRFc4Q77d1AS8nbjwzxy">
          Med anledning av den instabila situationen i Centralafrika vill
          jag frå­ga utrikesministern:
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_10.pdf"/>
        <p xml:id="i-PkczjeYUjzxP93iMfyg9eX">
          1. Vilka insatser avser Sverige göra framöver, inom FN, EU och
          bilate­ralt för att åstadkomma en återgång till demokratisk styrning
          i Bu­rundi?
        </p>
        <p xml:id="i-7yH44iPRXkE2oCEZaZyCcS">
          2. Vilka humanitära insatser för exempelvis flyktingar i regionen
          avser Sverige bidraga med?
        </p>
        <p xml:id="i-MnwUVsvsN156WGF6YSn8mi">
          3. Avser regeringen verka för ett långsiktigt engagemang i Rwanda
          och Burundi om det politiska läget blir stabilt?
        </p>
        <p xml:id="i-JxMDrFgHrdZKvoQam35z2Q">
          4. Är svensk vapenexport till regionen utesluten?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_11.pdf"/>
      </div>
    </body>
  </text>
</TEI>
