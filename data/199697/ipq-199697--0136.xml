<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0136">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:136</head>
        <author who="unknown">Eva Björne (m)</author>
        <minister who="unknown">jordbruksministern</minister>
        <topic>biodlingen</topic>
        <docDate when="1997-01-30">Inkom den 30 januari</docDate>
        <status inProtocol="199697/prot-199697--068.xml" when="1997-02-25" status="answered">Besvarad den 25 februari, Prot. 1996/97:68</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:136 av Eva Björne (m) till jordbruksministern
          om biodlingen
        </IPQ_title>
        <submission_info>
          Inkom den 30 januariBesvarad den 25 februari Prot. 1996/97:68
        </submission_info>
      </div>
      <div type="IPQuestionBody">
        <p xml:id="i-Bg2pZbJBJRefjWRXPEb3Ye">
          Inom EU har ett förslag till rådets förordning utarbetats på
          uppdrag av jordbruksministrarnas rådsmöte i oktober 1994. Förslaget
          har som syfte att förbättra produktions- och försäljningsvillkoren
          för honung i Europe­iska unionen. Detta skall ske med hjälp av
          nationella program som omfat­tar åtgärder för teknisk hjälp, bekämpning
          av varroakvalster och sjukdo­mar i samband med dessa, rationalisering
          av flyttning av bisamhällen, analys av honung samt samarbete om
          forskning för att förbättra honung­ens kvalitet.
        </p>
        <p xml:id="i-P7qqidZzDVZUQoXy2BHoCe">
          En allvarlig anledning till att kvaliteten på honung försämrats
          är att varroakvalstret bekämpas med kemiska medel som även ger
          vissa rester i honungen. Sverige är unikt inom gemenskapen när
          det gäller biodling eftersom större delen av landet fortfarande
          är fritt från varroa. Många, speciellt hobbybiodlare, har agerat
          för att en statligt ledd utrotning av varroakvalstren bör genomföras.
          Samtidigt har andra, bl.a. forskare, me­nat att kvalstret inte
          går att utrota.
        </p>
        <p xml:id="i-DuEoyb3usPq9UjYhwSycMf">
          Honungen från varroasmittade bikupor har inte samma rena och
          fina kvalitet som från varroafria kupor. I Sverige finns varroa
          endast i landets södra delar och det borde därför vara värt ett
          försök att utrota kvalstret i vårt land. Hobbybiodlare har bin
          för honungens skull och för nöjet av egen honung. Många av dem
          har klart deklarerat att de anser det alldeles för arbetsamt och
          krångligt att sköta bin om kuporna skall saneras med kemikalier.
          Det blir också kostsammare, och dessutom ger det en olust­känsla
          att arbeta med dessa kemikalier och veta att dessutom rester med
          stor sannolikhet kommer att finnas i honungen.
        </p>
        <p xml:id="i-8oS97gXZ7Rtq7wgfmFRJmj">
          Det produceras betydligt mindre honung i Sverige än vad som efter­frågas,
          och slutar många hobbybiodlare med sin verksamhet sjunker pro­duktionen
          ytterligare. Dessutom påverkas naturligtvis pollineringen i våra
          trädgårdar och bland vilda växter om antalet bin minskar.
        </p>
        <p xml:id="i-MgmzHL6LgikUSsygKSvDoc">
          Avser statsrådet vidta åtgärder i syfte att söka förhindra ytterligare
          spridning av varroakvalstren inom Sverige?
        </p>
        <pb facs="PDF:131"/>
      </div>
    </body>
  </text>
</TEI>
