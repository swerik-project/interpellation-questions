<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0077">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:77</head>
        <author who="unknown">Stig Sandström (v)</author>
        <minister who="unknown">justitieministern</minister>
        <topic>prövningstillstånd i hovrätt</topic>
        <docDate when="1996-11-21">Inkom den 21 november</docDate>
        <status inProtocol="199697/prot-199697--037.xml" when="1996-12-03" status="answered">Besvarad den 3 december, Prot. 1996/97:37</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:77 av Stig Sandström (v) till justitieministern
          om prövningstillstånd i hovrätt
        </IPQ_title>
        <submission_info>
          Inkom den 21 novemberBesvarad den 3 december Prot. 1996/97:37
        </submission_info>
      </div>
      <div type="IPQuestionBody">
        <p>
          I januari 1994 infördes prövningstillstånd i brottmål för behandling
          av ärenden i högre rättsinstans. Vänsterpartiet motsatte sig då
          detta på grund av att rättssäkerhetskraven i brottmål är av så
          grundläggande betydelse så att det inte skall finnas några begränsningar
          för att få sin rätt prövad i högre instans.
        </p>
        <p>
          När justitieministern skrev sitt förslag så var utgångspunkten
          den att rättssäkerheten inte var hotad av förslaget och att Sverige
          inte bröt mot FN:s konvention för mänskliga rättigheter. Min bedömning
          är nu att båda dessa farhågor inträffar i nedan återgivna fall
          och kommer att inträffa i andra om inte riksdagen återinför full
          prövningsrätt i brottmål.
        </p>
        <p>
          I januari 1995 anklagas en kvinna för att på sin arbetsplats
          tagit 60 kr. Hon har dessförinnan, av sin arbetsgivare, varit
          misstänkt för att vid upp­repade tillfällen tagit pengar ur en
          handkassa. Ett tjugofemtal personer
        </p>
        <pb facs="PDF:75"/>
        <p>
          kan ha haft möjlighet att ta eller ”låna” pengar ur handkassan.
          Arbetsgi­varen har inte delgivit den anställda sina misstankar
          eller frågat henne rakt upp och ned om hon tagit pengar från handkassan.
          I stället arrangerar arbetsgivaren med hjälp av den lokala polisen
          en provokation mot kvin­nan och hon grips efter arbetsdagens slut
          med tre märkta 20- kronorssedlar. Kvinnans version är att hon
          fått med sig dessa sedlar när hon växlat en 100-lapp. Mot sitt
          nekande döms kvinnan av tingsrätten på indicier för undandräkt
          som är en mildare form av förskingring. Men vad än värre är, hon
          mister sitt arbete som hon haft i 30 år. En total social katastrof.
          Händelsen har väckt stor uppmärksamhet i lokalpressen och skapat
          stor upprördhet och funderingar om hur rättsväsendet fungerar.
        </p>
        <p>
          Eftersom riksdagen efter förslag från regeringen avskaffat prövnings­rätten
          kan kvinnan inte gå till högre instans för att få sin sak prövad
          efter­som brottet och straffet anses bagatellartade. Vad jag kan
          förstå var det inte den effekten som regeringen ville ha när man
          tog bort prövningsrät­ten för dessa brott.
        </p>
        <p>
          Jag vill med anledning av ovanstående aktuella händelse ställa
          följan­de frågor till justitieministern:
        </p>
        <p>
          1. Har någon uppföljning eller utvärdering gjorts med anledning
          av att reglerna för prövningstillstånd har ändrats?
        </p>
        <p>
          2. Avser regeringen att vidta några åtgärder så att de uppfyller
          kraven i FN:s deklaration om de mänskliga rättigheterna?
        </p>
        <p>
          3. Avser ministern att ta några initiativ med anledning av ovanstående
          händelse?
        </p>
        <pb facs="PDF:76"/>
      </div>
    </body>
  </text>
</TEI>
