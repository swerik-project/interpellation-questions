<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0041">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:41</head>
        <author who="unknown">Hanna Zetterberg (y)</author>
        <minister who="unknown">näringsministern</minister>
        <topic>internationell kabel</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:41 av Hanna Zetterberg (y) till näringsministern
          om internationell kabel
        </IPQ_title>
        <submission_info>
          Inkom den 25 oktoberBesvarad den 19 november Prot. 1996/97:29
        </submission_info>
      </div>
      <div type="IPQuestionBody">
        <p>
          Vattenfall planerar att bygga en likströmsförbindelse mellan
          Sverige och Polen och har lämnat in en ansökan till nätmyndigheten
          angående detta projekt. Detta projekt är intressant ur nationell
          vinkel eftersom Vattenfall är både statligt ägt och dominerande
          i svensk energisektor.
        </p>
        <p>
          Det finns tydliga signaler om att satsningen på en kabel mellan
          Sveri­ge och Polen kommer att låsa fast Sverige i en kärnkraftsproduktion.
          Skall vi tolka projektets uppläggning är en fortsatt kärnkraftsproduktion
          en förutsättning för kabel. Tanken med projektet är att Sverige
          under sommaren kan exportera överproduktion av el till Polen för
          att under vintern kunna köpa in kolkraftsproducerad el.
        </p>
        <p>
          I Sverige består en mycket stor del av elkonsumtionen av elvärme
          och dess topp är naturligtvis under vintern. Elvärme bör snarast
          möjligt över­ges till förmån för andra former av uppvärmning av
          byggnader då elvär- men är en onödigt förädlad form av energi
          för detta ändamål.
        </p>
        <p>
          Den svenska produktionskapaciteten baseras på den produktionstopp
          som krävs vintertid för att med elvärme värma bostäder och lokaler,
          en stor del av denna produktion baseras på kärnkraftsel. Därför
          är det natur­ligt att anta att det överskott Vattenfall tänker
          sig exportera till Polen består av energi producerad med hjälp
          av kärnkraft då behovet av just elvärme under sommaren är lågt.
        </p>
        <p>
          Projektet kan därför sägas baseras på kärnkrafts- och kolkraftspro-
          duktion vilket också indirekt styrks av Vattenfalls uttalande
          enligt uppgif­ter i medierna den 11 september i år där denna fråga
          togs upp. Där säger
        </p>
        <pb facs="PDF:33"/>
        <p>
          Vattenfalls VD Gunnar Lundberg ”vi har gjort en kommersiell bedöm­ning
          att beslutet om att avveckla kärnkraften till år 2010 inte gäller”.
          Vidare i artikeln säger Lundberg ”Vi anser att det är bra att
          kärnkraften finns kvar”. Vattenfall har också på sin bolagsstämma
          uttalat att det inte direkt planerar för en avveckling av kärnkraften
          eftersom de politiska besluten är så otydliga. Det har inte heller
          presenterat en avvecklingsplan eller alternativ hållning till
          kärnkraften.
        </p>
        <p>
          Med tanke på att Vattenfall kontrollerar kärnkraftsmarknaden
          i Sveri­ge med sina 50 % av marknaden och att enda ägare är staten
          tycker vi att denna fråga borde intressera även energiministern.
        </p>
        <p>
          Jag ställer mig frågan om det är politiker som skall styra energipoliti­ken
          eller om det är marknaden. Det är lätt för marknaden att vägra
          anpas­sa sin verksamhet och planering efter politiska beslut och
          sen hävda att det är omöjligt att genomföra besluten för att den
          har för kort tid på sig att sadla om. I det här fallet har Vattenfall
          sedan 1980 känt till att den långsiktiga planeringen strävar mot
          en avveckling av kärnkraften. Jag tycker att det är en rimlig
          tidsfrist även för Vattenfall att förändra sin produktion och
          eventuellt även sitt verksamhetsområde, t.ex. att produce­ra kretsloppsbaserad
          energi i stället för att krampaktigt hålla kvar vid kärnkraften.
          Dessutom finns i dag en stor debatt angående energiproduk­tionen.
          Där är de flesta eniga om att alternativen till kärnkraften är
          viktiga att satsa på oavsett den exakta tidsplanen för avvecklingen.
          Vattenfall borde i stället se de ekonomiska möjligheterna i att
          sadla om sin verk­samhet för att också i framtiden kunna driva
          vinstgivande verksamhet men baserad på ekologiskt uthållig produktion.
        </p>
        <p>
          Detta leder fram till följande fråga:
        </p>
        <p>
          Vad tänker regeringen göra för att Vattenfalls agerande och verksam­het
          skall följa politiskt fattade beslut i regering och riksdag?
        </p>
        <pb facs="PDF:34"/>
      </div>
    </body>
  </text>
</TEI>
