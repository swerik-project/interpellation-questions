<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0187">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:187</head>
        <author who="unknown">Eva Goes (mp)</author>
        <minister who="unknown">statsrådet Pierre Schori</minister>
        <topic>Kosova och kosovaalbaner</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:187 av Eva Goes (mp) till statsrådet Pierre
          Schori om Kosova och kosovaalbaner
        </IPQ_title>
        <submission_info>
          Inkom den 14 februariBesvarad den 11 mars Prot. 1996/97:76
        </submission_info>
      </div>
      <div type="IPQuestionBody">
        <p>
          Kriget i f.d. Jugoslavien har tvingat ca 3 miljoner människor
          att fly. De flesta har flytt inom landet eller till det omedelbara
          närområdet. En del av dem kom till Sverige och många av dem var
          krigsvägrare. I Sveri­ge har vi en skyddsparagraf för krigsvägrare,
          men Sverige anser att denna enbart gäller i krig mellan länder
          och inte vid inbördeskrig.
        </p>
        <p>
          När Sverige utfärdade en barnamnesty den 1 januari 1993, visade
          det sig att asylgruppen från f.d. Jugoslavien, som inte fick stanna,
          dominera­des av gruppen kosovaalbaner.
        </p>
        <p>
          I Sverige finns tusentals flyktingar från forna Jugoslavien.
          Lejonpar­ten av dem har varit här i över fyra år och en del i
          sju åtta år. Ovisshet om framtiden och rädsla för avvisning, kanske
          massavvisningar under tvång, gör att deras psykiska status hela
          tiden försämras.
        </p>
        <p>
          År 1991 förklarade kosovaalbanerna Kosova som en självständig
          re­publik efter en folkomröstning, utan godkännande från världen
          i övrigt, och Rugova blev dess president. Rugova har accepterat
          Daytonavtalet, men den albanska befolkningen i Kosova kräver att
          åtminstone den status av autonomi, som Serbien berövade den, skall
          återinföras.
        </p>
        <note type="pageNumber">
          190
        </note>
        <pb facs="PDF:189"/>
        <p>
          Elisabeth Rehn, FN:s speciella observatör för mänskliga rättigheter
          i f.d. Jugoslavien, har nyligen besökt Kosova och träffat president
          Rugova. Hon sade att den nuvarande situationen i Kosova var oacceptabel.
        </p>
        <p>
          Adem Demaci, ordförande i PPK (Parliamentary Party of Kosova),
          och Kosovas motsvarighet till Mandela, har beskrivit läget som
          mycket allvarligt, t.o.m. dramatiskt. Han vädjar till alla som
          är kapabla att göra någonting för folkets frihet och att väcka
          upp människor från den sömn som de tvingats in i, vilket alla
          vet, av vem.
        </p>
        <p>
          Även Vesna Pecik, en av ledarna i Serbian Zajedno (”Tillsammans”)
          har uttryckt sitt stöd för Kosovas sak och en demokratisk utveckling.
          Hon anser att det är viktigt att alla parter, albaner och serber,
          är med så att ödet inte läggs enbart i Milosevic och Rugovas händer,
          utanför deras kontroll.
        </p>
        <p>
          Läget i Kosova har trappats upp, inte blivit lugnare de senaste
          måna­derna. Under en månad har en lärare, alban, dött av tortyr
          på serbiska polisstationen i Prishtina och 304 andra utsattes
          för olika former av våld, förtryck och förföljelse, enligt en
          rapport från CDHRF (Council for De- fence of Human Rights and
          Freedoms) den senaste månaden (den 14 januari 1997).
        </p>
        <p>
          Enbart under december 1996 utsattes 96 personer för brutalt våld,
          11 av dem led av mycket svåra skador; 76 albaner arresterades;
          24 av dem hölls i ett dygn; 98 albaner tvingades besöka polisstationen
          dagligen för ”informative talks”; 32 albaner utsattes för övergrepp
          i sina hem; 2 alba­ner togs som gisslan när de eftersökta inte
          kunde återfinnas i hemmet.
        </p>
        <p>
          Otåligheten och den spänning som råder i övriga landet, är oroväck­ande.
          Att i det läget sända tillbaka kosovoalbaner som varit i Sverige
          i många fall 4-8 år, verkar obetänkt. Oroshärdarna kan lätt bryta
          ut i öppet krig och i Kosova kan man säga att det förs ett tyst
          krig under ytan.
        </p>
        <p>
          En utredning har tillsatts för att se över, vilken myndighet
          som skall ha huvudansvaret för avvisningar och utvisningar från
          Sverige. Sveriges regering har naturligtvis ett ansvar för om
          det sker inhumana anvisningar som står i strid med de mänskliga
          rättigheterna.
        </p>
        <p>
          Vad ämnar regeringen vidta för åtgärder för att hindra avvisningen
          av kosovaalbaner till Kosova med anledning av den allvarliga situation
          som råder i Kosova?
        </p>
        <pb facs="PDF:190"/>
      </div>
    </body>
  </text>
</TEI>
