<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0047">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:47</head>
        <author who="i-GyYMjkDFkNwtQ7GJKMBnVE">Per-Ola Eriksson (c)</author>
        <minister who="unknown">utrikesministern</minister>
        <topic>Barentsrådet</topic>
        <docDate when="1996-10-30">Inkom den 30 oktober</docDate>
        <status inProtocol="199697/prot-199697--033.xml" when="1996-11-26" status="answered">Besvarad den 26 november, Prot. 1996/97:33</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:47 av Per-Ola Eriksson (c) till utrikesministern
          om Barentsrådet
        </IPQ_title>
        <submission_info>
          Inkom den 30 oktoberBesvarad den 26 november Prot. 1996/97:33
        </submission_info>
      </div>
      <div type="IPQuestionBody">
        <p xml:id="i-Mq3gh4CJ43VrYA1f4XYtfY">
          Utbyte och handel har mycket gamla anor i Barentsregionen. De
          första som upprättade kontakterna i östvästlig riktning var samer.
          Bl.a. bidrog de likartade förutsättningarna för rennäring till
          att knyta samman området. Från Bodö i väst till Arkhangelsk i
          öst utvecklades från medel­tiden och fram till detta sekel omfattande
          handels- och kulturförbindelser.
        </p>
        <p xml:id="i-K4TwSqyFKUo354TU63VxT">
          Den ryska revolutionen stängde gränsen mellan de nordiska och
          den ryska delen av Nordkalotten. Den livliga handeln med Ryssland
          avstan­nade. Handels- och kontaktvägarna vreds från en östvästlig
          riktning till en nordsydlig. Andra världskriget och det kalla
          kriget cementerade gränser­na mot Ryssland. Den enda kontakten
          som upprätthölls var i stort sett samernas naturliga kontakter
          över gränserna. Det skulle dröja ända fram till början av 1990-talet
          innan man åter kunde tala om en fungerande region i området. I
          dag börjar åter handeln och utbytet inom regionen att ta fart.
          Nya transportvägar upprättas och samarbetsformer utvecklas.
        </p>
        <p xml:id="i-5WHNBNq3JRZJg7v59wCAiH">
          Eftersom den östvästliga handeln i området under lång tid legat
          nere återstår mycket arbete för att utveckla transportvägarna
          i regionen. Vissa åtgärder har redan vidtagits som t.ex. vägbygget
          mellan Salla i Finland och Allakurtty i Ryssland. Fler investeringar
          krävs dock för att åstad­komma tillfredsställande gods- och persontransporter
          på väg och järnväg inom regionen. Prioriterade investeringar bör
          vara att t.ex. färdigställa de cirka sex mil järnväg som saknas
          för att järnvägslinjen från Haparanda till Murmansk, via Finland,
          skall vara komplett.
        </p>
        <p xml:id="i-BEWAGDDcy6vUrNPTCkF2eB">
          Barentsregionen är ett av Europas rikaste områden med stora före­komster
          av bl.a. skog, fisk, malm, mineraler, olja och gas. De kulturella
          traditionerna är mycket starka, främst genom de urfolk och minoriter
          som bor i området. Regionen kan komma att få en mycket stor betydelse
          för utvecklingen i vår världsdel under förutsättning att området
          fortsätter att utvecklas positivt vad gäller ekonomi, demokrati
          och allmän stabilitet. En utvecklad Barentsregion kan komma att
          förändra bilden av de norra de­larna av Europa, inklusive Sverige.
          I stället för att uppfattas som ett om­råde i periferin kan tyngdpunkten
          flyttas när det blir tydligt att Barents­regionen är ett centralt
          område för bl.a. stora delar av Europas naturtill­gångar.
        </p>
        <p xml:id="i-CLCPjbosBMzMhqpcCzPK7a">
          Tyvärr finns det inte bara mycket omfattande naturtillgångar
          i Ba- rentsområdet. Regionen utgör dessutom det kanske mest miljöförorenan-
          de området i hela Europa. De senaste åren har vi kunnat konstatera
          att västvärldens insatser i Central- och Östeuropa främst koncentrerats
          till de områden som ligger närmast Europas största befolkningscentrum.
          Om inte ansträngningarna ökar vad gäller miljöförbättrande insatser
          i Ba­rentsregionen riskerar vi att få uppleva en ytterligare förvärrad
          miljö­mässig tragedi. Utsläppen från tung industri är mycket omfattande
          med stark negativ effekt på naturmiljö och människors hälsa.
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_40.pdf"/>
        <p xml:id="i-HMDJGBw7Hmo7MkbpMBssDH">
          I Barentsområdet finns också en av världens största koncentrationer
          av radioaktivt avfall samt ett stort antal uttjänta kärnreaktorer
          som över­givits eller förvaras under miserabla förhållanden.
        </p>
        <p xml:id="i-F87z7P9VpBNQwSwCDtWcRy">
          Samarbetet inom Barentsområdet sker på både central och regional
          nivå. Utmärkande för Barentssamarbetet är att det, utöver den
          nationella nivån, har en mycket stark regional förankring genom
          regionrådet, Regi­onkommittén samt tolv regionala arbetsgrupper.
          På central nivå finns Barentsrådet. Sverige övertar i början av
          november ordförandeskapet i Barentsrådet. Detta är en viktig uppgift
          för vårt land.
        </p>
        <p xml:id="i-V9eMRqraitvrFWUmyanSSQ">
          Riksdagen bör få en redovisning av rådets program under Sveriges
          ordförandeskap
        </p>
        <p xml:id="i-Le6PEHjsdkukxofUWvqtPM">
          Jag vill därför fråga utrikesministern:
        </p>
        <p xml:id="i-5zxHrdNqeEHa9rH6gfbnPm">
          Vilka frågor finns på Barentsrådets program under Sveriges ordföran­deskap?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_41.pdf"/>
      </div>
    </body>
  </text>
</TEI>
