<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0309">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:309</head>
        <author who="unknown">Ulla Löfgren (m)</author>
        <minister who="unknown">kommunikations­ministern</minister>
        <topic>framtiden för Vägverket Produktion</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:309 av Ulla Löfgren (m) till kommunikations­ministern
          om framtiden för Vägverket Produktion
        </IPQ_title>
        <submission_info>
          Inkom den 14 maj Återtagen
        </submission_info>
      </div>
      <div type="IPQuestionBody">
        <p>
          Samtidigt som byggmarknaden är fortsatt kärv fortsätter strukturom­vandlingarna
          i de svenska bygg- och anläggningsföretagen. Den senaste affären,
          samgåendet mellan Siab och NCC begränsar ytterligare konkur­rensen
          om de stora objekten.
        </p>
        <p>
          Mot den bakgrunden vore det rimligt att Vägverket Produktion
          gavs så goda förutsättningar som möjligt att bli jämbördigt de
          stora privata byggbolagen på marknaden. Tyvärr så innebar regeringens
          kovändning i fråga om bolagiseringen av Vägverket Produktion att
          så ej blivit fallet.
        </p>
        <p>
          Det är svårt att bedriva konkurrensutsatt verksamhet i myndighets­form.
          Lagen om offentlig upphandling missgynnar Vägverket Produktion
        </p>
        <pb facs="PDF:301"/>
        <p>
          gentemot konkurrenterna. En egen löne- och anställningspolitik
          ger ome­delbara konkurrensnackdelar osv. Listan kan göras lång
          på faktorer som visar att det inte är fråga om konkurrens på lika
          villkor.
        </p>
        <p>
          Samtidigt lever Vägverket Produktion för närvarande i en situation
          där en del av beställningarna är skyddade från konkurrens. Det
          är i läng­den ett ohållbart tillstånd om Vägverket Produktion
          skall vara trovärdigt ur konkurrenssynpunkt på en öppen marknad.
        </p>
        <p>
          Vägverkets årsredovisning för 1996 bekräftar att den nuvarande
          si­tuationen inte är bra. Av redovisningen framgår att den konkurrensutsatta
          verksamheten mätt i fakturering ökade från ca 60 % till 80 % 1996.
          Ex­tern del av fakturerad volym uppgick till ca 16 %. Årets resultat
          före s.k. fiktiv skatt uppgick till 98 miljoner kronor. Det intressanta
          är dock hur beloppet fördelas.
        </p>
        <p>
          De 16 % som är extern fakturering har givit ett underskott på
          7 miljo­ner kronor. De 80 % av faktureringen som är konkurrensutsatt
          har givit ett minus på 109 miljoner kronor. Resterande del, dvs.
          den andel av fak­tureringen som inte utsatts för konkurrens utan
          direktupphandlats, har givit ett överskott på 214 miljoner kronor.
        </p>
        <p>
          Vägverket Produktion behövs som en stark aktör på marknaden för
          att matcha de stora byggbolagen. Regeringen har inte givit dem
          de verktyg som behövs. Det är helt uppenbart när man har följt
          verksamheten.
        </p>
        <p>
          Vad avser statsrådet göra för att Vägverket Produktion skall
          få de förutsättningar som behövs för att kunna bli en stark part
          inom en kon­kurrensutsatt väg- och anläggningsmarknad?
        </p>
        <pb facs="PDF:302"/>
      </div>
    </body>
  </text>
</TEI>
