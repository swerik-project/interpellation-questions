<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0310">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:310</head>
        <author who="unknown">Elisebeht Markström (s)</author>
        <minister who="unknown">justitieminis­tern</minister>
        <topic>gängvåldtäkt</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:310 av Elisebeht Markström (s) till justitieminis­tern
          om gängvåldtäkt
        </IPQ_title>
        <submission_info>
          Inkom den 14 majBesvarad den 30 maj Prot. 1996/97:111
        </submission_info>
      </div>
      <div type="IPQuestionBody">
        <p>
          Tre män har nyligen av Svea hovrätt friats från anklagelserna
          att ha utsatt en 18-årig flicka för sexuellt utnyttjande och våldtäkt.
          Tingsrätten har tidigare funnit dem skyldiga till sexuellt utnyttjande.
          De tre gär­ningsmännen hade erkänt det ”sexuella umgänget” men
          hävdat att det skett utan tvång och frivilligt.
        </p>
        <p>
          Svea hovrätts friande har med rätta upprört människor och det
          finns enligt mitt förmenande anledning att se över den lagstiftning
          som domsto­larna har att hantera alternativt de tolkningar som
          domstolarna kommer fram till med lagstiftningen som vägledning.
        </p>
        <p>
          Vad är det då som skett?En 18-årig flicka följer med en ung man
          som lovat att skjutsa henne hem i bil. Flickan skall ha druckit
          en hel del alkohol vilket enligt Statens rättsmedicinska laboratorium
          torde givit henne en alkoholhalt i blodet på omkring 3 promille.
          Väl inne i bilen upptäcker flickan att där sitter redan tre män.
          De kör i väg med henne och tre av männen tvingar till sig samlag
          vid flera än ett tillfälle. Därefter dras flickan in i en lägenhet
          varpå hon tvingas till orala samlag med de tre. Efter två dagar
          gör flickan en polis­anmälan över det brott hon utsatts för.
        </p>
        <p>
          Tingsrätten dömer de tre männen för våldtäkt samt sexuellt utnyttjan­de.
          Domen överklagas till Svea hovrätt som finner att flickan inte
          varit
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          303
        </note>
        <pb facs="PDF:302"/>
        <note type="margin">
          Interpellationer1996/97:1 -372
        </note>
        <note type="pageNumber">
          304
        </note>
        <p>
          försatt i sådan vanmakt eller hjälplöst tillstånd så att det
          går att fälla de tre för sexuellt utnyttjande.
        </p>
        <p>
          Hovrätten dömer dem heller inte för våldtäkt, något hovrätten
          hade att pröva beträffande ett av samlagen. Det finns enligt hovrätten
          i och för sig inte anledning att ifrågasätta flickans trovärdighet
          men bevisning saknas som stöd för hennes påståenden att detta
          skett mot hennes vilja. Männen hade redan i tingsrätten medgivit
          det sexuella umgänget men hävdat att det varit frivilligt. Flickans
          ord står mot de tre männens.
        </p>
        <p>
          Människor måste kunna lita på att samhället reagerar kraftfullt
          mot brott som sexuellt utnyttjande och våldtäkt. Ovanstående dom
          kan inte anses förmedla en sådan reaktion. Tvärtom uppfattas signalerna
          som att det är ”riskfritt” att begå den här sortens övergrepp
          särskilt om det sker av flera personer mot en ensam person. Annan
          bevisning finns sällan och ord kommer att stå mot ord.
        </p>
        <p>
          Det finns anser jag anledning att se över den lagstiftning som
          domsto­larna har att arbeta utifrån. Det är naturligtvis fullständigt
          orimligt att domstol inte kan utdöma straff av skäl som att flickan
          i ett sådant här fall skulle kunna ha gett sig av från sina gärningsmän
          och att hon inte skulle varit försatt i vanmakt eller hjälplöst
          tillstånd. Därmed får hon anses medansvarig för ”det sexuella
          umgänget”.
        </p>
        <p>
          Modern kunskap finns om hur människor som utsätts för allvarliga
          kroppsliga övergrepp som t.ex. vid våldtäkt kan reagera. Ett sätt
          är just att förhålla sig passiv och inte opponera sig mot övergreppet
          i hopp om att inte utsättas för ytterligare våld. Inte sällan
          är offret rädd för att över­greppet skall sluta med att hon mister
          livet. Denna kunskap tillsammans med annan om hur människor i
          krissituationer reagerar måste domstolar­na ta till sig för att
          kunna göra adekvata bedömningar över ett offers rimliga möjlighet
          att värja sig och för att bedöma graden av ”frivillighet” och
          deltagande i handlingarna.
        </p>
        <p>
          Jag vill fråga justitieministern:
        </p>
        <p>
          Avser ministern att se över den lagstiftning som domstolarna
          har att följa i syfte att utröna om lag och förarbeten ger ett
          heltäckande straffrättsligt skydd mot sexuella övergrepp?
        </p>
        <p>
          Avser ministern att ta initiativ till vidareutbildning inom rättsväsendet
          vad gäller människors sätt att reagera i allvarliga krissituationer
          som t.ex. vid våldtäkt?
        </p>
        <pb facs="PDF:303"/>
      </div>
    </body>
  </text>
</TEI>
