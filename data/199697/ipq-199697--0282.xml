<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0282">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:282 av Bo Könberg (fp) till statsrådet
          Maj-Inger Klingvall om finansiell samordning mellan sjukförsäkringen
          och hälso- och sjukvården
        </IPQ_title>
        <submission_info>
          Inkom den 25 april Besvarad den 2 juni Prot. 1996/97:112
        </submission_info>
      </div>
      <div type="IPQuestionBody">
        <p>
          Det är väsentligt att vårdens resurser ständigt används på ett
          så opti­malt sätt som möjligt för att undvika både mänskligt lidande
          och ekono­miska förluster. Folkpartiet har under lång tid fört
          fram olika förslag att försöka samordna finansiella insatser för
          människor som skall rehabilite­ras och är sjukskrivna. Insatser
          som strävar från sjukskrivning till aktivt arbetsliv. Nästan lika
          många gånger som Folkpartiet lagt förslag på detta i riksdagen
          har Socialdemokraterna sagt nej.
        </p>
        <p>
          Förra regeringen lade fram ett förslag till en långtgående finansiell
          samordning mellan sjukförsäkringen och hälso- och sjukvården kallad
          FINSAM.
        </p>
        <p>
          FINSAM har inom fem försöksområden haft gemensamt ansvar för
          kostnaden för sjukpenning och rehabiliteringsersättning och möjligheten
          att disponera sjukpengarna till olika åtgärder.
        </p>
        <p>
          Utvärderingen av FINSAM visar att FINSAM totalt sett inneburit
          en besparing på 154 miljoner kronor i socialförsäkringen under
          åren 1993- 1995 i de fem försöksområdena. Detta ekonomiska resultat
          är alltså skill­naden mellan kostnaderna för sjukpenning och rehabiliteringsersättning
          i försöksområdet och de beräknade kostnaderna som skulle ha uppstått
          om försöket inte bedrivits.
        </p>
        <p>
          FINSAM:s fulla effekt beräknas motsvara en besparing på 9 % av
          kostnaderna i socialförsäkringen.
        </p>
        <p>
          Utvärderingen visar också att sjukfrånvaron, mätt i ohälsotal,
          minskat med 2,5 % mellan 1992 och 1995. Under samma period ökade
          ohälsota- let i riket som helhet med 2,1 %.
        </p>
        <p>
          FINSAM ledde också till en minskning med 2,7 sjukskrivningsdagar
          per person och år 1995 och två dagar 1996 - en minskning med 34
          % och 26 % jämfört med kontrollkommunerna. Det fanns före försöket
          inga signifikanta skillnader mellan FINSAM-områdena och kontrollområdena.
        </p>
        <p>
          I utvärderingen har det inte heller kunnat konstaterats att några
          andra grupper har kommit till skada till följd av projektet. I
          försöksområdena har det också kunnat konstaterats en minskning
          av antalet nybeviljade förtidspensioner och sjukbidrag mellan
          1992 och 1995 mer än i riket som helhet.
        </p>
        <p>
          Regeringen har inte gjort mycket för att förbättra rehabiliteringen
          och för att korta vårdköerna. Förra året beslutade regeringen
          att dra ned på anslagen för rehabilitering och på medel till att
          korta vårdköerna, de s.k. DAGMAR-pengarna. Folkpartiet gick emot
          bägge dessa minskningar. Nu växer vårdköerna.
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          279
        </note>
        <pb facs="PDF:278"/>
        <note type="margin">
          Interpellationer1996/97:1 -372
        </note>
        <note type="pageNumber">
          280
        </note>
        <p>
          Utvärderingen av FINSAM visade, som tidigare nämnts, att en total
          besparingseffekt på 9 % har uppnåtts. Hela utvärderingen talar
          för att det finns en relativt stor potential för betydande besparingseffekter
          som en följd av samverkan mellan sjukförsäkring och hälso- och
          sjukvård. Därför är det vår bedömning att det är möjligt att uppnå
          ungefär en minst lika stor besparing i en situation där FINSAM
          är genomfört i hela riket. Det skulle innebära att ett ”riks-FINSAM”
          kan spara upp till 2 miljarder som en samverkansvinst. Pengar
          som enligt vår mening till stor del skall an­vändas till vården
          och bl.a. till att korta köerna i vården.
        </p>
        <p>
          Mot bakgrund av det ovan redogjorda vill jag fråga ministern
          följan­de:
        </p>
        <p>
          Varför ämnar regeringen inte att använda sig av erfarenheten
          från det framgångsrika försöket med finansiell samordning och
          genomföra detta i alla landsting?
        </p>
        <pb facs="PDF:279"/>
      </div>
    </body>
  </text>
</TEI>
