<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0213">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:213</head>
        <author who="i-3rnEh52NL7CXPJYcg4p7bD">Gun Hellsvik (m)</author>
        <minister who="unknown">justitieministern</minister>
        <topic>syntetiska droger</topic>
        <docDate when="1997-02-28">Inkom den 28 februari</docDate>
        <status inProtocol="199697/prot-199697--083.xml" when="1997-03-21" status="answered">Besvarad den 21 mars, Prot. 1996/97:83</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:213 av Gun Hellsvik (m) till justitieministern
          om syntetiska droger
        </IPQ_title>
        <submission_info>
          Inkom den 28 februariBesvarad den 21 mars Prot. 1996/97:83
        </submission_info>
      </div>
      <div type="IPQuestionBody">
        <p xml:id="i-K8ocf4NdsH7XFM2APCsQ9C">
          Under senare år har alltfler unga människor påbörjat drogmissbruk
          av ecstasy, LSD, amfetamin, hasch och tabletter. Ecstasy har blivit
          ett natur­ligt alternativ till alkohol för våra unga. Detta framgår
          bl.a. av färsk sta­tistik från Maria Ungdom. Siffrorna avslöjar
          en stark ökning av missbru­ket i Stockholms län. År 1994 tog Maria
          Ungdom emot totalt 35 personer (10 flickor, 25 pojkar) som brukat
          ecstasy. 1996 hade antalet stigit till 113. År 1994 registrerades
          totalt 109 personer som använt amfetamin. Två år senare var antalet
          uppe i 223, en ökning med över hundra procent. LSD-fallen har
          ökat från 39 till 80, osv., osv.
        </p>
        <p xml:id="i-8npbQjaLhyk14S3Rjv5HZ">
          Bakom dessa siffror, som av expertisen förmodas ligga långt ifrån
          det verkliga antalet knarkande ungdomar, döljer sig svullna hjärnor,
          djupa depressioner och flera andra typer av hjärnskador, livsviktiga
          inre organ som slutat fungera, armar och ben som fastnat i kramp.
          Till skillnad från vad man kanske tror är detta inte bara ett
          storstadsproblem. Polisen på småorter runt om i landet slåss mot
          knarket på samma sätt som kollegerna i storstäderna. Knarket i
          småstäderna har dessutom i vissa fall visat sig vara billigare
          än i storstäderna. Alltfler ungdomar drogar sig även med preparat
          som inte klassas som narkotika och därför är helt lagliga, men
          där effekterna i princip är desamma som vid ecstasy, dvs. hallucinationer,
          ångest, panikattacker och sömnsvårigheter.
        </p>
        <p xml:id="i-LJge6JWZFWnYLfdnqKzhY">
          Bland unga människor växer i dag - dessvärre - toleransen för
          synte­tiska droger. Inte sedan 1960-talet har vi haft en sådan
          stark koppling mellan ungdomskultur och narkotikamissbruk som
          vi har i dag. Den mycket oroande utvecklingen är gemensam för
          hela Europa. EU-länderna översvämmas i dag av förhållandevis billig
          narkotika av hög teknisk
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_216.pdf"/>
        <p xml:id="i-RLr5kfAnWsQ17KoCPYb6dB">
          kvalitet, masstillverkad i framför allt Central- och Östeuropa.
          Såväl till­verkningsprocessen som handeln med de nya syntetiska
          drogerna som amfetamin och ecstasy är tämligen okomplicerad. Själva
          nyttjandet är snabbt, enkelt och billigt men livsfarligt.
        </p>
        <p xml:id="i-91zRsLAWM1EbgF73yLGpjw">
          De internationella knarktillverkare som det här är fråga om är
          dess­utom uppfinningsrika. Så fort ett ämne narkotikaklassats
          och förts upp på listan över förbjudna preparat, vilket brukar
          ta några år, förändrar ”knarkkemisterna” ingredienserna en aning,
          och därmed den kemiska formel som ligger till grund för narkotikaklassificeringen,
          och drogen är på nytt helt laglig.
        </p>
        <p xml:id="i-7EQkXKAvPvfT9qD8SHwtu3">
          EU-kommissionär Anita Gradin förbereder nu ett förslag till EU:s
          justitieministrar som just syftar till att snabbt få stopp på
          tillväxten av nya preparat. Förslaget innebär att medlemsstaterna
          skall bygga upp ett ge­mensamt informationssystem för att kunna
          identifiera och analysera nya syntetiska preparat. Därefter skall
          EU:s ministerråd omgående kunna förbjuda den nyupptäckta drogvarianten.
        </p>
        <p xml:id="i-T73BgJnyC1UPT2UqfnhDij">
          Gradin har i detta sammanhang också uttryckt det angelägna i
          att få till stånd en diskussion om nya former av lagstiftning
          som gör det möjligt att förbjuda narkotiska preparat inom samma
          grupp, t.ex. amfetamin, men med varierande komponenter.
        </p>
        <p xml:id="i-WYKZa9iXvuXp3m6GUTSuyE">
          Jag ser oerhört positivt på kommissionens initiativ till att
          försöka få till stånd en förändring av den nuvarande narkotikasituationen
          i Europa. Eftersom kommissionen inte har någon självständig initiativ-
          eller för­slagsrätt på detta område förväntar jag mig att Sveriges
          justitieminister intar en pådrivande roll i det fortsatta arbetet
          med att föra upp kommis­sionens förslag på ministerrådets bord.
        </p>
        <p xml:id="i-MXhuRa1cPYQMaW1gH25Wti">
          Mot denna bakgrund vill jag fråga justitieministern:
        </p>
        <p xml:id="i-Kup3KECqnHoJxPxSHQAoek">
          Vilka åtgärder avser justitieministern att vidta i EU-arbetet
          för att medlemsstaterna så snart som möjligt skall få praktisk
          tillgång till det aviserade informationssystem som kommissionen
          genom Anita Gradin vill se inrättat i medlemsstaterna i kampen
          mot syntetiska droger?
        </p>
        <p xml:id="i-LTEJEHy6KWSnCkJxJFS92E">
          Vilka initiativ är justitieministern beredd att vidta för att
          vi i Sverige skall få en lagstiftning som gör det möjligt att
          förbjuda narkotiska prepa­rat inom samma grupp men med skiftande
          ingredienser?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_217.pdf"/>
      </div>
    </body>
  </text>
</TEI>
