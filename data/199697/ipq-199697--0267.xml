<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0267">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:267</head>
        <author who="unknown">Ulla Hoffmann (v)</author>
        <minister who="unknown">statsrådet Pierre Schori</minister>
        <topic>våldtäkter - en krigsförbrytelse</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:267 av Ulla Hoffmann (v) till statsrådet
          Pierre Schori om våldtäkter - en krigsförbrytelse
        </IPQ_title>
        <submission_info>
          Inkom den 11 april Besvarad den 20 maj Prot. 1996/97:105
        </submission_info>
      </div>
      <div type="IPQuestionBody">
        <p>
          I kriget i det forna Jugoslaven användes systematiska våldtäkter
          för att slå sönder den mänskliga infrastrukturen. Kvinnorna fördes
          bort och förvarades i våldtäktsläger. Det fanns ett stort antal
          sådana i Bosnien. När Screbreniza föll rapporterade FN-observatören
          att det var uppenbart att det saknades många män i krigsför ålder.
          Vad som var ännu mer uppen­bart enligt samme rapportör var avsaknaden
          av framför allt unga kvinnor. Som ett svar på min fråga sommaren
          1995 om vad den svenska regering­en hade för avsikt att göra för
          att återfinna de unga kvinnorna, svarade utrikesministern att
          man stöder det internationella samfundets ansträng­ningar för
          att ställa de kriminella inför rätta. Den svenska regeringen skulle
          också ge stöd åt dessa kvinnor som utsatts för dessa ”brutala
          över­grepp.”
        </p>
        <p>
          Den 24 mars visade Dokument utifrån ett program med titeln Våldtäkt
          - en krigsförbrytelse. I det programmet visades klart och tydligt
          var kvin­norna fanns. När bilderna från flyktinglägret i Omarska
          nådde oss via TV, visades bilder av utmärglade män. UNHCR:s representant
          i Tuzla rapporterade att det saknades många män i krigsför ålder.
          Men vad som också var väldigt tydligt, enligt FN-rapportören,
          var att det saknades många unga kvinnor. I dag vet vi var kvinnorna
          fanns. De fanns där bak­om fönstren i Omarska, dit TV-kamerorna
          aldrig nådde. Där hölls kvin­norna fångna, där hämtades kvinnorna
          ut om nätterna för att våldtas och kränkas.
        </p>
        <p>
          I deklarationen om de mänskliga rättigheterna sägs i artikel
          8 att varje människa har rätt till upprättelse när hennes grundläggande
          rättigheter kränkts. Upprättelse är också en förutsättning för
          att man skall kunna gå vidare i sitt liv - framför allt om man
          kränkts så som dessa bosniska, kroatiska och serbiska kvinnor
          kränkts. Haagtribunalen har hittills miss-
        </p>
        <pb facs="PDF:265"/>
        <p>
          lyckats att fullfölja åtal för dessa krigsförbrytelser. IFOR
          och SFOR har enligt Genevekonventionen skyldighet att söka efter,
          arrestera och över­lämna till domstol de av Haagtribunalen efterlysta
          krigsförbrytarna. Den­na skyldighet har de inte uppfyllt.
        </p>
        <p>
          Runt om i bosniska byar och städer är fortfarande samma poliser
          och andra representanter för statsmakterna i tjänst. Den internationella
          polis­styrkan hoppas visserligen att dessa kriminella element
          inom polisen skall rensas ut. Frågan är bara hur. För vem skall
          anmäla dem? Kvinnan som blivit våldtagen av den polis som fortfarande
          är i tjänst i hennes by och som är den som skall ta upp hennes
          anmälan? Den internationella polis­styrkan rapporterar också att
          den nationella polisen ofta är inblandad i mordbränder, plundring,
          kränkande av de mänskliga rättigheterna m.m. Fortfarande kan idén
          om våldtäkt som ett led i etnisk rensning finna stöd hos poliskåren
          och andra representanter för statsmakten, på grund av de etniska
          konflikter som finns i Bosnien.
        </p>
        <p>
          I Sverige finns i dag ca 3 000 bosnier med kroatiska pass vars
          tillfäl­liga uppehållstillstånd gått ut. Ett stort antal av dem
          skall nu tvångsutvi- sas. Bland dem finns en del kvinnor som utsatts
          för dessa våldtäkter, sexuella övergrepp och andra kränkningar
          av de mänskliga rättigheterna. Genom att det internationella samfundet
          inte fullföljer sitt uppdrag att arrestera och åtala de poliser
          och andra representanter för statsmakten kommer dessa kvinnor
          förmodligen aldrig få någon upprättelse.
        </p>
        <p>
          Med tanke på att utrikesministern sommaren 1995 utlovade att
          den svenska regeringen skulle ge stöd åt de kvinnor som utsatts
          för dessa brutala övergrepp är mina frågor till statsrådet:
        </p>
        <p>
          1. Hur har regeringen för avsikt att stödja de bosniska kvinnor
          med kroatiska pass som i dag befinner sig i Sverige och som utsatts
          för våldtäkter?
        </p>
        <p>
          2. Har regeringen för avsikt att följa deklarationen om mänskliga
          rättig­heter och bidra till att ge dessa kvinnor upprättelse?
        </p>
        <p>
          3. Har regeringen för avsikt att vidta några åtgärder för att
          SFOR skall fullfölja sina skyldigheter vad gäller krigsförbrytare
          enligt Genéve- konventionen?
        </p>
        <p>
          4. Kommer regeringen verka för att dessa kvinnor ges permanent
          uppe­hållstillstånd för förföljelse på grund av kön?
        </p>
        <pb facs="PDF:266"/>
      </div>
    </body>
  </text>
</TEI>
