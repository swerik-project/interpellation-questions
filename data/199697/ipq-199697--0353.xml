<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0353">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:353</head>
        <author who="unknown">Ulla Hoffmann (v)</author>
        <minister who="unknown">statsrådet Pierre Schori</minister>
        <topic>förföljelse på grund av kön</topic>
        <docDate when="1997-05-16">Inkom den 16 maj</docDate>
        <status inProtocol="199697/prot-199697--111.xml" when="1997-05-30" status="answered">Besvarad den 30 maj, Prot. 1996/97:111</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:353 av Ulla Hoffmann (v) till statsrådet
          Pierre Schori om förföljelse på grund av kön
        </IPQ_title>
        <submission_info>
          Inkom den 16 maj Besvarad den 30 maj Prot. 1996/97:111
        </submission_info>
      </div>
      <div type="IPQuestionBody">
        <p>
          En politiskt aktiv kvinna i Colombia arresteras vid en förstamajde-
          monstration och förs till ett militärläger. Där utsätts hon under
          tre veckors tid för grova våldtäkter och annan sadistisk tortyr.
          Hon slängs på en sop­tipp där familjen hittar henne. Efter att
          ha återhämtat sig och efter fortsat­ta hot riktade både mot henne
          och hennes barn flyr hon till Sverige. Både Invandrarverket och
          Utlänningsnämnden avslår hennes ansökan om up­pehållstillstånd.
          Anledningen är att eftersom våldtäkterna inte beordrats av ett
          befäl är de inte att betrakta som ett led i en politisk förföljelse.
        </p>
        <p>
          En politiskt aktiv kvinna i Peru våldtas av ett antal gerillamän,
          tillhö­rande Sendero Luminoso. Gerillamännen stoppar bussen och
          beordrar ut kvinnan där hon omedelbart utsätts för gruppvåldtäkt.
          Hon hålls kvar i två dygn. Hon lyckas fly och tar sig till Sverige.
          Både Invandrarverket och Utlänningsnämnden avslår hennes ansökan.
          Hon anses inte trovärdig eftersom hon inte omedelbart vid gränsen
          berättar om gruppvåldtäkten och den kränkande behandling hon utsatts
          för.
        </p>
        <p>
          En politiskt aktiv kvinna från Bangladesh grips vid en demonstration
          tillsammans med sin dotter och förs till ett fängelse. Där våldtas
          hon under tre dagar av fyra poliser. Hon kommer inte ihåg deras
          rang, men väl att den ene mannen hade pistolen hängande på höften.
          Invandrarver­ket och Utlänningsnämnden avslår hennes ansökan om
          uppehållstillstånd i Sverige. Motiveringen är att det, för asyl,
          krävs att det är myndigheterna i hemlandet som svarat för eller
          sanktionerat övergreppen eller inte vill skydda den person som
          utsatts för övergreppen. Därför är inte de våldtäk­ter som kvinnan
          från Bangladesh utsatts för ett led i politisk förföljelse.
        </p>
        <p>
          Dessa tre fall är inte att betrakta som enskilda fall utan som
          exempel på ett led i politisk praxis som utvecklats vid Invandrarverket
          och Utlän­ningsnämnden. Det första fallet från Colombia är bedömt
          efter den gamla lagstiftningen, de två andra från Peru och Bangladesh
          är bedömda efter den nya utlänningslagstiftningen, där förföljelse
          på grund av kön skall anses medföra skyddsbehov i Sverige. Slutsatsen
          som kan dras av det som utvecklats till praxis är att, vad gäller
          våldtäkter, ingenting i sak har ändrats med den nya paragrafen.
        </p>
        <p>
          I 2 § utlänningslagen där begreppet flykting definieras står
          också: ”Vad som nu har sagts gäller oberoende av om förföljelsen
          utgår från landets myndigheter eller dessa inte kan antas bereda
          trygghet mot förföl­jelse från enskilda”. Detta har tolkats av
          SIV och UN som om våldtäkter­na måste ha beordrats av befäl och
          att de måste vara ett led i en politisk förföljelse - inte förföljelse
          som lagstiftningen anger.
        </p>
        <p>
          Jag efterlyser inte ministerstyre, men väl regeringsansvar när
          en myndighets praxis inte står i överensstämmelse med lagstiftarens
          inten­tioner.
        </p>
        <p>
          Min fråga till statsrådet Schori är:
        </p>
        <p>
          Mot bakgrund av hur praxis utvecklat sig, är regeringen beredd
          att vidta några åtgärder?
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          349
        </note>
        <pb facs="PDF:348"/>
        <note type="margin">
          Interpellationer1996/97:1 -372
        </note>
        <note type="pageNumber">
          350
        </note>
        <pb facs="PDF:349"/>
      </div>
    </body>
  </text>
</TEI>
