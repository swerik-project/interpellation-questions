<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0186">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:186</head>
        <author who="i-Kytbd3WZfQeKTPffXjTEpk">Eva Zetterberg (v)</author>
        <minister who="unknown">utrikesministern</minister>
        <topic>mänskliga rättigheter i Peru</topic>
        <docDate when="1997-02-14">Inkom den 14 februari</docDate>
        <status inProtocol="199697/prot-199697--093.xml" when="1997-04-22" status="answered">Besvarad den 22 april, Prot. 1996/97:93</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:186 av Eva Zetterberg (v) till utrikesministern
          om mänskliga rättigheter i Peru
        </IPQ_title>
        <submission_info>
          Inkom den 14 februari Besvarad den 22 april Prot. 1996/97:93
        </submission_info>
      </div>
      <div type="IPQuestionBody">
        <p xml:id="i-TLK17Nyze6C8fibkyAU2uM">
          Gisslandramat på den japanska ambassaden i Lima har för några
          korta ögonblick riktat mediernas intresse mot det annars bortglömda
          Peru. Vi vänsterpartister tar självklart avstånd från tagande
          av gisslan, oavsett vilka motiven kan vara. Det är nu nödvändigt
          att parterna når en förhand- lingslösning på dramat så att våld
          undviks. Samtidigt finns det anledning att närmare reflektera
          över de sociala och rättsliga förhållanden som utgör jordmånen
          för denna typ av desperata aktioner. Och den jordmånen utgörs
          av social och ekonomisk misär för stora delar av den peruanska
          befolkningen i förening med mycket omfattande och grova kränkningar
          av de grundläggande mänskliga rättigheterna.
        </p>
        <p xml:id="i-EFHWTS3PeZMMx31o1vz8Fq">
          I slutet av januari genomförde de polis- och militärstyrkor som
          om­ringar den japanska ambassaden en militär styrkedemonstration.
          I sam­band härmed avslöjades i pressen att styrkorna står under
          befäl av överste Juan Carlos Mejia Leon.
        </p>
        <p xml:id="i-5HZ14MiwhnBzXafRUmGAFy">
          Det är samme Mejia Leon, som var chef för den polisstyrka, som
          all­mänt anses ligga bakom försvinnandet av studenten Ernesto
          Castillo Paez, refererat i Amnesty Internationals årsböcker 1991
          och 1992.
        </p>
        <p xml:id="i-Ffbum1ZxcAhkBMXLoUjUVv">
          Situationen för de mänskliga rättigheterna i Peru är kritisk.
          De be­dömningar som görs av FN-organ och ideella organisationer
          är sam­stämmiga i sin oro över läget.
        </p>
        <p xml:id="i-Lzoia1BQoFazpTHVMAvKid">
          FN:s kommitté mot tortyr uttryckte i sin rapport om Peru i november
          1994 sin allvarliga oro över det stora antalet klagomål både från
          ideella organisationer och internationella institutioner angående
          den omfattande användningen av tortyr i samband med utredningar
          av terroristhandlingar och att de som var skyldiga till tortyren
          alltid förblev ostraffade.
        </p>
        <p xml:id="i-8qLnFzoyfWrDiu4ZkxCCei">
          FN:s kommitté för mänskliga rättigheter uttryckte den 25 juli
          1996 i sin preliminära rapport om Peru sin djupa oro över innehållet
          i terrorist­lagstiftningen, som kommittén ansåg kränka rättigheterna
          i FN:s konven­tion om de medborgerliga och politiska rättigheterna.
          Man påtalade sär­skilt användningen av ”domare utan ansikte” och
          de ständiga rapporterna om tortyr eller grym, omänsklig eller
          förnedrande behandling och att staten inte straffar dem som är
          ansvariga för detta. Kommittén påpekade också att lagstiftningen
          tillåter att frihetsberövade personer i vissa fall får
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_188.pdf"/>
        <p xml:id="i-AvWjpvKKa6L7ivTa2En7az">
          hållas i isolering från yttervärlden, något som ofta befrämjar
          tortyr. Ett annat missförhållande utgörs av den ångerlagstiftning
          som antogs 1992. Den som ”ångrar” sin tillhörighet till en terroristorganisation
          och anger andra som tillhör organisationen kan få strafflindring.
          Detta kunde enligt kommittén leda till att oskyldiga blir anklagade
          av personer som själva vill få reducerade straff.
        </p>
        <p xml:id="i-AP7B9uHKTU1YXeQsjno1qA">
          Human Rights Watch framhöll i sin årsbok publicerad i januari
          1997 att utomrättsliga avrättningar och ”försvinnanden” utförda
          av de peruans­ka regeringsstyrkorna fortsatt att minska, men att
          lokala människorätts- grupper rapporterat flera fall under andra
          halvåret 1996. Polisen använde regelmässigt tortyr som ett medel
          i sina utredningar. Sendero Luminoso fortsatte att använda urskiljningslöst
          våld mot civila liksom även selekti­va mord på politiska motståndare
          i strid mot grundläggande regler i den internationella humanitära
          rätten.
        </p>
        <p xml:id="i-BMGLu9dkVCt3RDuuKTgov6">
          Amnesty International har framfört utomordentligt stark kritik
          mot förhållandena för mänskliga rättigheter i Peru som i mycket
          överens­stämmer med vad som framförts av Human Rights Watch. Amnesty
          har särskilt pekat på de förödande konsekvenserna av de två amnestilagar
          som antogs 1995 som innebär att alla kränkningar av mänskliga
          rättighe­ter efter 1980 lämnas ostraffade. Amnesty anser att straffriheten
          förnekar de fundamentala värdena sanning och rättvisa och kan
          leda till nya kränkningar av de mänskliga rättigheterna och kräver
          att de skall upphäv­as.
        </p>
        <p xml:id="i-C9MgTNzxQjpuPvzjKT7gG5">
          USA:s utrikesdepartement har den 30 januari 1997 publicerat den
          år­liga Country Reports on Human Rights Practices för 1996.1 avsnittet
          om Peru tar departementet upp amnestilagen och påpekar att den
          ger amnesti för alla som begått brott mot de mänskliga rättigheterna
          från maj 1980 till juni 1995. Man refererar den starka kritiken
          mot amnestilagen från FN:s kommitté för mänskliga rättigheter.
          Departementet anser att tortyr och brutal behandling av fångar
          är vanlig, i vissa zoner där undantagstillstånd råder är tortyr
          t.o.m. rutin. Förutom knytnävsslag innefattar vanliga tor­tyrmetoder
          elchock, vattentortyr, kvävning och upphängning av de fängslade
          med ett rep med bakbundna händer. Också många av Sendera Luminosos
          offer visar spår av tortyr. Många har torterats till döds genom
          att halsarna skurits upp, kvävning, stening och bränning.
        </p>
        <p xml:id="i-FeYNeQWDEP4mcRNQVwWEsu">
          Förhållandena i de peruanska fängelserna är oftast vidriga. Enligt
          USA:s utrikesdepartement väljs de politiska fångarna ut för att
          få en särskilt hård behandling. Cellerna kan vara 2 kvadratmeter
          stora, man är inlåst 23,5 timmar per dygn, anhörigbesök uppgår
          till 30 minuter per månad för vuxna och 30 minuter var tredje
          månad för barn.
        </p>
        <p xml:id="i-HTSwogd8Vr242xXiNVU2WS">
          Svensk praxis i bedömningarna av asylskäl som åberopas av peruaner
          har under lång tid varit utomordentligt hård och åtskilliga beslut
          har utan tvivel stått i strid med både utlänningslagens skyddsbestämmelser
          och våra internationella konventionsåtaganden. Ett exempel är
          Monica Castil- lo Paez som efter att ha avvisats från Sverige
          fick asyl med konventions- status i Nederländerna. Ett annat flagrant
          fall är Napoleon Aponte Inga som fick avslag på sin asylansökan
          i Sverige, avvisades till Peru där han omedelbart fängslades,
          anklagades för terrorism och blev svårt torterad under lång tid.
          Human Rights Watch har i sin i september 1996 publice­rade rapport
          Swedish Asylum Policy in Global Human Rights Perspective riktat
          skarp kritik mot den svenska asylpolitiken och konstaterat att
          den står i strid med Sveriges åtaganden att försvara internationella
          mänskliga
        </p>
        <note type="margin" xml:id="i-MnzbLidUhfZ9rGxJHJaajo">
          Interpellationer1996/97:1 -372
        </note>
        <note type="pageNumber" xml:id="i-LFtg6PUSSayF7FqRoLepYN">
          189
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_189.pdf"/>
        <note type="margin" xml:id="i-3cYvjphpkebfS6a3e2USh8">
          Interpellationer1996/97:1 -372
        </note>
        <p xml:id="i-3LWHzV6EmRbUVnibKvStP9">
          rättigheter. Enligt Human Rights Watch har Sverige de senaste
          åren av­slagit ett antal trovärdiga asylansökningar från peruaner.
          I många av dessa fall har de svenska myndigheterna erkänt att
          den sökande varit offer för förföljelse i Peru. Icke desto mindre
          med hänvisning till nyligen ge­nomförda reformer i Peru, att den
          sökande frikänts av en peruansk dom­stol, eller att de kunnat
          skaffa peruanska resehandlingar har de svenska myndigheterna dragit
          slutsatsen att de inte skulle utsättas för förnyad förföljelse
          om de återvände. Men Human Rights Watch anser att refor­merna
          i Peru haft liten betydelse, att ett frikännande inte skyddar
          mot trakasserier, att fängslas på nytt och att ställas inför rätta
          igen och att det är lätt att skaffa peruanska resehandlingar genom
          att muta myndighetsfö- reträdare. Organisationen ger sedan flera
          konkreta exempel på fall där de svenska myndigheterna ignorerat
          dessa förhållanden och utsatt peruanska asylsökande för allvarlig
          risk att avvisas i strid med flyktingkonventio­nen.
        </p>
        <p xml:id="i-ULNaTL4qXj6Bf9QsP1nuyR">
          Jag vill mot denna bakgrund fråga statsrådet:
        </p>
        <p xml:id="i-D9Q7skBhu9rdcW4rsfGG76">
          1. Vilka initiativ är den svenska regeringen beredd att ta, direkt
          i förhål­lande till Perus regering, i EU och i FN och i andra
          internationella or­gan för att ställa krav på förbättrad respekt
          för de mänskliga rättighe­terna i Peru?
        </p>
        <p xml:id="i-YT8CMoCox3G7zSZ7wGr7FT">
          2. Är regeringen beredd att vidta några åtgärder för att peruanska
          asylsökande i Sverige skall tillförsäkras det skydd de har rätt
          till enligt svensk lagstiftning och internationella konventioner?
        </p>
        <p xml:id="i-K3sto2hoSjgBW1mwZBoeFY">
          3. Vilka åtgärder är regeringen beredd att vidta för att förmå
          den peru­anska regerigen att se till att Peru respekterar FN-resolutionen
          Enhet­liga minimiregler för behandling av fångar?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_190.pdf"/>
      </div>
    </body>
  </text>
</TEI>
