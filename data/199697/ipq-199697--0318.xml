<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0318">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:318 av Berndt Ekholm (s) till utrikesministern
          om fredsprocessen i Mellanöstern
        </IPQ_title>
        <submission_info>
          Inkom den 16 majBesvarad den 27 maj Prot. 1996/97:108
        </submission_info>
      </div>
      <div type="IPQuestionBody">
        <p>
          Fredsprocessen i Mellanöstern är i uppenbar fara, av många redan
          dödsdömd. Detta kunde representanter för riksdagens samtliga partier
          konstatera i samband med en studieresa till Israel och Palestina
          i början på maj.
        </p>
        <p>
          Såväl israeler som palestinier uttalade stark kritik mot Osloprocessen
          och dess genomförande. Båda parter anklagar varandra för brott
          mot avtalet. Förtroendeskapande åtgärder har förbytts i dess motsats.
          Det leder till att fredsprocessen i Osloavtalets tappning bryts
          ned i en förfä­rande takt. Fortsätter utvecklingen i denna riktning
          utan aktiv intervention från världssamfundet går Osloprocessen
          överstyr. Vi är nära denna punkt.
        </p>
        <p>
          Processen bygger på bilaterala förhandlingar. Dessa förutsätter
          dock att parterna har förtroende för varandra. Så är inte längre
          fallet, efter regeringsskiftet i Israel. Den nya israeliska regeringen
          dikterar villkoren för fortsatta förhandlingar. Palestinierna
          är i den ram som nu skapas för fredsprocessen en mycket svag part.
          Förhandlingarna kan på intet sätt föras på något så när likvärdiga
          villkor. Det aktualiserar åter behovet av internationellt aktivt
          engagemang i processen. Detta måste inkludera ett stöd till palestinierna
          för att skapa bättre balans i processen. EU och USA måste ta ett
          tydligare och mer bestämt ansvar för att fortsatta förhandling­ar
          kommer i gång, innan det är för sent att åter få liv i processen.
        </p>
        <p>
          Det största hindret för fredsprocessen har varit och är den israeliska
          bosättningspolitiken. Den har fortsatt trots det ingångna Osloavtalet
          och uttalanden om att stoppa byggandet av bosättningar för att
          underlätta en förtroendefull förhandlingsatmosfär. Såväl inom
          det av Israel illegalt annekterade Jerusalem som på den ockuperade
          Västbanken har byggan­det fortsatt även av helt nya bosättningsgrupper.
          Har Homa/Jabel Abu Ghneim är endast den senaste i raden och av
          palestinierna betraktad som särskilt utmanande eftersom den medför
          en avskärmning av Betlehem från Jerusalem samt ett tydligt bidrag
          till att sluta en ring av judiska bo­
        </p>
        <pb facs="PDF:313"/>
        <p>
          sättningar kring palestinska områden med syftet att begränsa
          dessas ex­pansionsmöjligheter.
        </p>
        <p>
          Genom byggandet av förbifartsleder har också Västbanken kommit
          att splittras upp, så att ett sammanhållet palestinskt område
          inte längre exis­terar. Därutöver har expansionen av Jerusalem
          nästan klippt av Västban­ken i två från varandra skilda delar.
          De byggda vägarna ligger i zoner helt kontrollerade av israelerna.
        </p>
        <p>
          Jerusalems östra delar knyts allt starkare till det israeliska
          samhället. Genom de många nya bosättningarna är nu de judiska
          och palestinska befolkningsgrupperna ungefar lika stora i denna
          del av staden. Palestini­ernas möjligheter att få byggnadstillstånd
          är kraftigt beskurna. Därtill kommer att de israeliska myndigheterna
          genom en extremt restriktiv tillämpning av förnyelse av ID-korten
          söker utestänga alltfler palestinier från rätten att bo i Jerusalem.
        </p>
        <p>
          På samma sätt som palestinierna genom ID-kortshanteringen ute­stängs
          från tillträde till Jerusalem fungerar de många stängningarna
          av Jerusalem, Västbanken respektive Gaza. De kommer utan varsel
          och slår hårt mot det palestinska samhällets funktion. Det omöjliggör
          ett planerat samspel i samhället. Möten mellan olika parter kan
          inte äga rum, inte ens det palestinska rådet kan sammanträda.
          Varutransporter förhindras och vad värre är de tiotusentals palestinier
          som arbetar i Israel inklusive Jeru­salem kan inte ta sig till
          sina jobb. Beräkningar har gjorts som pekar mot att de ekonomiska
          förlusterna i det palestinska samhället vida överstiger det bistånd
          som man får. Som skydd mot terrorism torde stängningarna knappast
          ha någon effekt. Snarare ger de inspiration till terrordåd.
        </p>
        <p>
          Situationen för mänskliga rättigheter i Israel har nyligen kritiserats
          av FN:s kommission mot tortyr i Geneve. Den har konstaterat att
          Israel praktiserar tortyr i samband med förhör. Kommissionen anser
          inte att säkerhetsproblemen kan rättfärdiga sådana förhörsmetoder.
        </p>
        <p>
          Också den palestinska myndigheten begår MR-brott. Israels krav
          på effektiv bekämpning av terrorism kan inte rättfärdiga användandet
          av tortyr eller andra metoder som strider mot den enskildes rätt
          till en män­niskovärdig behandling.
        </p>
        <p>
          Situationen för palestinska och delvis också internationella
          NGO:er har delvis försämrats sedan den palestinska myndigheten
          trätt i funktion. En omständlig byråkrati har införts med bl.a.
          ett krångligt registrerings­förfarande. Därutöver har en för verksamheten
          hämmande kontroll införts med inslag av godtycke. NGO:er tas också
          ifrån uppgifter som myndighe­terna själva sedan inte visar sig
          klara av, vilket går ut över enskilda pa­lestiniers behov av stöd
          och hjälp. Denna utveckling har också en negativ effekt på demokratiseringen
          av det palestinska samhället. NGO spelar ju här en mycket viktig
          roll.
        </p>
        <p>
          Jag vill fråga utrikesministern:
        </p>
        <p>
          1. Hur ser regeringen på USA:s respektive EU:s fortsatta roll
          för att få fredsprocessen att löpa vidare?
        </p>
        <p>
          2. På vilket sätt kan regeringen bidra till att bosättningspolitiken
          upphör liksom byggandet av barriärskapande trafikleder?
        </p>
        <p>
          3. Har regeringen hos de israeliska myndigheterna påtalat att
          ID- kortshanteringen inte är i överensstämmelse med internationell
          rätt samt vilka konsekvenser som de kraftiga begränsningarna kan
          få?
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          315
        </note>
        <pb facs="PDF:314"/>
        <note type="margin">
          Interpellationer1996/97:1 -372
        </note>
        <p>
          4. Är regeringen beredd att via EU och FN vidta åtgärder mot
          Israel för att stängningarna skall upphöra?
        </p>
        <p>
          5. På vilket sätt har regeringen hos de israeliska såväl som
          de palestinska myndigheterna protesterat mot begångna MR-brott?
        </p>
        <p>
          6. Hur försöker regeringen påverka den palestinska myndigheten
          att ta vara på NGO:s kapacitet som samhällsbyggare?
        </p>
        <pb facs="PDF:315"/>
      </div>
    </body>
  </text>
</TEI>
