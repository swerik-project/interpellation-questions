<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0157">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:157</head>
        <author who="unknown">Margareta E Nordenvall (m)</author>
        <minister who="unknown">social­ministern</minister>
        <topic>hälso- och sjukvården</topic>
        <docDate when="1997-02-04">Inkom den 4 februari</docDate>
        <status inProtocol="199697/prot-199697--074.xml" when="1997-03-06" status="answered">Besvarad den 6 mars, Prot. 1996/97:74</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:157 av Margareta E Nordenvall (m) till
          social­ministern om hälso- och sjukvården
        </IPQ_title>
        <submission_info>
          Inkom den 4 februari Besvarad den 6 mars Prot. 1996/97:74
        </submission_info>
      </div>
      <div type="IPQuestionBody">
        <p xml:id="i-CchYySmpTM1Tp5pP5ukKVZ">
          Regeringen har nyligen i en skrivelse till riksdagen redogjort
          för den överenskommelse som staten slutit med sjukvårdshuvudmännen
          angående ersättningar för 1997.
        </p>
        <p xml:id="i-KsjT4S1qAb8QHHn1jJrYfN">
          Det nya i årets överenskommelse är att regeringen och en majoritet
          i Landstingsförbundets styrelse kommit överens om att ersätta
          den av den borgerliga regeringen införda vårdgarantin med en besöksgaranti
          i den öppna vården. Detta innebär i praktiken ytterligare en förskjutning
          av sjukvårdens resurser från specialist- och sjukhusvård till
          primärvård.
        </p>
        <p xml:id="i-A2DNYCE2mw3rctuKWFpARe">
          I de socialdemokratiskt styrda landstingen har långa vårdköer
          åter blivit vardagsmat inom svensk hälso- och sjukvård. 8O-talets
          tidnings­rubriker har kommit tillbaka. Köerna till operationer
          och behandling växer snabbt, samtidigt som socialdemokraterna
          stärkt landstingens mo­nopol ytterligare. Trots kort erfarenhet
          av den fria etableringsrätten för läkare och sjukgymnaster avskaffades
          rätten att välja vårdgivare. Rege­ringen skrev i samband med att
          etableringsfriheten avskaffades:
        </p>
        <p xml:id="i-MdZLCfx6daXu7mqct6effM">
          ”Även om erfarenheterna av tillämpningen av lagen om läkarvårdser-
          sättning och lagen om ersättning till sjukgymnastik (dvs. den
          fria etable- ringen, vår anm.) ännu är begränsad och inte kan
          baseras på mer än de första åtta månadernas verksamhet finns oroande
          uppgifter om de eko­nomiska konsekvenserna av de nya etableringsbestämmelserna.
          Den nuvarande ordningen ger heller inte sjukvårdshuvudmännen reella
          möj­ligheter att fullgöra sitt fastlagda planeringsansvar.” (prop.
          1994/95:109)
        </p>
        <p xml:id="i-adyd6o78uCWqNoU4kqNXs">
          Ideologin och oviljan mot alternativa, enskilda lösningar var
          viktigare än att ge enskilda patienter en god vård! Det faktum
          att flera hundratusen­tals patienter förlorat sin doktor vid årsskiftet
          1996/1997 på grund av förbudet mot ersättningsetableringar förstärker
          bilden av regeringens motvilja mot privat vård än mer.
        </p>
        <p xml:id="i-FKFWUZNtPxrtAhcbnjkZe4">
          Trots att det är uppenbart för alla att vårdköerna blir allt
          längre väljer regeringen och Landstingsförbundet att avskaffa
          vårdgarantin. Argumen­tet i skrivelsen till riksdagen om överenskommelsen
          med landstingen är att ”effekten (av vårdgarantin, vår anmärkning)
          har varit kortvarig”. Mot detta talar mycket tydligt det faktum
          att garantin innebar att vårdköerna snabbt försvann och att landstingen
          dessutom organiserade sitt arbete så att patienterna snabbt fick
          den vård de hade behov av. Om landstingen i dag har svårt att
          uppfylla vårdgarantin borde det vara en signal till såväl regering
          som landstingen om att behoven kvarstår. Vårdgarantin behöver
          vidareutvecklas, inte avvecklas.
        </p>
        <p xml:id="i-LeTTdHjVmXD8nRyhuFRmNT">
          Effekten av socialdemokraternas återställare i vården börjar
          nu bli tydlig. Ett mer eller mindre avskaffat husläkarsystem,
          monopolisering av privatvården och borttagandet av ersättningsetableringar
          medför köer i primärvården. Hur löser regeringen det?
        </p>
        <p xml:id="i-C6APFQSQ4iWoBDUGEaA8bm">
          Jo, genom att flytta pengar från patienter i behov av sjukhusvård
          till mindre sjuka i behov av den öppna vården. Vårdgarantin skall
          ersättas av en besöksgaranti.
        </p>
        <note type="pageNumber" xml:id="i-Rbfh7D2pA5eUYbBdgxHqYv">
          158
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_158.pdf"/>
        <p xml:id="i-U4HMbb5QZKn61PBiiCCgfk">
          Denna innovation innebär att patienterna genom primärvården skall
          garanteras en läkarkontakt inom åtta dagar. Besked om detta skall
          ges samma dag patienten kontaktar doktorn.
        </p>
        <p xml:id="i-PkHeu3kLNJJAAEvxrXEWgu">
          Regeringen väljer att prioritera kvantitet framför kvalitet.
          Det är för socialdemokraterna viktigare att friska människor med
          småkrämpor får en besöksgaranti än att ge människor i stort behov
          av den vård de ound­gängligen behöver genom att bevara och vidareutveckla
          vårdgarantin.
        </p>
        <p xml:id="i-H3dq7hQSnmWeJRwQAx41p6">
          Målet för hälso- och sjukvården borde vara att skapa en kontinuitet
          i vårdkedjan, där kortast tänkbara tid för besök, utredning, diagnostik
          och behandling är ett naturligt och viktigt led. Detta var också
          skälet till att den borgerliga regeringen införde ett husläkarsystem,
          som garanterade alla medborgare en snabb läkarkontakt, kombinerad
          med en vårdgaranti.
        </p>
        <p xml:id="i-4WHee4pAXoqwKGraqELPcU">
          Nu skall ett avskaffat husläkarsystem ersättas av en besöksgaranti,
          samtidigt som den andra delen i vårdkedjan avskaffas - nämligen
          garan­tin att få den behandling som diagnosen kräver. Vårdkedjan
          bryts! Patien­terna får i och för sig en garanti för att få träffa
          doktorn snabbt men hän­visas till landstingens allt längre vårdköer
          för behandling. Värdet av re­geringens besöksgaranti kan därför
          i allra högsta grad ifrågasättas.
        </p>
        <p xml:id="i-MJw61v5Vb7WpnZsU93p8ue">
          Mot denna bakgrund vill jag ställa följande frågor till statsrådet:
        </p>
        <p xml:id="i-SRobwApvpLFch4f5F5VZSq">
          1. Vilka åtgärder avser statsrådet vidta för att garantera patienten
          en obruten vårdkedja inom sjukvården?
        </p>
        <p xml:id="i-PiNGqEs2Xv3YJwS8iViUnF">
          2. På vilket sätt avser regeringen verka för att minska de allt
          längre vårdköerna inom hälso- och sjukvården?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_159.pdf"/>
      </div>
    </body>
  </text>
</TEI>
