<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0120">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:120</head>
        <author who="unknown">Ingrid Burman (v)</author>
        <minister who="unknown">arbetsmarknads­ministern</minister>
        <topic>försvarsbeslutets effekter på regionala arbetsmarknader</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:120 av Ingrid Burman (v) till arbetsmarknads­ministern
          om försvarsbeslutets effekter på regionala arbetsmarknader
        </IPQ_title>
        <submission_info>
          Inkom den 27 januariBesvarad den 25 februari Prot. 1996/97:68
        </submission_info>
      </div>
      <div type="IPQuestionBody">
        <p>
          Enligt uppgifter i massmedierna genomfördes en konsekvensanalys
          av effekterna av försvarsbeslutet på Arbetsmarknadsdepartementet
          under våren 1996. Konsekvensanalysen skall bl.a. ha redovisat
          att ca 500 ar­betstillfällen skulle försvinna i Arboga vid Volvo
          Aero. Konsekvensana­lysen offentliggjordes inte och var således
          inte en del av beslutsunderla­get.
        </p>
        <p>
          Nu har Arboga kommun fått beskedet att verksamheterna vid Volvo
          Aero Support och Volvo Engine Service skall flytta till Trollhättan.
          Kommunen förlorar 650 arbetstillfällen, det innebär att vart tionde
          ar­betstillfälle i kommunen försvinner.
        </p>
        <p>
          Att i förväg undersöka vilka effekter som stora och viktiga beslut
          in­om ett område kommer att ha på arbetsmarknaden regionalt är
          nödvän­digt. Det skapar beredskap för att hjälpa de människor
          och de orter som berörs.
        </p>
        <p>
          Regeringen beslöt t.ex. i samband med nedläggningen av flygflottiljen
          i Söderhamn att utlokalisera statlig verksamhet till orten för
          att i någon mån minska de arbetsmarknads- och regionalpolitiska
          konsekvenserna av nedläggningen.
        </p>
        <p>
          Jag förutsätter att en konsekvensanalys av vilka regionalpolitiska
          ef­fekter som försvarsbeslutet kommer att ha inte har begränsats
          till Arboga kommun. Industriproduktion och underhåll av försvarsmaterial
          finns i ,dag över hela landet och det är fler orter än Arboga
          som kommer att drabbas hårt om inte regeringen aktivt går in och
          skapar förutsättningar för att ställa om till alternativ produktion
          eller för att etablera nya ar­betstillfällen.
        </p>
        <p>
          Det handlar också om att förstärka arbetsmarknadspolitiken så
          att människor får adekvat utbildning för alternativ produktion
          och/eller att
        </p>
        <pb facs="PDF:113"/>
        <p>
          omdefiniera stödområden. Jag menar att när nu en konsekvensanalys
          finns så måste arbetsmarknadsministern och regeringen ligga steget
          före näringslivets beslut. Vi har alla varit medvetna om att försvarsbeslutet
          innebar att även arbeten inom industrin skulle försvinna, i vart
          fall om inte berörd industri kan ställa om sin produktion till
          civila ändamål. Den konsekvensanalys som massmedierna refererat
          till, som redovisar vilka orter som kan komma att beröras, är
          det bara arbetsmarknadsministern som har kunskap om. Det är av
          vikt att den används så att vi slipper upp­leva ett nytt Arboga
          där ansvariga ministrar säger, att det hade vi ingen aning om,
          trots att detta måste ha varit känt sedan länge.
        </p>
        <p>
          Med anledning av ovanstående vill jag fråga:
        </p>
        <p>
          Vilka åtgärder avser arbetsmarknadsministern vidta för att förhindra
          att de 650 personer som nu är uppsagda i Arboga går ut i öppen
          arbets­löshet?
        </p>
        <p>
          Vilka åtgärder avser regeringen vidta till följd av utredningen
          om konsekvenser på arbetsmarknaden och för enskilda orter med
          anledning av försvarsbeslutet?
        </p>
        <pb facs="PDF:114"/>
      </div>
    </body>
  </text>
</TEI>
