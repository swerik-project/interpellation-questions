<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0251">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:251</head>
        <author who="unknown">andre vice talman Görel Thurdin (c)</author>
        <minister who="unknown">finansministern</minister>
        <topic>utjämningssystemet för kommuner och landsting</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:251 av andre vice talman Görel Thurdin
          (c) till finansministern om utjämningssystemet för kommuner och
          landsting
        </IPQ_title>
        <submission_info>
          Inkom den 25 marsBesvarad den 24 april Prot. 1996/97:95
        </submission_info>
      </div>
      <div type="IPQuestionBody">
        <p>
          SCB:s årliga rapport om befolkningsutvecklingen i landet inger
          oro. Den regionala obalansen ökar. Det är i de större städerna
          och universi­tetsorterna som befolkningen ökar, medan övriga delar
          av landet får vid­kännas befolkningsminskningar. Det leder till
          minskad skattekraft i såda­na landsting och kommuner. Det utgör
          ett hot mot dessas förmåga att erbjuda god offentlig service,
          vilket kan medföra att ännu fler flyttar. En sådan utveckling
          gynnar inte någon del av Sverige. Det skapar koncent- rationsproblem
          i vissa expansiva delar av landet, medan andra får dras med de
          problem som avfolkningen skapar. Till saken hör att utflyttnings-
          kommunerna i allmänhet redan har väsentligt högre kommunalskatter
          än storstadskommunerna.
        </p>
        <p>
          För att åstadkomma en rättvis fördelning av bördor och inkomster
          har ett system med inkomst- och kostnadsutjämning införts. Det
          har tillsatts en parlamentarisk kommitté, som har fått till uppgift
          att följa upp och utveckla det nya utjämningssystemet för kommuner
          och landsting. Det innebär att förslag till justeringar i systemet
          kan framläggas. Kommittén har ålagts att bedriva sitt arbete så
          att förslag till förändringar kan träda i kraft år 2000.
        </p>
        <p>
          Redan nu kan dock konstateras att inkomstutjämningssystemet är
          uppbyggt så att de expansiva storstadsområdena gynnas på bekostnad
          av övriga län. Orsaken är att som befolkningsbas har satts befolkningsmäng­den
          den 1 november 1996, för inkomståret 1995. Om man i stället hade
          utgått från befolkningsmängden den 1 november 1994, skulle det
          exem­pelvis för Västernorrlands läns landsting inneburit en förbättring
          med ca 40 miljoner kronor. Därutöver tillkommer de effekter som
          på liknande sätt drabbar olika kommuner med befolkningsminskning.
          Tidsmässigt torde också ett sådant datum överensstämma bättre
          med motsvarande period för beräkning av skatteunderlaget. Mot
          bakgrund av den alarme­rande befolkningsutvecklingen i stora delar
          av landet och det sätt på vilket skatteunderlaget räknas fram,
          bör något göras.
        </p>
        <p>
          Med hänvisning till det anförda vill jag fråga finansministern:
        </p>
        <p>
          Är finansministern beredd att lägga fram förslag som leder till
          att kommuner och landsting med nettoutflyttning ej missgynnas
          av inkomst­utjämningssystemet på ovan redovisat sätt?
        </p>
        <note type="pageNumber">
          252
        </note>
        <pb facs="PDF:251"/>
        <pb facs="PDF:252"/>
      </div>
    </body>
  </text>
</TEI>
