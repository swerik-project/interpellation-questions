<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0227">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:227</head>
        <author who="unknown">Sten Tolgfors (m)</author>
        <minister who="unknown">statsrådet Ylva Johansson</minister>
        <topic>villkoren för barn i enskilda och offentliga skolor</topic>
        <docDate when="1997-03-07">Inkom den 7 mars</docDate>
        <status inProtocol="199697/prot-199697--087.xml" when="1997-04-10" status="answered">Besvarad den 10 april, Prot. 1996/97:87</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:227 av Sten Tolgfors (m) till statsrådet
          Ylva Johansson om villkoren för barn i enskilda och offentliga
          skolor
        </IPQ_title>
        <submission_info>
          Inkom den 7 marsBesvarad den 10 april Prot. 1996/97:87
        </submission_info>
      </div>
      <div type="IPQuestionBody">
        <p xml:id="i-57xwtYYihcrkJHKUGjBTMr">
          Finansieringen av skolan har länge lidit av ett systemfel. Skolor
          har fått olika stor ersättning per elev beroende på vilken huvudman
          som dri­ver dem. Ersättningen har alltså inte styrts av om skolorna
          håller tillräck­ligt hög utbildningskvalitet, utan av om huvudmannen
          är offentlig eller enskild. Friskolor och framför allt eleverna
          i friskolor har varit diskrimi­nerade och är så alltjämt. Ersättningen
          bör vara lika för alla elever oavsett skolans huvudman. Undantaget
          är elever med särskilda behov.
        </p>
        <p xml:id="i-UAMAAUsTHTLtKraKLthiGV">
          På grund av de diskriminerande formerna för finansiering har
          antalet friskolor i Sverige länge varit förhållandevis lågt, vilket
          varit till men för kvalitetsutveckling och pedagogisk mångfald.
          Att formen för skolornas finansiering är central visades av att
          när den borgerliga regeringen inför­de skolpengen så ökade antalet
          enskilda skolor dramatiskt.
        </p>
        <p xml:id="i-P1akZCEA5P2hYmjurC4NR2">
          Det borde rimligen vara irrelevant vem som äger eller driver
          en skola, så länge som verksamheten uppfyller de uppställda kvalitetskraven
          såsom de uttrycks i skollag, läroplan och kursplaner. Det är ett
          samhällsintresse att grundläggande kvalitetskrav är lika för alla
          skolor, oavsett huvudman.
        </p>
        <p xml:id="i-KTzhGTBBk54Q4sn6JMyYft">
          I flera år har en omfattande debatt pågått om de fria skolornas
          kvali­tet. Den debatten är viktig. Det är dock förvånande att
          samma debatt om kvalitetskrav inte förs om den offentligt drivna
          skolan, där en helt domi­nerade del av landets barn går. Det faktum
          att en skola ägs och drivs offentligt innebär inte att den per
          definition är en skola med godtagbar kvalitet. Den offentliga
          skolan har skyddats från granskning och debatt, när ljuset helt
          har riktats mot friskolorna.
        </p>
        <p xml:id="i-MzJWBeUPgSiyNRvepz4wPq">
          Alla skolor som omfattas av skolplikten bör omfattas av samma
          kvali­tetskrav och samma krav på granskning. Granskningen skall
          inte göras av kommunerna, som är part i målet, utan av en fristående
          nationell organi­sation.
        </p>
        <p xml:id="i-B4fYTr86ebTL4ssPCsiX6B">
          Därtill kommer att ersättningen per elev inte bör vara beroende
          av huvudman, utan lika för alla elever oavsett vilken skola de
          väljer att gå i.
        </p>
        <note type="margin" xml:id="i-StwCBxyc7FhypLucm24iup">
          Interpellationer1996/97:1 -372
        </note>
        <note type="pageNumber" xml:id="i-9AipTRymrviHS85ogJbBtQ">
          227
        </note>
        <pb facs="PDF:226"/>
        <note type="margin" xml:id="i-8kJ5Pu3qetoaMUUD9HPGqk">
          Interpellationer1996/97:1 -372
        </note>
        <note type="pageNumber" xml:id="i-D3PRcoDvoRVu2he66dzim4">
          228
        </note>
        <p xml:id="i-NEdWeuXDiyQv6ZwJNM3DfU">
          Det nyligen antagna förslaget till finansiering av friskolorna
          har allvarliga brister. Att golvet för ersättning till de fristående
          skolorna (”skolpengen”) tagits bort och att det lämnas till varje
          kommun att bestämma ersättningen till de fria skolorna öppnar
          för godtycke. Risken är att kostnader för de kommunala skolorna
          döljs, när basen för friskolornas ersättning skall beräknas. Risken
          är vidare att de kommunala skolornas möjligheter till anpassning
          av sina faktiska kostnader försvinner när kostnader flyttas runt
          inom den kommunala ekonomin. Ett exempel på detta kan vara höga
          kommunala lokalkostnader, som ibland anges som ett skäl till varför
          ersättningen till friskolorna bör vara lägre än till den offentliga
          skolan. Det är bra att friskolornas exempel sätter tryck på den
          offentliga verk­samhetens kostnader.
        </p>
        <p xml:id="i-XmY4LWiR3t2VtFxAsbSmvB">
          Friskoleutredningens och sedermera regeringens förslag gav kommu­nerna
          möjlighet att stoppa fria skolor med hänvisning till den kommunal­ekonomiska
          situationen. Detta är anmärkningsvärt då friskolorna genom­gående
          har lägre elevkostnad än den offentliga skolan. Att kommunen dragit
          på sig höga fasta kostnader för skolan vittnar om ett systemfel,
          som friskolorna knappast skall behöva lida för.
        </p>
        <p xml:id="i-3KaJ7je4BZUkdUWzKY46QN">
          Sammantaget är det mycket tveksamt om de fria skolorna kommer
          att få de lika villkor som den socialdemokratiska retoriken talat
          om.
        </p>
        <p xml:id="i-V1jPVYAXkdGeDbiCgNCgqY">
          För att premiera kvalitet i utbildningen och lika villkor för
          alla skolor, oberoende av huvudman, bör ett nationellt skolpengsystem
          skapas. Vi moderater har tidigare i vår partimotion om skolan
          hösten 1996 föreslagit principer för ett sådant system.
        </p>
        <p xml:id="i-3cLSoWEwD4mjqgd3rZ2MvZ">
          Ersättningens grundprincip bör vara att ersättningen skall vara
          lika för alla elever, med möjlighet till extra ersättning för
          barn med särskilda behov. En skolas möjlighet till skolpeng bör
          följa av om den uppfyller objektivt ställda kriterier för kvalitet
          och vara oberoende av dess huvud­man.
        </p>
        <p xml:id="i-17pP5y518yppg5VRB18PYq">
          Det är orimligt att barn skall hindras från att söka sig till
          den skola och utbildningsform där de bäst kommer till sin rätt
          och får den under­visning de bäst kan tillgodogöra sig. Det är
          inte den kommunala skolfor­men som en insiktsfull utbildningspolitik
          skall slå vakt om, utan kvalite­ten och valfriheten i våra barns
          och ungdomars utbildning.
        </p>
        <p xml:id="i-9mH4AnMUBeMLZphWYKeFms">
          Är skolministern beredd att medverka till att alla skolor som
          omfattas av skolplikten skall omfattas av samma kvalitetskrav
          och samma krav på fristående granskning?
        </p>
        <p xml:id="i-KmEbwDgmTYoZRdVSCY8usZ">
          Är skolministern beredd att inrätta ett nationellt skolpengsystem,
          där eleversättning för de skolor som uppfyller grundläggande kvalitetskrav
          är oberoende av om skolans huvudman är offentlig eller enskild?
        </p>
        <pb facs="PDF:227"/>
      </div>
    </body>
  </text>
</TEI>
