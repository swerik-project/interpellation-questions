<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0281">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:281 av Jan Jennehag (v) till försvarsministern
          om Partnerskap för fred
        </IPQ_title>
        <submission_info>
          Inkom den 25 april Besvarad den 5 juni Prot. 1996/97:115
        </submission_info>
      </div>
      <div type="IPQuestionBody">
        <p>
          Vänsterpartiet anser att Sverige skall lämna samarbetet inom
          ramen för Partnerskap för fred. Riksdagsbeslutet om att delta
          torde knappast komma att ändras i närtid, men det nuvarande samarbetet
          påverkar dock ett antal förhållanden som förtjänar en vidgad diskussion
          och fortlöpande analys.
        </p>
        <p>
          Den europeiska säkerhetspolitiska miljön karakteriseras av snabba
          förändringar. NATO:s utvidgning är ett tecken på detta, samtidigt
          som utvidgningen i sig orsakar förändringar. PFF är en del av
          detta mönster. PFF är ett verktyg i utvidgningen, även om detta
          förvisso inte är dess enda roll.
        </p>
        <p>
          Svensk militär alliansfrihet är fast förankrad i folkdjupet.
          Sveriges deltagande i PFF får inte ges sådan omfattning och inriktning
          att allians­friheten kan sättas i fråga. Sverige deltar i samarbetet,
          i likhet med Fin­land, Österrike och Schweiz, på den militära
          alliansfrihetens grund. För Sveriges del vore en' annan utgångspunkt
          omöjlig.
        </p>
        <p>
          Inför riksdagens beslut om att Sverige skulle delta i PFF-samarbetet
          var mångas uppfattning att detta skulle få en i huvudsak civil
          inriktning, t.ex. civila hjälpinsatser och räddningstjänstoperationer.
          De övningar med militära enheter som Sverige kunde delta i skulle
          grundas på våra åtagan-
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          277
        </note>
        <pb facs="PDF:276"/>
        <note type="margin">
          Interpellationer1996/97:1 -372
        </note>
        <p>
          den som truppbidragare i FN:s fredsfrämjande verksamhet. Någon
          egent­lig utökning av Sveriges åtaganden i detta stycke förutsågs
          knappast, även om internationella uppgifters relativa andel och
          vikt skulle komma att öka vad gällde Försvarsmakten. Detta stämde
          också väl med inrikt­ningen mot en vidgad hotbild.
        </p>
        <p>
          Nedrustningen i Europa bromsas av många motkrafter. NATO- ländernas
          stridskrafter får nya uppgifter vid sidan av de gamla. De militä­ra
          organisationerna, liksom varje annan organisation, söker argument
          för sin fortsatta existens. Vi kan inte bortse från att PFF-samarbetets
          militära inslag har en egen utvecklingskraft, som grundas på att
          den militära appa­raten behöver sysselsättas med någorlunda meningsfulla
          planerings- och övningsuppgifter i ett läge där krigsrisken mellan
          länderna i Europa har minskat dramatiskt. Sverige kan komma att
          dras med i militära övningar som blir självändamål i en utvecklad
          planeringsprocess och vars samband med FN-uppgifter blir avlägsen.
        </p>
        <p>
          Det framtida vidareutvecklade samarbetet är till stora delar
          förutsäg­bart, men vi kan inte utesluta att förändringar kan komma
          att ske smy­gande över tiden, vars effekter först i efterhand
          blir iakttagbara. Stor uppmärksamhet måste ägnas åt förhållandet
          så att demokratisk insyn och kontroll kan behållas. Två aspekter
          förtjänar sålunda att lyftas fram: för det första den demokratiska
          och för det andra förändringar inom PFF, såväl planerade och lätt
          synliga som mindre uppenbara.
        </p>
        <p>
          Ett centralt inslag i PFF-samarbetet är begreppet interoperabilitet.
          Med detta avses olika enheters och systems möjlighet att samverka,
          vilket är viktigt för att uppnå effektivitet i konkreta situationer.
          Ledningsfunk­tioner, vapensystem m.m. blir därmed också beroende
          av varandra. Bero­endet kan bli sådant att de minskar - i extrema
          fall t.o.m. fullständigt förlorar - förmågan att användas självständigt.
          Detta kommer givetvis i konflikt med militär alliansfrihet. Ökad
          interoperabilitet innebär ensidig anpassning till och beroende
          av NATO-standard. Gränsen mellan önsk­värd anpassning (för att
          praktiskt kunna lösa uppgifter) och oacceptabelt beroende är diffus
          men den finns.
        </p>
        <p>
          De folkrättsliga grunderna och övergripande målen för PFF- samarbetet
          regleras i ett ramdokument som riksdagen har tagit ställning till.
          Sveriges individuella partnerskapsprogram är en fråga som ligger
          inom regeringens kompetens, liksom Sveriges medverkan i PFF:s
          plane­ringsprocess. Utvärderingen av det första skedet i planeringsprocessen
          har skett utan större politisk aktivitet. Någon diskussion om
          inriktningen av det fortsatta svenska deltagandet i denna har
          inte förekommit, förutom möjligen i en ytterst liten krets. Myndigheternas,
          främst Försvarsmaktens, ställning blir därmed stark. Den klassiska
          konflikten mellan tjänsteman­na- och politiskt inflytande är tydlig.
          Risken för att regeringen får ofull­ständig och/eller sen information
          om utvecklingen måste minimeras.
        </p>
        <p>
          Försvarsberedningens arbete kan till viss del ses som ett exempel
          på demokratisk insyn och kontroll. Dess funktioner är emellertid
          i första hand inte dessa. Den demokratiska kontroll som sker i
          samband med Försvarsberedningens arbete och de säkerhetspolitiska
          kontrollstationerna är inte kontinuerliga. Den blir redan av den
          anledningen otillräcklig. Den riskerar av lätt insedda skäl att
          komma i efterhand och blir mer registre­rande än styrande.
        </p>
        <note type="pageNumber">
          278
        </note>
        <pb facs="PDF:277"/>
        <p>
          Delar försvarsministern mina farhågor vad gäller svårigheterna
          att upprätthålla strikt militär alliansfrihet i ett läge med ökad
          interoperabili­tet? Vilka åtgärder avser ministern i så fall att
          vidta för att undanröja risken för att den militära alliansfriheten
          blir ifrågasatt?
        </p>
        <p>
          Är försvarsministern beredd att vidta åtgärder för att stärka
          det demo­kratiska inflytandet när det gäller Sveriges samarbete
          inom PFF?
        </p>
        <pb facs="PDF:278"/>
      </div>
    </body>
  </text>
</TEI>
