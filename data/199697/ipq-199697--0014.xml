<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0014">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:14</head>
        <author who="unknown">Kent Olsson (m)</author>
        <minister who="unknown">justitieministern</minister>
        <topic>åtgärder mot narkotika</topic>
        <docDate when="1996-10-04">Inkom den 4 oktober</docDate>
        <status inProtocol="199697/prot-199697--024.xml" when="1996-11-05" status="answered">Besvarad den 5 november, Prot. 1996/97:24</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:14 av Kent Olsson (m) till justitieministern
          om åtgärder mot narkotika
        </IPQ_title>
        <submission_info>
          Inkom den 4 oktoberBesvarad den 5 november Prot. 1996/97:24
        </submission_info>
      </div>
      <div type="IPQuestionBody">
        <p>
          Användningen av narkotika har ökat de senaste åren. Framför allt
          an­vänder fler ungdomar narkotiska preparat. I en nyligen genomförd
          under­sökning av Centralförbundet för alkohol- och narkotikaupplysning
          CAN, visar det sig att mer än dubbelt så många elever i årskurs
          9 säger sig ha prövat narkotika jämfört med 1991.
        </p>
        <p>
          Detta är oroväckande och kan leda till en bekymmersam framtid
          både för de unga och samhället. Rejäla krafttag måste tas mot
          ”knarket”. Det är viktigt att samhället sätter in stora resurser
          i kampen mot narkotika för att undvika att alltfler människor
          dras in i ”knarkeländet”. Politiker och samhället måste på alla
          sätt visa sin avsky mot narkotika. Vuxna har ett stort ansvar
          både som politiker, föräldrar och medmänniskor. Information i
          skolan och positiva förebilder, liksom resurser till knarkbekämpning
          hos polisen och tullen är nödvändiga för att stoppa narkotikan.
          Straffen mot både innehav och bruk av narkotika bör skärpas. Det
          gäller också att stoppa innehav och försäljning av narkotika på
          fängelser, ungdomsvårds­skolor och institutioner av olika slag.
          Och detta måste ske snabbt.
        </p>
        <p>
          Det är viktigt att signalerna om att knarket måste bort från
          institutio­ner etc. ges av myndigheter och av företrädare för
          regeringen. Vad gäller myndigheter är tyvärr inte alltid detta
          fallet.
        </p>
        <pb facs="PDF:11"/>
        <p>
          Lysekils socialnämnd har enligt LVU placerat en ung man på institu­tion.
          Vid rymning fem månader senare kunde konstateras att mannen missbrukat
          droger under hela sin tid på avdelningen.
        </p>
        <p>
          Socialnämnden i Lysekil har i brev påpekat för Statens Institutionssty­relse:
          ”Socialnämnden ser det som allvarligt att missbruk kan pågå så
          länge utan att det kommer till Socialnämndens kännedom.” Socialnämn­den
          ställer sig också frågande till hur kontrollmöjligheterna enligt
          LVU används.
        </p>
        <p>
          I svaret från institutionsstyrelsen sägs bl.a. att missbruket
          huvudsakli­gen skett under permission, då kontrollmöjligheterna
          är begränsade samt: ”Det finns däremot inga möjligheter att helt
          och hållet undvika drogmiss­bruk på myndigheters institutioner.
          En kontrollapparat med syfte att helt och hållet göra institutioner
          drogfria skulle motverka vårdens syfte.”
        </p>
        <p>
          Med anledning av detta skulle jag vilja ställa följande frågor
          till stats­rådet:
        </p>
        <p>
          1. Avser statsrådet medverka till att permissionsreglerna för
          narkoti­kabrottslingar ändras?
        </p>
        <p>
          2. Vad ämnar statsrådet göra för att komma till rätta med narkotika
          på fängelser och institutioner?
        </p>
        <p>
          3. Vilka åtgärder avser statsrådet vidta vad gäller polisens
          resurser när användandet av narkotika ökar?
        </p>
        <pb facs="PDF:12"/>
      </div>
    </body>
  </text>
</TEI>
