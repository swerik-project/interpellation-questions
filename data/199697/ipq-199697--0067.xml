<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0067">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:67 av Göran Lennmarker (m) till statsministern
          om statsministerns uttalanden i Kina
        </IPQ_title>
        <submission_info>
          Inkom den 8 november Förfallen
        </submission_info>
      </div>
      <div type="IPQuestionBody">
        <p>
          Statsministern har vid ett officiellt framträdande i Folkrepubliken
          Ki­na hyllat landets politiska stabilitet och jämfört denna med
          den osäkerhet som följer av den ryska demokratiseringsprocessen.
        </p>
        <p>
          Statsministerns uttalande är fel i sak. Det bygger på en bristande
          ana­lys. Diktatur är inte mer stabilt än demokrati. Tvärtom är
          den långsiktiga stabiliteten också inom ekonomin beroende av att
          det finns en folklig förankring för såväl samhällssystemet i dess
          helhet som det ekonomiska systemet. En stabil marknadsekonomi
          finns enbart i demokratier.
        </p>
        <p>
          Statsministern jämför med det ryska ledarskapet som skall ta
          sig ige­nom en besvärlig tid. Detta ryska ledarskap, som utsetts
          i demokratiska val, har att ta hänsyn inte bara till en folkopinion
          utan också till möjliga nya val kanske redan till våren. Denna
          demokratiskt betingade osäkerhet blir i statsministerns framställning
          något negativt.
        </p>
        <p>
          Statsministerns uttalanden förringar värdet av demokratiseringen
          i Ryssland. De krafter i Ryssland som förespråkar auktoritärt
          styre eller ren diktatur för att främja stabilitet kan finna stöd
          i den svenske statsminis­terns uttalande. Statsministern lär i
          Moskva också ha uttalat sig mycket positivt om kommunistledaren
          Zjuganov, som enligt många ryska demo­krater står för en närmast
          nationalsocialistisk politik.
        </p>
        <p>
          Särskilt uppseendeväckande är att statsministern betonar att
          folkre­publikens ledning lägger ut prognoser för de kommande 15
          åren med ett självförtroende som enbart den kan besitta som vet
          att man kommer att infria dessa prognoser. Orsaken till att den
          politiska ledningen i Folkre­
        </p>
        <pb facs="PDF:59"/>
        <p>
          publiken Kina kan ha ett sådant långt perspektiv är att landet
          är en enpar- tidiktatur där landets befolkning inte har möjlighet
          att i val ändra upp­gjorda planer.
        </p>
        <p>
          Genom att prisa den politiska stabiliteten i Folkrepubliken Kina,
          som utgör en enpartidiktatur, har Sveriges statsminister ställt
          sig på regimens sida i förhållande till dem som i Kina kämpar
          för demokrati och mänskli­ga rättigheter och som anser att Folkrepublikens
          politiska system inte skall vara stabilt utan radikalt ändras.
        </p>
        <p>
          Statsministern har hävdat att utvecklingen i Kina har blivit
          bättre det senaste decenniet. Även detta är fel. Massakern på
          Himmelska Fridens Torg i juni 1989 innebar ett avbräck för den
          demokratiseringsprocess som de omfattande ekonomiska reformerna
          hade initierat. Situationen i Folkrepubliken Kina var betydligt
          friare våren 1989 än vad den är i dag. Rapporterna om förtrycket
          och om övergrepp mot de mänskliga rättighe­terna har inte minskat
          enligt samfälld bedömning av experter på området.
        </p>
        <p>
          I Asien förs en debatt om demokrati kontra en auktoritär stabilitet.
          I denna hävdar auktoritära regimer eller diktaturer att demokratin
          skapar instabilitet och därmed bör hindras eller fördröjas. Företrädare
          för de många demokratiska länderna i regionen hävdar motsatsen
          och pekar på sina egna framgångar som stöd för detta. Genom statsministerns
          uttalande har Sverige i denna debatt hamnat på samma sida som
          de auktoritära krafterna och diktaturerna.
        </p>
        <p>
          För de demokratiska krafterna i Ryssland och i Folkrepubliken
          Kina innebär statsministerns uttalanden att Sverige ställer sig
          som förespråkare för ett antidemokratiskt stabilitetstänkande
          i Ryssland och på regimens sida i Folkrepubliken.
        </p>
        <p>
          Regeringen har tidigare valt att bortse från statsministerns
          uttalanden, t.ex. de som i våras gjordes i Tallinn och Riga. Frågan
          är om statsminis­terns uttalanden i Kina på motsvarande sätt kommer
          att rensas bort som ett uttryck för Sveriges officiella politik.
        </p>
        <p>
          Mot bakgrund av detta ber jag att få ställa följande frågor:
        </p>
        <p>
          1. Samråd skall ske i Utrikesnämnden inför viktiga utrikespolitiska
          ställningstaganden. Varför har samråd inte skett inför denna helt
          nya svenska utrikespolitiska linje?
        </p>
        <p>
          2. Vilken beredningsprocess har föregått uttalandet att en stabil
          kinesisk diktatur är att föredra före en osäker rysk demokrati?
        </p>
        <p>
          3. Enligt vedertagen svensk uppfattning är det till nackdel om
          diktaturer är stabila. Strävan är tvärtom att sådana skall omvandlas
          till demokra­tier, vilket enligt statsministerns synsätt ger mindre
          stabilitet. Avser regeringen etablera en ny hållning innebärande
          att Sverige skall upp­höra att driva kravet på demokrati eftersom
          detta kan leda till insta­bilitet?
        </p>
        <p>
          4. Sverige har länge aktivt stött de demokratiska krafterna i
          Ryssland. Avser regeringen att ändra denna politik?
        </p>
        <p>
          5. Statsministern har hävdat att hans besök i Folkrepubliken
          Kina är ett uttryck för en gemensam EU-linje. Är statsministerns
          stabilitetsdokt- rin förankrad inom EU och vad har i så fall reaktionen
          varit från övri­ga medlemsländer?
        </p>
        <p>
          6. Vilket underlag har regeringen för bedömningen att utvecklingen
          i Folkrepubliken Kina har gått i rätt riktning de senaste tio
          åren?
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          61
        </note>
        <pb facs="PDF:60"/>
        <note type="margin">
          Interpellationer1996/97:1 -372
        </note>
        <p>
          7. Vilken analys har gjorts och hur har regeringskansliet berett
          omlägg­ningen av den svenska politiken i dessa avseenden?
        </p>
        <pb facs="PDF:61"/>
      </div>
    </body>
  </text>
</TEI>
