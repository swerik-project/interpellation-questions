<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0061">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:61</head>
        <author who="i-PTwgnmFQaFTXvr8SByLQzu">Bengt Hurtig (v)</author>
        <minister who="unknown">justitieministern</minister>
        <topic>Schengenkonventionen</topic>
        <docDate when="1996-11-07">Inkom den 7 november</docDate>
        <status inProtocol="199697/prot-199697--029.xml" when="1996-11-19" status="answered">Besvarad den 19 november, Prot. 1996/97:29</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:61 av Bengt Hurtig (v) till justitieministern
          om Schengenkonventionen
        </IPQ_title>
        <submission_info>
          Inkom den 7 november Besvarad den 19 november Prot. 1996/97:29
        </submission_info>
      </div>
      <div type="IPQuestionBody">
        <p xml:id="i-DvkGC4qnpC9g34DMEo12TD">
          Sverige kommer enligt uppgift att underteckna Schengenkonventionen
          den 19 december, varefter frågan om dess ratificering av riksdagen
          kom­mer upp under nästa år. Tillämpningskonventionen innehåller
          142 artik­lar, därtill kommer de ca 2 000 s. tillämpningsföreskrifter
          som exekutiv­kommittén hittills antagit. Det officiella syftet
          med konventionen är att genomföra Romfördragets regler om fri
          rörlighet för personer. Men i verkligheten handlar bara några
          få artiklar i konventionen om den fria rörligheten, huvuddelen
          av konventionen handlar om s.k. kompensatoris­ka åtgärder. Genom
          nära polissamarbete och omfattande datautbyte skall den gränsöverskridande
          brottsligheten motverkas. Denna målsättning är knappast särskilt
          kontroversiell i sig, men konventionens bestämmelser är oftast
          mycket allmänt hållna och riskabla ur rättssäkerhetssynpunkt.
          T.ex. skall den som bedöms utgöra ett hot mot den allmänna ordningen
          föras upp på en gemensam lista över personer som skall vägras
          inresa. Men vad är det som utgör ”hot mot den allmänna ordningen”?
          Det lär få klar­göras av de tillämpningsföreskrifter som exekutivkommittén
          successivt kommer att utfärda.
        </p>
        <p xml:id="i-NsQ7PdUfsE1HGkKUyvNXyA">
          Tillämpningsföreskrifterna kommer att ge konventionen mycket
          av dess reella innehåll. Exekutivkommittén har unika maktbefogenheter.
          De är enastående bland internationella organisationer på grund
          av att de är så svepande. De är svepande på tre sätt: omfattningen
          och innehållet i de ämnesområden inom vilka exekutivkommittén
          kan fatta bindande beslut; frånvaron av internationell parlamentarisk
          kontroll; slutligen att besluten riktar sig till enskilda individer,
          huvudsakligen utlänningar och de som är föremål för polisens intresse.
        </p>
        <p xml:id="i-S8LhNnmMoJBTQb43tBwcAC">
          Exekutivkommittén har rätt att fatta beslut som är bindande för
          med­lemsstaterna. Dessa beslut fastställer vad som är gällande
          rätt i medlems­staterna. Härigenom övertar exekutivkommittén maktbefogenheter
          som hittills i varje Schengenstat varit förbehållna de nationella
          regeringarna och de nationella parlamenten gemensamt. Exekutivkommittén
          fastställer självt sina procedurregler. Detta är mycket ovanligt,
          normalt regleras sådana frågor i själva konventionstexten för
          att möjliggöra en parlamen­tarisk kontroll.
        </p>
        <p xml:id="i-T8bZfYRbyiKwbQoiA87oU4">
          Vare sig EG-domstolen eller någon annan internationell domstol
          är kompetent att döma över lagligheten i en Schengenstats eller
          exekutiv­kommitténs tillämpning av konventionen. Europaparlamentet
          har inga befogenheter att kontrollera exekutivkommittén.
        </p>
        <note type="margin" xml:id="i-7ozAWG9GZ4ymN54H1XeioZ">
          Interpellationer1996/97:1 -372
        </note>
        <note type="pageNumber" xml:id="i-4zq5HWUxjqPucN1KX2sJsL">
          53
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_53.pdf"/>
        <note type="margin" xml:id="i-2wXoAoTHxZsYJMr5mJWRKP">
          Interpellationer1996/97:1-372
        </note>
        <p xml:id="i-H6UeKqoDPR9aPkuKbwU8nF">
          För att kompensera bristen på parlamentarisk kontroll ställde
          det ne­derländska parlamentet ett villkor för att ratificera konventionen:
          Parla­mentets bägge kammare måste lämna sitt godkännande av ett
          beslutsför­slag från exekutivkommittén innan Nederländernas representant
          i kom­mittén får ge sitt samtycke till ett bindande beslut. De
          italienska och bel­giska parlamenten har också skaffat sig ett
          visst mått av kontroll över exekutivkommittén, men av mer begränsad
          natur i jämförelse med Neder­ländernas.
        </p>
        <p xml:id="i-NoSiczwbyVqZY1jEgCLtqW">
          Jag vill mot denna bakgrund fråga justitieministern:
        </p>
        <p xml:id="i-8GLxC1EJh937WHu4XpiSdz">
          1. Har Sverige i Schengenförhandlingarna ställt krav på insyn
          och kon­troll från riksdagen av exekutivkommitténs verksamhet?
        </p>
        <p xml:id="i-EZ8wnU4G72wKRSYur983hJ">
          2. Vilket har resultatet av förhandlingarna i så fall blivit
          med avseende på riksdagens rätt till insyn och kontroll av exekutivkommitténs
          verk­samhet?
        </p>
        <p xml:id="i-KASi1kXm5otufQ7aFTgjWh">
          3. När kommer Schengenregelverket att bli tillgängligt för granskning
          av riksdagens ledamöter?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_54.pdf"/>
      </div>
    </body>
  </text>
</TEI>
