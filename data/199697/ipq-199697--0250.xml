<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0250">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:250</head>
        <author who="i-VUfkQP7FTMi7Qt8qwMUnmW">Catherine Persson (s)</author>
        <minister who="unknown">utbildningsmi­nistern</minister>
        <topic>cytologassistentutbildning</topic>
        <docDate when="1997-03-24">Inkom den 24 mars</docDate>
        <status inProtocol="199697/prot-199697--088.xml" when="1997-04-11" status="answered">Besvarad den 11 april, Prot. 1996/97:88</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:250 av Catherine Persson (s) till utbildningsmi­nistern
          om cytologassistentutbildning
        </IPQ_title>
        <submission_info>
          Inkom den 24 marsBesvarad den 11 april Prot. 1996/97:88
        </submission_info>
      </div>
      <div type="IPQuestionBody">
        <p xml:id="i-UJdNsB8RgKvemHeYJpmWE1">
          Vem skall i framtiden analysera våra cellprover?Risken är mycket
          stor att det inom snar framtid inte finns kompetent och erfaren
          arbetskraft att tillgå för att analysera cytologprover. Cancer­diagnostiken
          hotas därmed.
        </p>
        <p xml:id="i-Exo8XQTzgFphdCpevThMnG">
          Cytologassistentens arbete består huvudsakligen av cytologisk
          dia­gnostik samt laboratoriemetodik och dokumentation. Cytologisk
          dia­gnostik sker manuellt i mikroskop och är beroende av den kunskap
          och erfarenhet samt det omdöme som den enskilde diagnostikern
          har. Fler och fler organområden kan studeras via cellprover.
        </p>
        <p xml:id="i-BfAA3xgLqHtEvxEznRL9K4">
          Cytologassistenter bedömer och besvarar cellprover från hälsokontrol­ler
          eller från patienter som har eller har haft cancer. Årligen fångar
          hälso­kontrollerna upp tusentals förstadier till cancer. Cirka
          en miljon prover tas per år.
        </p>
        <p xml:id="i-N5ZEJrPL66b2EmupAeUxsw">
          I Sverige har cytologassistenterna en 24-poängs specialistutbildning
          efter avslutad grundutbildning till biomedicinsk analytiker omfattande
          120 poäng. Därefter minst sex månaders praktik innan de tar självständigt
          diagnostiskt ansvar. Specialistutbildningen bedöms av alltfler
          vara för kort. Under årens lopp har cytologins utveckling inneburit
          att de faktiska uppgifterna för cytologassistenter omfattar bedömningar
          och sjukdoms- yttringar i alla för cytologin tillgängliga organsystem.
          De nya verksam­hetsfälten berörs endast i begränsad omfattning
          under specialistutbild­ningen och upplevs av en del inte ge tillräcklig
          kompetens.
        </p>
        <p xml:id="i-MBhfjTrzvMy9XFctC7fKie">
          De senaste åren har endast ett fåtal cytologassistenter utbildats.
          Vård­högskolan i Malmö är den enda högskola som anordnat utbildningen
          kontinuerligt. Enligt uppgift erbjuder i dag ingen högskola i
          Sverige cytologassistentutbildning sedan Malmö lagt ned densamma.
          Det uppges vara för dyrt, ”udda” och få sökande. Nedlagd utbildning
          i kombination med hög medelålder bland de yrkesverksamma cytologassistenterna
          gör att det inte finns någon beredskap för hur efterfrågan i verksamheten
          skall mötas i framtiden.
        </p>
        <p xml:id="i-KqjSSqzFvvGnG5gKKu7vq5">
          Om inte cytologassistenter utbildas kommer bristen på välutbildade
          sådana att drabba patienterna. Detta genom alltför lång väntan
          på viktiga och för dem avgörande besked om diagnoser. Sjukvårdens
          förebyggande och diagnostiserande verksamhet riskerar bli eftersatt.
        </p>
        <p xml:id="i-GTf5tFPGhA4uzne56U9xV9">
          Cytologi är exempel på en ”smal” verksamhetsgren inom hälso-
          och sjukvårdsområdet som riskerar besvärande arbetskraftsbrist
          då det inte finns något övergripande samlat ansvar i nationen
          för utbildningen. Ingen tar tillräckligt ansvar för behovsinventering,
          planering, genomförande och finansiering - vare sig sjukvårdshuvudmän
          eller utbildningsanordnare.
        </p>
        <p xml:id="i-KfEQALQGaq27479yPy6SFY">
          Med anledning av ovanstående vill jag ställa följande frågor
          till ut­bildningsministern:
        </p>
        <note type="margin" xml:id="i-GDKwPzfo7Hi7DNZeGBNtHG">
          Interpellationer1996/97:1 -372
        </note>
        <note type="pageNumber" xml:id="i-CGxKqdhQMGR24b2d2teGMe">
          251
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_251.pdf"/>
        <note type="margin" xml:id="i-E3XwoUFBZRmWsvvKe7asg1">
          Interpellationer1996/97:1 -372
        </note>
        <p xml:id="i-4zgEJJcZK2JyXB4JbU5Fmq">
          Vilka åtgärder avser utbildningsministern vidta för att klarlägga
          be­hovet av cytologassistentutbildning för framtiden?
        </p>
        <p xml:id="i-DWX5DeFkv9KQWMxwogFYn7">
          Avser utbildningsministern verka för att cytologassistentutbildningens
          innehåll och längd utreds?
        </p>
        <p xml:id="i-3mtY5KBcMDjNUw96MC4rzN">
          Ar utbildningsministern beredd att utreda och överväga förslag
          om ändrad ansvarsfördelning avseende planering, genomförande och
          finansi­ering rörande cytologassistentutbildningen?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_252.pdf"/>
      </div>
    </body>
  </text>
</TEI>
