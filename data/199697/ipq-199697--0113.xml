<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0113">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:113</head>
        <author who="unknown">Bertil Persson (m)</author>
        <minister who="unknown">näringsministern</minister>
        <topic>de svenska företagens konkurrenskraft</topic>
        <docDate when="1997-01-21">Inkom den 21 januari</docDate>
        <status inProtocol="199697/prot-199697--057.xml" when="1997-01-30" status="answered">Besvarad den 30 januari, Prot. 1996/97:57</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:113 av Bertil Persson (m) till näringsministern
          om de svenska företagens konkurrenskraft
        </IPQ_title>
        <submission_info>
          Inkom den 21 januari Besvarad den 30 januari Prot. 1996/97:57
        </submission_info>
      </div>
      <div type="IPQuestionBody">
        <p>
          Svenskt näringsliv byggdes upp av framsynta uppfinnare och långsik­tiga
          industrialister. Det är ont om sådana numera. Kompetensinnehållet
          och förädlingsvärdet i våra svenska produkter är generellt för
          lågt i för­hållande till konkurrenternas.
        </p>
        <p>
          Sveriges s.k. basindustrier säljer sina råvaror - såsom u-länderna
          gör. Skogen bara sågas till brädor eller kokas till massa innan
          den säljs. Mal­men smälts bara med billig kärnkraftsel och görs
          till pellets. Förädlingen sker utomlands.
        </p>
        <p>
          Huvuddelen av vår industri är baserad på uppfinningar som gjordes
          vid det förra sekelskiftet - telefoner, bilar, kylskåp, kullager,
          separatorer etc. Varv, teko, gruvor och skrivmaskiner har redan
          fallit. Industrier som tillverkar varor som alla andra kan göra
          lika bra, måste konkurrera me­
        </p>
        <pb facs="PDF:107"/>
        <p>
          delst låga priser - dvs. i realiteten låga löner. Det är inte
          bra för välfär­den. Och gång på gång har regeringen tvingats att,
          när industrierna inte klarar konkurrensen, devalvera och därigenom
          sänka lönerna, vilket skett utan protester från fackförbunden.
        </p>
        <p>
          Våra flaggskepp är inte heller så lysande. Ericsson hade nyligen
          kata­strofen med AXE N-projektet - efter sju bortkastade miljarder
          och många års arbete fick man ge upp - man klarade inte att göra
          moderna bred- bandsväxlar utan fick hänvisa kunder från 16 länder
          till lilla Marconi. Hela Europa skaffar nu ”lutande” snabbtåg.
          Alla köper FIAT:s Pendoli- no. Ingen utanför Sverige - inte ens
          finnarna - har köpt X 2000. Ny Teknik redovisade nyligen amerikanska
          utvärderingar av moderna strids­flygplan. JAS Gripen anses bara
          kunna vinna 40 % av sina luftstrider, Eurofightern däremot 75
          % - vilket säkert påverkar konkurrensläget. Dagens Industri redovisade
          att de kvalificerade underleverantörerna till vår bilindustri
          finns i Tyskland, svenskarna i branschen gör bara plast- och plåtbitar.
          Teknisk Tidskrift svarar på frågan om vår bilindustri är i världsklass:
          Definitivt inte produktiviteten. Beträffande kvaliteten är det
          fortfarande en bit kvar till japansk standard. Astrachefen flaggade
          i höstas för behovet att skaffa företaget kompetens utifrån.
        </p>
        <p>
          Svensk industri har bara 7 % akademiker - en mycket låg siffra.
          12 % av en svensk årskull går till de långa utbildningarna - i
          våra konkurrent­länder är siffran ofta mer än dubbelt så hög,
          och procentandelen tekniker dessutom högre. Svenska civilingenjörsutbildningar
          är kortare än i de flesta konkurrentländer - och de är säkert
          inte dummare där.
        </p>
        <p>
          De branscher som allmänt bedöms vara i början av sin produktcykel
          är optik, gen- och bioteknik, solar- och miljöteknik samt datakommuni­kation.
          Här är inte Sverige särskilt starkt.
        </p>
        <p>
          I inkomst per capita har vi sedan 1970 ramlat från andra till
          mellan 16:e och 20:e plats. De andra som då var i toppen är kvar
          där. Vi är en­samma i utförsbacken.
        </p>
        <p>
          Svensk industri borde naturligtvis i stället sälja nyuppfunna
          produkter till ”häftiga” priser åt en häpnande värld.
        </p>
        <p>
          Men inom spetsteknologi handlar det - precis som inom idrott
          - om elitsatsningar. Här finns inte plats för fördelning eller
          rättvisa - det är enbart topprestationer som räknas. Canon har
          tolv personer som kontinu­erligt genomsöker världens forskningsdatabaser
          för att finna och värva forskareliten till förtaget. När börjar
          svenska företag göra så? Till syven- de och sist finns våra farligaste
          konkurrenter inte i våra grannländer, utan i Stillahavsasien och
          Nordamerika.
        </p>
        <p>
          Vilka åtgärder är näringsministern beredd att vidta i syfte att
          stärka de svenska företagens konkurrenskraft?
        </p>
        <pb facs="PDF:108"/>
      </div>
    </body>
  </text>
</TEI>
