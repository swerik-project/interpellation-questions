<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0045">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:45</head>
        <author who="i-WvrkgGMVWbiVxVoPqgJuEF">Johan Lönnroth (v)</author>
        <minister who="unknown">statsministern</minister>
        <topic>politiskt tillsatta tjänster</topic>
        <docDate when="1996-10-28">Inkom den 28 oktober</docDate>
        <status status="lapsed">Förfallen</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:45 av Johan Lönnroth (v) till statsministern
          om politiskt tillsatta tjänster
        </IPQ_title>
        <submission_info>
          Inkom den 28 oktober Förfallen
        </submission_info>
      </div>
      <div type="IPQuestionBody">
        <p xml:id="i-8UVbeCyBmF1ZcjHvzSeMj8">
          Det ligger en stor fara i om det uppstår en kår av proffspolitiker
          på livstid med levnadsvillkor som alltmer skiljer sig från villkoren
          för dem som de skall representera. Politiken kommer då att uppfattas
          som någon­ting som pågår långt ovanför vardagslivets nivå - som
          någonting som kan överlåtas till de ”elitspelare” som man då och
          då tittar på i TV-rutan.
        </p>
        <p xml:id="i-7GaJeWcWBpGfy2dQ4gMwnZ">
          Vi heltidsarbetande politiker uppfattar gärna påståenden om alltför
          höga politikerlöner och om uppkomsten av en ”politisk klass” som
          ”populism” eller som utslag av mediernas behov av säljbara reportage.
          Men det fallande förtroendet för politiker kan inte bortförklaras
          på det sättet. Det handlar om minskad makt för valda politiker
          och ökad makt
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_38.pdf"/>
        <p xml:id="i-SS4SuoXasz9sisyL4ZqRn8">
          för internationella penningplacerare. Det handlar om brutna vallöften,
          men också om en anpassning inom politikens värld till de väldiga
          skillna­derna i löner och förmåner som finns inom det privata
          näringslivet.
        </p>
        <p xml:id="i-2ADv58czrnCXUCMcg4VfyY">
          Lönerna för politiskt tillsatta tjänster i kanslihuset har ökat
          starkt på senare år och det har skett en ökad politisering av
          en del tidigare icke­politiska befattningar. Man har försökt förklara
          detta med att de politiskt tillsatta har blivit mer välutbildade
          - bl.a. för att de skall kunna styra en växande professionell
          tjänstemannakår. Men det är svårt att belägga att kompetensen
          bland de politiskt tillsatta har ökat. Sambandet mellan kom­petens
          och hög lön eller stora förmåner är svagt.
        </p>
        <p xml:id="i-DvYjbWmt1muV4WDjiYZAFU">
          Det finns också en stor fara i den växande gråzon av ”halvpolitiskt”
          tillsatta tjänster och offentliga uppdrag som håller på att uppstå.
          Det klassiska exemplet är landshövdingarna: Är de enbart statens
          företrädare eller är de också företrädare för sina partier? I
          kanslihuset har det också tillsatts befattningar där det varit
          oklart om partipolitiska meriter spelat in. Diskussionen om Lars
          Jonungs tjänst under regeringen Bildt är ett exempel på det. Det
          finns exempel på samma fenomen under nuvarande mandatperiod.
        </p>
        <p xml:id="i-LmDY6eQPbkftXZe9iJqGpj">
          Jag vill mot denna bakgrund fråga statsministern:
        </p>
        <p xml:id="i-UvH27gta6dwJgu2RmYPUC7">
          1. Vad tänker statsministern göra för att dämpa utvecklingen
          av löner och förmåner hos politiskt tillsatta så att den blir
          mera rimlig?
        </p>
        <p xml:id="i-PCEDWrABML8oiRmUwZHB48">
          2. Vad avser statsministern göra för att motverka den ökande
          misstron mot heltidspolitiker och mot andra politiskt tillsatta?
        </p>
        <p xml:id="i-UH2kuRuvDWVnjQpdF9JBTp">
          3. Vad avser statsministern göra för att klarlägga skillnaden
          mellan poli­tiskt och icke-politiskt tillsatta tjänster och uppdrag
          i staten?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_39.pdf"/>
      </div>
    </body>
  </text>
</TEI>
