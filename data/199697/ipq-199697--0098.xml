<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0098">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:98</head>
        <author who="unknown">Gudrun Lindvall (mp)</author>
        <minister who="unknown">miljöministern</minister>
        <topic>konflikter mellan bergsklättring och naturvård</topic>
        <docDate when="1997-01-07">Inkom den 7 januari</docDate>
        <status inProtocol="199697/prot-199697--052.xml" when="1997-01-21" status="answered">Besvarad den 21 januari, Prot. 1996/97:52</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:98 av Gudrun Lindvall (mp) till miljöministern
          om konflikter mellan bergsklättring och naturvård
        </IPQ_title>
        <submission_info>
          Inkom den 7 januariBesvarad den 21 januari Prot. 1996/97:52
        </submission_info>
      </div>
      <div type="IPQuestionBody">
        <p xml:id="i-YRWF8DFCQfcGTziS7xLT1w">
          Bergsklättring har blivit en allt populärare sport. Tyvärr kommer
          den understundom i konflikt med naturvården eftersom man konkurrerar
          om bergen med fåglar som berguv, pilgrimsfalk och jaktfalk.
        </p>
        <p xml:id="i-JNwpZ5LpRNmp3nHjWoo9vh">
          I Sverige håller berguv och pilgrimsfalk på att komma tillbaka
          till berg, som tidigare hyste dem. Dessa rödlistade och ännu sällsynta
          fåglar är mycket störningskänsliga och behöver ostördhet i bergen
          såväl före som under häckningssäsongen. Bergen de väljer är ofta
          branta med stup och klippavsatser, precis sådana berg, som lockar
          bergsklättrare.
        </p>
        <p xml:id="i-JcK3Qw5YXdK3mUtdTzEAsL">
          Bergsstupen är orörda biotoper som hyser en biologisk mångfald
          som tidigare inte utsatts för störning och slitage. Om bergsklättringen
          skall ses som tillåten inom allemansrätten, eller inte, borde
          klargöras. Förutom slitaget och störningen av vissa hotade fågelarter
          som nämnts ovan, an­vänds fästanordningar som sätts fast i berget.
        </p>
        <p xml:id="i-KwgFUm7UbnA9w5PaZ8xd4a">
          I många fall löses konflikten i bästa samförstånd mellan kommunen
          och klätterklubben, men i takt med att intresset ökar för sporten
          blir konflikterna fler, framför allt i Mellansverige. Det skulle
          därför behövas en ny lagstiftning, som klargör vad som gäller.
          Ett sätt är att förbjuda bergsklättringen generellt och tillåta
          sporten enbart där konflikter inte föreligger, ungefär på samma
          sätt som gäller vattenskotrar i dag. Ett annat sätt kunde vara
          ett generellt förbud för klättring under häckningssäsong och möjligheter
          för enskilda kommuner att inom planmonopolet eller på annat sätt
          förbjuda bergsklättring i större eller mindre områden.
        </p>
        <p xml:id="i-VHcxaape6jjtFT9P692p9i">
          Med anledning av ovanstående vill jag fråga miljöministern:
        </p>
        <p xml:id="i-EDyYBvmQcv5H7Y58QrKzfD">
          • Avser miljöministern att ändra lagstiftningen på sådant sätt
          att kom­muner ges möjlighet att förhindra bergsklättring i berg
          där känsliga fågelarter häckar?
        </p>
        <p xml:id="i-RKZWr5Q8zm1MWLBSwKReHk">
          • Avser miljöministern att på annat sätt lösa konflikter mellan
          klättrare och naturvården genom generella lagar eller regler?
        </p>
        <pb facs="PDF:94"/>
      </div>
    </body>
  </text>
</TEI>
