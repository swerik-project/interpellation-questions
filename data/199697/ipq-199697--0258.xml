<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0258">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:258</head>
        <author who="unknown">Karin Pilsäter (fp)</author>
        <minister who="unknown">arbetsmarknads­ministern</minister>
        <topic>utveckling och företagande i utsatta förortsområden</topic>
        <docDate when="1997-04-04">Inkom den 4 april</docDate>
        <status inProtocol="199697/prot-199697--096.xml" when="1997-04-25" status="answered">Besvarad den 25 april, Prot. 1996/97:96</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:258 av Karin Pilsäter (fp) till arbetsmarknads­ministern
          om utveckling och företagande i utsatta förortsområden
        </IPQ_title>
        <submission_info>
          Inkom den 4 aprilBesvarad den 25 april Prot. 1996/97:96
        </submission_info>
      </div>
      <div type="IPQuestionBody">
        <p xml:id="i-Fs8WiV3dEpe8xetaAN9HMC">
          Segregationen gräver allt djupare diken mellan människor i vårt
          land. I storstädernas utsatta förorter blir detta som mest tydligt.
          I vissa bostads­områden är utanförskapet en del av vardagen. Arbetslösheten
          är mycket hög, förvärvsfrekvensen låg. Utbildningsnivån är lägre
          och företagen färre. Områdena får allt sämre rykte och de som
          har något val väljer annat boende. En rad insatser för att öka
          attraktivitet, trivsel och kvalitet görs från kommunernas sida,
          även med visst stöd från staten.
        </p>
        <p xml:id="i-EMVsRH5LAwzUyX7ANQTnuY">
          En avgörande integrationsfaktor är människors möjlighet till
          egen för­sörjning genom förvärvsarbete, som anställd eller företagare.
          Det behövs fler företag och fler arbetstillfällen. Utbildning,
          arbetsmarknadsåtgärder och näringspolitiska insatser är betydelsefulla.
          För att skapa levande lokala samhällen är infrastrukturen en viktig
          del. Offentlig och kommer­siell service är nödvändig för att företag
          skall etablera sig. Riksdagen har beslutat att ny statlig verksamhet
          i möjligaste mån skall etableras utanför Stockholm. Ändå finner
          man ständigt att nya och omstrukturerade verk­samheter förläggs
          till Stockholms innerstad, aldrig till förortsområden. I stället
          får vi nu skåda hur Posten lägger ned verksamheter i rasande tem­po
          i utsatta förortsområden. I Postens uppdrag från ägaren ingår
          inte att ge människor i förorter en dräglig vardag. Genom medieuppmärksamhet
          har i dagarna Postens nedläggningar i södra Storstockholm blivit
          omde­batterade, men detta är en utveckling som under lång tid
          pågått inom många samhällssektorer. Kommuner och landsting är
          givetvis delaktiga i denna utveckling men även statens verksamheter,
          i myndigheter, verk och bolag är delar i denna negativa utveckling.
        </p>
        <p xml:id="i-JLhXMVfyMa8e97vFnjjkya">
          Samtidigt bidrar staten på olika sätt med projekt och anslag
          för att sö­ka vända utvecklingen. I går, torsdagen den 3 april,
          beslöt regeringen att ge 200 miljoner kronor till kommuner som
          har en hög andel flyktingar och en hög arbetslöshet. De s.k. Blommanpengarna
          har gått till utveck­lingsprojekt i utsatta förorter till storstäderna.
          Fler högskoleplatser har tillkommit i anslutning till utsatta
          områden, framför allt genom etablering av Södertörns högskola
          och Malmö högskola. Men dessa satsningar mot­verkas samtidigt
          av de statliga företag, verk och myndigheter som drar undan sin
          verksamhet från samma områden.
        </p>
        <pb facs="PDF:257"/>
        <p xml:id="i-GRGqAyXno6b22yMSLNKSDG">
          De 8 miljoner kronor som exempelvis Botkyrka kommun får genom
          torsdagens regeringsbeslut är en dålig kompensation för den utvecklings­kraft
          som omintetgörs när postkontor och annan verksamhet försvinner
          och därmed företagsklimat och boendevillkor försämras. Bra villkor
          för nya jobb är långsiktigt bättre än kontanta bidrag, oavsett
          om det gäller enskilda människor eller en kommun. Vi riskerar
          en utveckling där färre och färre kan försörja sig på eget arbete,
          skattekraften sjunker och såväl människor som kommuner blir mer
          och mer bidragsberoende. Ytterligare försämringar i den kommunala
          servicen och ytterligare höjda kommunal­skatter försämrar skattekraften
          ytterligare. De som kan välja annat boende väljer naturligtvis
          hellre en kommun med lägre skatt och bättre service.
        </p>
        <p xml:id="i-CMnwALdZpwz8sLR62ati5a">
          Den utvecklingskraft som kommer genom Södertörns högskola mot­verkas
          genom indragningen av 900 utbildningsplatser på Stockholms universitet.
          Polisens verksamhet urholkas nära människorna. Listan kan göras
          lång. Staten har en viktig roll, som stor arbetsgivare och som
          an­svarig för mycket av den service som gör ett område till attraktivt
          för företag att verka i och för människor att bo i. I dag tar
          man inte den rollen på allvar när det gäller storstädernas utsatta
          förortsområden.
        </p>
        <p xml:id="i-U5VZzBn1eH5FbqV4baLF1H">
          Med anledning av detta vill jag fråga arbetsmarknadsministern
          följan­de:
        </p>
        <p xml:id="i-Gwb6CzpAq84v9Gq3fMEKqd">
          1. Avser regeringen att ålägga staten ett delansvar för levnadsvillkoren
          i utsatta förortsområden?
        </p>
        <p xml:id="i-W9CVxKVFUkUk8J13Ry5Wch">
          2. Avser regeringen ta initiativ till att de statliga verken,
          myndigheterna och företagen får ändrade direktiv så att hyggliga
          levnads- och ut- vecklingsvillkor även i utsatta förorter ingår
          i uppdraget?
        </p>
        <p xml:id="i-29JYop8MpGE93W7RNDuf1n">
          3. Vilka övriga åtgärder är regeringen beredd initiera för att
          förbättra villkoren för jobb och företagande i storstädernas utsatta
          bostadsom­råden?
        </p>
        <pb facs="PDF:258"/>
      </div>
    </body>
  </text>
</TEI>
