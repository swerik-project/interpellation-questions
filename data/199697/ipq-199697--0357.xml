<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0357">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:357</head>
        <author who="unknown">Andreas Carlgren (c)</author>
        <minister who="unknown">utrikesministern</minister>
        <topic>fredsprocessen mellan Israel och det palestinska folket</topic>
        <docDate when="1997-05-16">Inkom den 16 maj</docDate>
        <status inProtocol="199697/prot-199697--108.xml" when="1997-05-27" status="answered">Besvarad den 27 maj, Prot. 1996/97:108</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:357 av Andreas Carlgren (c) till utrikesministern
          om fredsprocessen mellan Israel och det palestinska folket
        </IPQ_title>
        <submission_info>
          Inkom den 16 majBesvarad den 27 maj Prot. 1996/97:108
        </submission_info>
      </div>
      <div type="IPQuestionBody">
        <p xml:id="i-KYLC6vapUiXqDnpmwfVit1">
          Det finns anledning att hysa djup oro för fredsprocessen mellan
          Israel och palestinierna. Det förtroende mellan parterna som är
          en hörnpelare i Osloprocessen är på väg att erodera bort. Detta
          kunde representanter för riksdagens samtliga partier konstatera
          på plats vid ett studiebesök i Israel
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_352.pdf"/>
        <p xml:id="i-KiRSSPZudH7r9HhmRUBdEY">
          och på Västbanken. Det är i år 30 år sedan Israel ockuperade
          östra Jerusa­lem, Västbanken och Gaza. Ändå står vi långt ifrån
          en tvåstatslösning av den modell $om världssamfundet redan 1947
          skisserade.
        </p>
        <p xml:id="i-RzRv5mLoHu2gTFJRb1EwRA">
          De internationella insatserna bör koncentreras på att förmå den
          euro­peiska unionen att ta på sig ett större ansvar för att bryta
          dödläget i fredsprocessen, att förmå Israel att bromsa expansionen
          av bosättningar och säkerhetsvägar och att öppna den palestinska
          ekonomin.
        </p>
        <p xml:id="i-CFdXrCJP4eUZPjf1x2euw3">
          När fredsprocessen inleddes gjordes klart att omvärlden skulle
          stå upp som garanter för fredsprocessen bl.a. på grund av att
          partsförhållandet mellan Israel och palestinierna var så ojämlikt.
          När en ockuperande stat skall förhandla med ett ockuperat folk
          behöver världssamfundet med nödvändighet tillse att den svagare
          parten kan erhålla en hållbar och rättvis fred. Centerpartiet
          anser att EU, som stor biståndsgivare och viktig aktör, har en
          viktig funktion som understödjare av fredsprocessen. EU måste
          påta sig ett större ansvar för att bryta dödläget i fredsprocessen!
        </p>
        <p xml:id="i-BpEHW4h6oX2pf68E6xb4RJ">
          Trots att Osloavtalet undertecknats fortsätter Israel sin expansions­politik
          på Västbanken och sin utbyggnad i östra Jerusalem. Landet upp­rätthåller
          sina avspärrningar av Jerusalem och förhindrar palestiniernas
          möjligheter att röra sig mellan Västbanken och Gaza. Tyvärr kunde
          jag konstatera att Israel nu ”etablerar faktum på marken”. Överallt
          skärs de palestinska områdena av genom israeliska bosättningar
          och säkerhetsvä­gar. Det undergräver förtroendet för fredsprocessen
          efter Osloavtalet, där man åtog sig att avstå från handlingar
          som föregriper resultatet av slut­förhandlingarna. Jag såg med
          egna ögon med vilken rasande fart som Israel utvidgar bosättningarna
          på Västbanken och med vilken snabbhet som israeliska säkerhetsvägar
          byggs. Till för ett år sedan hade Israel nyttjandegjort ungefär
          9 % av marken på Västbanken. Fram till år 2000 planeras nyttjandegraden
          ha stigit till 40 %.
        </p>
        <p xml:id="i-29u9Wu4BxzWNLSveiwfkUM">
          Det är förståeligt att palestinierna grips av vanmakt när denna
          expan­sion pågår samtidigt som fredsförhandlingarna ligger nedfrysta.
          Byggan­det på Jabal Abu Ghneim (Har Homa) är ett av de mest konkreta
          uttryck­en för denna expansionspolitik. Om Israel inte kan förmås
          att slå till bromsarna i denna fråga riskeras att ett geografiskt
          sammanhållet pales­tinskt samhälle omöjliggörs.
        </p>
        <p xml:id="i-7Yf7jCxKdYUz5c3ZiS8HqJ">
          Genom att spärra av Västbanken från Gaza och avspärra Jerusalem
          hindras den palestinska ekonomin i sin utveckling. Avstängningarna
          drabbar rörligheten såväl för personer som för varor. Boende på
          Väst­banken och i Gaza förhindras att resa till östra Jerusalem
          för att besöka släktingar, sjukhus, för att arbeta och bedja.
          Avstängningen har också resulterat i att bruttonationalprodukten
          rasat, per capita-inkomsterna likaså. Råvaror kan inte tillföras,
          förädlade produkter kan inte exporteras. Palestinierna har fortfarande
          inte fått möjlighet att öppna en internationell flygplats. Ännu
          väntar de på att få öppna en exporthamn och på att det skall upprättas
          en säker och öppen passage mellan Västbanken och Gaza som utlovats
          i Osloavtalet. När Västbanken och Gaza är avstängda från varandra,
          och när endast ett minimum av import och export tillåts, är det
          inte underligt att ekonomin havererar. Som stor biståndsgivare
          kan inte Sverige acceptera att våra insatser äts upp många gånger
          om av den is­raeliska blockaden.
        </p>
        <p xml:id="i-4P9xNyfsSKYap15x7u7Vkc">
          Vid vårt besök fick vi oss redovisade ett antal brott mot de
          mänskliga rättigheterna. Dessa övergrepp har begåtts av såväl
          de palestinska som de
        </p>
        <note type="margin" xml:id="i-LhbGZixRMsueaoJepPbZbz">
          Interpellationer1996/97:1 -372
        </note>
        <note type="pageNumber" xml:id="i-EWdwmAiGbqaVoGuNAbrmTa">
          353
        </note>
        <p xml:id="i-TCQfvPZBoNwwcHKYZ9i4tz">
          23 Interpellationer 1996/97:1-372
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_353.pdf"/>
        <note type="margin" xml:id="i-YWPgyg6VcYFJfRu6LKkEya">
          Interpellationer1996/97:1 -372
        </note>
        <p xml:id="i-QEv9e8boQJhNXPMtbnC1Nk">
          israeliska myndigheterna. Exempelvis används tortyr som metod
          i fängel­ser. Sådana övergrepp kan aldrig accepteras.
        </p>
        <p xml:id="i-7H2QwWCjKMYHyWWiWeQ2EP">
          De ca 170 000 palestinierna i östra Jerusalem som inte är israeliska
          medborgare behandlas som immigranter trots att de enligt folkrätten
          bör behandlas som boende under ockupation. Genom ett antal administrativa
          åtgärder försvåras möjligheterna för dessa att behålla sina uppehållstill­stånd.
          Det förefaller vara en medveten politik av Israel att söka reducera
          andelen palestinier i Jerusalem.
        </p>
        <p xml:id="i-XYq4HpKkABPTzXJcwmRXTi">
          Myndigheterna har endast i några få fall medgivit byggande av
          bostä­der för palestinier. Detta har tvingat ett stort antal att
          flytta utanför stads­gränsen, ut på Västbanken. Av denna anledning
          riskerar de nu sina uppe­hållstillstånd. Palestinska par, där
          kvinnan är jerusalembo, förhindras att bosätta sig i Jerusalem.
          Hon riskerar att förlora sitt uppehållstillstånd. Nya administrativa
          hinder reses då uppehållstillstånd skall förnyas. Mycket omfattande
          bevisning krävs i form av hyreskontrakt, betalda telefonräkningar
          etc. Planer finns också på att genom att byta system för ID-korten
          tvinga samtliga palestinier att förnya sina uppehållstillstånd.
          Enligt vissa uppskattningar skulle så mycket som 70 % av Jerusalems
          palestinier riskera att förlora sina uppehållstillstånd. Eftersom
          världssam­fundet inte erkänner Israels ensidiga annektering av
          Jerusalem har världs­samfundet också ett ansvar för de palestinier
          som fått sin stad ockuperad.
        </p>
        <p xml:id="i-GnA8Bkhw2rxK9Qo4pXhzSH">
          Jag vill fråga utrikesministern:
        </p>
        <p xml:id="i-UTQT2Cb69pHM4TYR7c7XHt">
          1. Vilka initiativ kommer Sverige att ta inom EU för att fredsprocessen
          skall kunna få nytt liv?
        </p>
        <p xml:id="i-SXxrDyDRWADqhzRB92nCwQ">
          2. Hur kommer Sverige att agera för att förmå Israel att stoppa
          expan­sionen av bosättningar och av säkerhetsvägar på Västbanken
          och i östra Jerusalem?
        </p>
        <p xml:id="i-3Go3VWq7PsnFXabfLexGmH">
          3. Vad kommer regeringen att göra för att förmå Israel att lätta
          på re­striktionerna runt Jerusalem och upphäva avstängningen av
          Västban­ken och Gaza?
        </p>
        <p xml:id="i-QyWp2cuJSWc9QuNkZkAVFF">
          4. Vilka åtgärder kan Sverige ytterligare vidta för att det skall
          öppnas en fungerande passage mellan Västbanken och Gaza i enlighet
          med Os­loavtalet och för att palestinierna skall få möjlighet
          att öppna en inter­nationell flygplats och en exporthamn?
        </p>
        <p xml:id="i-4Vjt6LrXtWhYkFPRYcG3iM">
          5. Hur kommer regeringen att uppmärksamma de palestinska och
          israe­liska brotten mot de mänskliga rättigheterna?
        </p>
        <p xml:id="i-NQfqRr2rByZPVkTgrd8ttY">
          6. Hur har regeringen agerat för att tillvarata rättigheterna
          för Jerusalems palestinier?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_354.pdf"/>
      </div>
    </body>
  </text>
</TEI>
