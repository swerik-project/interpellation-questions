<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0160">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:160 av Patrik Norinder (m) till näringsministern
          om effekterna av statliga regionala stöd till näringslivet
        </IPQ_title>
        <submission_info>
          Inkom den 4 februari Besvarad den 25 februari Prot. 1996/97:68
        </submission_info>
      </div>
      <div type="IPQuestionBody">
        <p>
          De statliga och kommunala företagsstöden uppgår enligt en färsk
          sammanställning gjord av Svenska Arbetsgivareföreningen till ca
          104 miljarder kronor.
        </p>
        <p>
          De fördelar sig enligt följande:
        </p>
        <p>
          • Egentligt företagsstöd, 7,4 miljarder kronor• Räntebidrag,
          som kommer bygg- och bosektorn till godo, 27 miljarder kronor
        </p>
        <p>
          • Kommunala stöd, 21,3 miljarder kronor
        </p>
        <p>
          • Läkemedelssubventioner, 14 miljarder kronor• Arbetsmarknadspolitiska
          stöd, 34,6 miljarder kronor
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          161
        </note>
        <p>
          11 Interpellationer 1996/97:1-372
        </p>
        <pb facs="PDF:160"/>
        <note type="margin">
          Interpellationer1996/97:1 -372
        </note>
        <note type="pageNumber">
          162
        </note>
        <p>
          Ett antal av dessa stöd har regionalpolitiska utgångspunkter
          och syftar till att främja sysselsättningen. Många av stöden har
          betalats under många år.
        </p>
        <p>
          Sveriges höga arbetslöshet motiverar avsevärda insatser för att
          öka antalet riktiga jobb. Men det finns tyvärr mycket som talar
          för att före­tagsstöden inte är ändamålsenliga i detta sammanhang.
          Företagare är som regel principiellt kritiska till stöden. De
          anser att dessa har skadliga effek­ter som långsiktigt försämrar
          det svenska näringslivets konkurrensförmå­ga och att de åstadkommer
          snedvridningar.
        </p>
        <p>
          Stöd för denna uppfattning ges i en kommande doktorsavhandling
          av Fredrik Bergström vid Handelshögskolan i Stockholm. Hans forskning
          refereras i SAF-tidningen Näringsliv den 17 januari 1997. Bergström
          finner bl.a. att företag som fått statligt stöd långsiktigt inte
          skapar fler arbeten än jämförbara företag som inte fått stöd och
          att produktiviteten ökar mindre i företag som fått mycket stöd
          än i jämförbara företag som inte fått stöd.
        </p>
        <p>
          I avhandlingen undersöks effekterna av lokaliseringsstöd och
          investe­ringsstöd åren 1988-1993. Data för företag som fått stöd
          har jämförts med liknande företag som inte fått stöd och som är
          belägna inom samma geografiska område.
        </p>
        <p>
          Undersökningen visar att det under 1988, alltså den första tiden
          efter att stödet utbetalats, skapades fler arbeten i stödföretagen
          än i företag som inte fick stöd. Från 1989 är sysselsättningsutvecklingen
          emellertid sämre i stödföretagen än i företag som inte fått stöd.
          Vid undersöknings­periodens utgång 1993 förelåg ingen skillnad
          i sysselsättningsutveckling mellan de båda grupperna.
        </p>
        <p>
          Inte heller i fråga om produktivitet hade stödföretagen en bättre
          ut­veckling 1988-1993 än företag som inte fick något stöd. Tvärtom
          visade det sig att de stödföretag som mottagit mest stöd haft
          en sämre produk­tivitetsutveckling än företag som inte mottagit
          något stöd alls.
        </p>
        <p>
          Det finns mycket som talar för att de statliga företagsstöden
          också är ineffektiva i den meningen att det finns en risk för
          att stöden i stället för att gå till de företag som bäst behöver
          dem i stället hamnar hos de företag som har varit bäst på att
          utöva påtryckningar på politiker och administra­törer.
        </p>
        <p>
          Doktoranden har vid en jämförelse mellan stödföretag och icke-
          stödföretag också funnit vissa belägg för detta och enligt den
          nämnda tidningsartikeln menar han att det finns fog för misstanken
          att det inte är de företag som bäst behöver stöd som får det,
          utan de som är de bästa lobbyisterna.
        </p>
        <p>
          Det framgår också att de företag som är de bästa lobbyisterna
          van­ligtvis är äldre och större företag med etablerade kanaler
          till politiker och myndigheter. Många av dessa företag befinner
          sig i tillbakagående bran­scher. Svårare att hävda sig i lobbyingsammanhang
          har ofta nya, expansi­va, mindre företag som mestadels saknar
          upparbetade kanaler till makt­havare.
        </p>
        <p>
          Bergström säger i artikeln:”Alltsedan företagsstödet infördes
          på 1960-talet har politikerna sagt att det syftar till ökad tillväxt,
          men i realiteten har det till helt övervägan­de del handlat om
          att rädda jobb i tillbakagående branscher”. Han pekar också på
          att ffamtidsinriktade branscher hämmats genom den beskattning
          med vilken staten dragit in pengar till stödet till krisbranscherna.
        </p>
        <pb facs="PDF:161"/>
        <p>
          Sverige har numera gott om erfarenheter av misslyckade stödsats­ningar.
          Det är lätt att dela Fredrik Bergströms i artikeln återgivna upp­fattning
          att stöden, snarare än att leva upp till de högtidliga målsättning­arna,
          fyller en viktig politisk funktion. Han menar att möjligheten
          för politiker att fördela olika typer av subventioner skickar
          ut en politisk signal till väljarna att de bryr sig om frågor
          som är viktiga i den politiska debatten. Men slutsatsen är lika
          fullt att företag som fått statligt stöd långsiktigt inte skapar
          fler jobb än jämförbara företag som inte fått stöd.
        </p>
        <p>
          När dagens mål är att stimulera tillväxt bör regionalpolitiken
          få en an­nan inriktning. De selektiva stödformer som i dag existerar
          har en tendens att stimulera företagsetableringar där sysselsättningen
          endast får en se­kundär effekt. Den stödkultur som finns inte
          bara i vårt land, utan också i stor utsträckning i vår omvärld,
          tenderar att konservera en näringsstruktur som blir omodern, konkurrensoduglig
          och stödberoende. Livskraftiga företag skall växa fram på egna
          villkor. Ett allmänt gott företagsklimat garanterar detta.
        </p>
        <p>
          Det borde därför vara dags att se över hela regionalpolitiken.
          Detta görs lämpligast i form av en parlamentarisk utredning, som
          bör komma i gång snarast.
        </p>
        <p>
          Mot bakgrund av de i interpellationen angivna förhållandena vill
          jag därför ställa följande frågor till näringsministern:
        </p>
        <p>
          1. Avser statsrådet att vidta några åtgärder för att reducera
          omfattningen av de statliga företagsstöden och i stället sänka
          arbetsgivaravgiften i motsvarande utsträckning?
        </p>
        <p>
          2. Avser statsrådet att vidta några åtgärder för att ompröva
          principerna för statliga stöd så att de inte utgår selektivt och
          därmed konkurrens- snedvridande?
        </p>
        <p>
          3. Är statsrådet beredd att tillsätta en parlamentarisk utredning
          med uppgift att se över den nuvarande regionalpolitiken?
        </p>
        <pb facs="PDF:162"/>
      </div>
    </body>
  </text>
</TEI>
