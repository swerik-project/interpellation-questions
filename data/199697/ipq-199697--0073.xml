<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0073">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:73</head>
        <author who="unknown">Annika Nordgren (mp)</author>
        <minister who="unknown">statsrådet Leif Pagrotsky</minister>
        <topic>export av ubåtar</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:73 av Annika Nordgren (mp) till statsrådet
          Leif Pagrotsky om export av ubåtar
        </IPQ_title>
        <submission_info>
          Inkom den 14 novemberBesvarad den 29 november Prot. 1996/97:36
        </submission_info>
      </div>
      <div type="IPQuestionBody">
        <p>
          Internationellt
        </p>
        <p>
          Det finns i dag ca 425 konventionella ubåtar i 45 flottor i världen.
          Många stater planerar att förnya sina ubåtsflottor, andra skall
          för första gången anskaffa ubåtar. Denna utveckling är mycket
          oroväckande. Ubåts- vapnet är mest känt ”som ett anfallsvapen”
          (Ulf Samuelsson, Under svenskt flagg nr 2/1995, s. 10) och det
          är lämpat för ”överraskningsattacker i fientligt vatten” (Kockums
          marknadschef Perti Kinnunnen, The Muslim, den 24 januari 1994).
        </p>
        <p>
          Den amerikanska flottan uttryckte för några år sedan oro över
          att så många stater i tredje världen planerar att anskaffa konventionella
          ubåtar, som kan användas i olika konflikter. ”Vi förutser att
          det kommer att bli ett växande problem”, sade en representant
          för US Navy (Jane's Defence Weekly, 7 april 1990).
        </p>
        <p>
          Ubåtar är ett mycket effektivt och offensivt vapen i krig. Det
          kan ope­rera långt inne på en annan stats territorium, som en
          del i krigsförberedel­ser eller i ett anfallskrig.
        </p>
        <p>
          Med tanke på ubåtarnas möjliga offensiva kapacitet och destabilise-
          rande funktion bör Sverige, enligt Miljöpartiet de grönas uppfattning,
          helt upphöra med utveckling och export av ubåtar.Sverige
        </p>
        <p>
          Inriktningen från 1992 års försvarsbeslut, om anskaffning av
          Ubåt 2000, har rivits upp. Regeringen föreslår att ubåtsflottan
          skall redu­ceras från tolv till högst nio ubåtar, varav två skall
          ligga i materielbered- skap.
        </p>
        <p>
          Olika regeringar har redan satsat totalt ca 170 miljoner kronor
          på studier och projektering av en ny generation av ubåtar, Ubåt
          2000. Men bantningen av ubåtsflottan, som är ett positivt förslag
          i försvarsproposi- tionen, måste automatiskt innebära att utvecklingen
          av Ubåt 2000 stop­pas. Med nuvarande inriktning kommer nämligen
          inte marinen att ha behov av ytterligare ubåtar under ca 25 år.
          En modern ubåt har, om den moderniseras, en livstid på ca 40 år.
          (Enligt vad FMV planerade 1992 skulle de moderniserade Sjöormen-ubåtarna
          tjänstgöra i 42 år.)
        </p>
        <p>
          Om några år kommer den svenska marinen att ha:
        </p>
        <p>
          • Tre helt moderna Gotlandsubåtar, som kan vara i tjänst till
          någonstans mellan 2030 och 2040.
        </p>
        <p>
          • Fyra Västergötlandsubåtar, som togs i bruk mellan 1987 och
          1990 och som kan vara i tjänst till någonstans mellan 2025 och
          2030.
        </p>
        <p>
          • Två Näcken- eller Sjöormen-ubåtar i materielberedskap.
        </p>
        <p>
          Detta betyder alltså att det, med nuvarande beslut om sju ubåtar
          i ak­tiv tjänst, kommer att dröja minst 25 år innan Sverige får
          ett behov av nyanskaffning av ubåtar.Nya ubåtar enbart för exportmarknaden?
        </p>
        <p>
          Frågan är om Kockums skall få utveckla nya ubåtar enbart för
          ex­portmarknaden. Företrädare för Kockums har vid olika tillfällen
          förklarat att de önskar samarbeta med utländska företag om att
          gemensamt utveck-
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          69
        </note>
        <pb facs="PDF:68"/>
        <note type="margin">
          Interpellationer1996/97:1 -372
        </note>
        <note type="pageNumber">
          70
        </note>
        <p>
          la nya ubåtar. Men en konsekvens av den föreslagna neddragningen
          av den svenska ubåtsflottan måste bli att sådana samarbetsprojekt
          förbjuds. Och detta av flera olika skäl.
        </p>
        <p>
          För det första är det inte tillåtet med produktutveckling enbart
          för ex­portmarknaden. I den senaste propositionen om export av
          krigsmateriel återges krigsmaterielexportutredningens ”konstaterande,
          att någon ut­veckling och tillverkning enbart inriktad på exportmarknaden
          inte bör få förekomma------” (1991/92:174, s. 143).
        </p>
        <p>
          Och i en riksdagsdebatt den 18 november 1994 gav regeringen,
          via utrikeshandelsministern Mats Hellström, en klar ”signal” till
          företagen: ”Det är inte tillåtet med export av produkter som enbart
          skall exporteras och icke försäljas i Sverige”.
        </p>
        <p>
          För det andra sades i 1992 års försvarsbeslut att det är ”ytterst
          angelä­get att vi inom landet kan bibehålla nyutvecklingskapacitet
          för ubåtssys- tem”. Denna formulering, om ubåtssystem, återfanns
          inte i försvarsbe- redningens betänkande. I stället ansåg försvarsberedningen
          och senare också regeringen i försvarspropositionen i oktober
          1995 att ”en inhemsk kompetens bör säkerställas inom områdena------undervattensteknik
          (försvenska förhållanden)” (prop. 1995/96:12, s. 135).
        </p>
        <p>
          Försvarsberedningen och regeringen bytte alltså ut ordet ”ubåtssystem”
          mot ”undervattensteknik”, vilket var en klar markering och en
          konsekvens av den föreslagna nedskärningen av ubåtsflottan. Med
          undervattensteknik avsågs andra system än ubåtar.
        </p>
        <p>
          I den nu aktuella försvarspropositionen finns det en formulering
          om att ”Fortsatt kompetens skall säkerställas inom ubåtsområdet”
          (s. 74 och 158), men formuleringen från 1992 om ”nyutvecklingskapacitet
          för ubåtssystem” lyser med sin frånvaro.
        </p>
        <p>
          Beträffande de försvarsteknologiska satsningarna så ingår ”undervattensteknik”
          bland de prioriterade basområdena (s. 157). Men av sammanhanget
          framgår att dessa basområden inte omfattar nyutveck­lingskapacitet
          för ubåtar. Regeringen skriver nämligen att ”försvarsmaktens tekniksatsningar
          är inriktade på de i försvarsbeslutets första etapp prioriterade
          baskompetenserna------undervattensteknik —
        </p>
        <p>
          (s. 158), och några ekonomiska satsningar på nyutveckling av
          ubåts­system kommer det säkerligen inte att ske. Med ”undervattensteknik”
          avses i sammanhanget helt enkelt inte ubåtar.
        </p>
        <p>
          För det tredje skulle ett samarbete mellan Kockums och ett utländskt
          företag om fortsatt ubåtstillverkning strida mot riksdagens beslut
          från december 1995 om att ”internationellt samarbete inom materielområdet
          i form av gemensam anskaffning bara bör ske för sådana materielsystem
          där Försvarsmaktens behov bedöms kvarstå även vid förändrade förhål­landen”.
          (1995/96:UFöUl, s. 64).
        </p>
        <p>
          Regeringen förutsatte alltså att också den svenska försvarsmakten
          skulle inhandla ett samtillverkat vapensystem. Och för att samarbetspro-
          jektet skulle få äga rum krävdes dessutom att ”försvarsmaktens
          behov bedöms kvarstå även vid förändrade förhållanden”.
        </p>
        <p>
          Ett samarbetsprojekt mellan Kockums och utländskt företag skulle
          varken uppfylla det första eller det andra av dessa villkor.
        </p>
        <p>
          Sammantaget är det uppenbart att ett samarbete mellan Kockums
          och utländskt företag om utveckling av en ny ubåtsgeneration skulle
          strida mot både hittillsvarande praxis och riktlinjerna för krigsmaterielexport.
          Enligt Miljöpartiet de grönas mening vore det förstås också orimligt
          att
        </p>
        <pb facs="PDF:69"/>
        <p>
          godkänna utveckling av en ny ubåt enbart för exportmarknaden,
          med hänvisning till att det inte kan uteslutas att Sverige någon
          gång i en avläg­sen framtid får behov av ytterligare ubåtar.Skall
          de ubåtar som tas ur bruk få exporteras?
        </p>
        <p>
          I takt med att de tre Gotlandsubåtarna nu tillförs den svenska
          marinen, kommer tre Sjöormen-ubåtar att tas ur drift. Den ena
          av dessa har Kock­ums redan fått tillstånd att exportera till
          Singapore, för utbildnings­ändamål. Det återstår två.
        </p>
        <p>
          Eftersom marinen, enligt propositionen, skall minska ubåtsflottan
          från tolv till nio ubåtar, blir det dessutom tre fullt moderna
          ubåtar som tas ur drift (antingen de tre Näcken-ubåtarna eller
          två av de renoverade Sjöor- men-ubåtarna och en Näcken-ubåt).
        </p>
        <p>
          Det betyder att inom några år kommer den svenska försvarsmakten
          att förfoga över och kunna exportera två äldre och tre moderna
          ubåtar. De tidigare Warszawapaktsstaterna har billigt sålt ut
          mängder med begagnad militär materiel till tredje världen. Skall
          Sverige följa deras dåliga exem­pel, eller skall vi skrota de
          begagnade ubåtarna?
        </p>
        <p>
          Med anledning av det ovan anförda vill jag fråga samordningsminis-
          tern:
        </p>
        <p>
          1. Avser statsrådet vidta åtgärder så att Kockums inte tillåts
          att i samar­bete med utländskt företag fortsätta att utveckla
          nya ubåtar enbart för exportmarknaden, eftersom Sverige inte planerar
          att beställa ytterliga­re ubåtar?
        </p>
        <p>
          2. Avser statsrådet vidta åtgärder så att de ubåtar som snart
          tas ur tjänst ur den svenska försvarsmakten inte exporteras?
        </p>
        <pb facs="PDF:70"/>
      </div>
    </body>
  </text>
</TEI>
