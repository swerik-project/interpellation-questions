<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0031">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:31</head>
        <author who="unknown">Beatrice Ask (m)</author>
        <minister who="unknown">utbildningsministern</minister>
        <topic>besparingar på forskningen</topic>
        <docDate when="1996-10-21">Inkom den 21 oktober</docDate>
        <status inProtocol="199697/prot-199697--022.xml" when="1996-10-31" status="answered">Besvarad den 31 oktober, Prot. 1996/97:22</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:31 av Beatrice Ask (m) till utbildningsministern
          om besparingar på forskningen
        </IPQ_title>
        <submission_info>
          Inkom den 21 oktoberBesvarad den 31 oktober Prot. 1996/97:22
        </submission_info>
      </div>
      <div type="IPQuestionBody">
        <p xml:id="i-P2zFzRsUeQW5p2CnH8tQcy">
          Regeringen föreslår i budgetpropositionen för 1997 en dramatisk
          ned­skärning av anslagen till svensk forskning. Det stora slaget
          drabbar forskningsråden som förlorar nästan 400 miljoner eller
          ungefär 15 % av sina medel. Tillsammans med de besparingar som
          föreslås inom miljö­forskningen och den mer tillämpade forskning
          som stöds av bl.a. NUTEK uppgår besparingarna till närmare 1 miljard.
          Detta är den största ned­dragningen inom forskningen någonsin.
        </p>
        <p xml:id="i-5S73CDR33zpUCa2XBEsH8Y">
          Regeringen hänvisar till statsfinanserna och anser att man genom
          att inteckna medel från de fristående forskningsstiftelserna kan
          kompensera neddragningarna i statsbudgeten. För detta krävs ändringar
          i stiftelsela­gen, vilket också föreslås. Regeringen avser att
          skaffa sig rätt att entledi­ga ledamöter i stiftelsernas styrelser
          och ersätta dem med ledamöter på villkoret att dessa följer regeringens
          avsikter med stiftelsernas medel. Hanteringen är ytterst tveksam
          ur många aspekter, inte minst juridiska. De legala frågorna prövas
          för närvarande i riksdagen. När ett beslut om ändringar i lagen
          kan tas och hur snabbt regeringen kan finna ledamöter som är villiga
          att ta på sig uppdraget att försöka ersätta/kompensera forskningsråden
          för de exempelvisa anslagsneddragningarna vet ingen. Därtill kommer
          att forskningsstiftelsernas ändamål och inriktning inte omedelbart
          korresponderar med forskningsrådens verksamhetsområden, varför
          något rakt kompensationsförfarande knappast är möjligt.
        </p>
        <p xml:id="i-VKbvq5ZM3g7VwRZTHji4VJ">
          De besparingar som regeringen avser att genomföra innebär att
          det fr.o.m. den 1 januari saknas pengar för rader av projekt och
          för hundra­tals forskarstuderande runt om i landet. Uppsägningar
          och nedläggning av projekt blir nödvändiga.
        </p>
        <p xml:id="i-5wvz9c4ihbWRm8x4uhfFaK">
          Enligt forskningsråden, vars resurser till stor del är bundna
          av fleråri­ga projekt, kommer nya forskningsområden och yngre
          forskare att drab­bas först. Angelägna insatser kommer inte att
          kunna påbörjas.
        </p>
        <p xml:id="i-VG2jdopUrVkNYZJNN5EsXU">
          I stiftelserna är osäkerheten om framtiden lika stor. Ingen vet
          vilka som efter regeringens ommöblering skall ta ansvar för stiftelsernas
          verk­samhet. Ingen vet när dessa nya ledamöter kommer att finnas
          på plats, men alla skäl talar för att det kommer att ta tid för
          helt nya människor att sätta sig in i stiftelsernas verksamhet,
          ändamål och inriktning innan det
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_26.pdf"/>
        <p xml:id="i-QATouAMDwqAcMt9pw9YJ8M">
          ens är möjligt att bedöma hur regeringens avsikter om ”kompensation”
          till forskningsråden skall kunna verkställas. Rimligt är att anta
          att det tar minst ett år innan alla frågor är utredda. Därtill
          kommer att också stiftel­serna har en stor andel av tillgängliga
          medel bundna i fleråriga projekt och risk finns att också sådana
          måste avbrytas.
        </p>
        <p xml:id="i-NUCkKtf5AWTNnmXqqygGyp">
          Från såväl universitet, högskolor, forskningsråden som de fristående
          stiftelserna har vädjats om rådrum för att minimera de negativa
          effekterna av regeringens politik.
        </p>
        <p xml:id="i-ETcXGexTyxd3yoampDR1dD">
          Mot bakgrund av detta vill jag fråga utbildningsministern:
        </p>
        <p xml:id="i-Xu2zU5DXfB2Yb5i9tJbZXH">
          Om riksdagens socialistiska majoritet bifaller förslaget om ändringar
          i stiftelselagen, när kommer regeringen att utse nya ledamöter
          i stiftelser­nas styrelser?
        </p>
        <p xml:id="i-GHzGrMcb3iaMD75N4FPTR">
          Vilka kriterier har regeringen för val av nya ledamöter?Har regeringen
          genomfört eller avser regeringen att genomföra någon form av konsekvensanalys
          över vilka effekter besparingarna på forsk­ningsråden får fr.o.m.
          den 1 januari? Hur många forskarstuderande berörs och vilka projekt
          riskerar att läggas ned?
        </p>
        <p xml:id="i-DUZbmrWcmyFtdNQgayp1hg">
          På vilket sätt är regeringen beredd att medverka till att minimera
          ska­deverkningarna av de glapp som uppstår mellan föreslagen tidpunkt
          för besparingar på forskningsråden och begärd ändring av forskningsstiftel­sernas
          medelsanvändning?
        </p>
        <p xml:id="i-S31Kx5tfGNQavGJqMsvhFP">
          Är regeringen beredd att ge svensk forskning rådrum?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_27.pdf"/>
      </div>
    </body>
  </text>
</TEI>
