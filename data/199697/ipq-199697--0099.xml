<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0099">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:99</head>
        <author who="unknown">Inger Lundberg (s)</author>
        <minister who="unknown">utbildningsminis­tern</minister>
        <topic>godkännande av folkhögskolor</topic>
        <docDate when="1997-01-07">Inkom den 7 januari</docDate>
        <status inProtocol="199697/prot-199697--052.xml" when="1997-01-21" status="answered">Besvarad den 21 januari, Prot. 1996/97:52</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:99 av Inger Lundberg (s) till utbildningsminis­tern
          om godkännande av folkhögskolor
        </IPQ_title>
        <submission_info>
          Inkom den 7 januari Besvarad den 21 januari Prot. 1996/97:52
        </submission_info>
      </div>
      <div type="IPQuestionBody">
        <p>
          Folkbildningsrådet godkände för några veckor sedan elva nya folk­högskolor.
          Därmed fick utbildningssverige ett värdefullt tillskott. Genom
          folkhögskolan ges många vuxna och studieovana möjlighet till en
          studie­start, som kan ha avgörande betydelse för deras framtida
          yrkesbana.
        </p>
        <p>
          Det beslut Folkbildningsrådet fattade innebar dock att de nya
          folk­högskolorna i huvudsak kommit att koncentreras till större
          städer, medan glesbygden inte kunnat tillgodoses. Bakgrunden är
          att rådet dels beviljat statsbidrag som självständig folkhögskola
          främst till skolor, som redan haft en s.k. allmän linje, dels
          valt att tillgodose olika organisationers
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          95
        </note>
        <pb facs="PDF:94"/>
        <note type="margin">
          Interpellationer1996/97:1 -372
        </note>
        <p>
          önskemål om folkhögskolor och valt att lägga mindre tyngd vid
          ansök­ningar, där en kommun deltagit som sökande.
        </p>
        <p>
          Rådet har inte ansett sig ha möjlighet att väga in regionalpolitiska
          hänsyn i sina bedömningar. Detta har drabbat ansökan från folkhögskolan
          i Hällefors. Hällefors tillhör de kommuner i landet, som har den
          genom­snittligt lägsta utbildningsnivån. Man har ett mycket stort
          behov av att använda bl.a. folkhögskolans arbetssätt för att uppnå
          det kunskapslyft, som är ett villkor för att kommunen skall klara
          den pågående strukturom­vandlingen i Bergslagen. På orten finns
          också en bred folklig uppslutning för folkhögskolan och goda förutsättningar
          att erbjuda god utbildning och få bred rekrytering till utbildningen.
        </p>
        <p>
          Rådets beslut var ett allvarligt bakslag för kommunen och den
          folk- högskolefilial, som med stor framgång bedrivits under senare
          år. Det är därför angeläget att regeringen på olika sätt underlättar
          för en ort som Hällefors att få en självständig folkhögskola till
          stånd.
        </p>
        <p>
          Jag anser det naturligt att regeringen - i enlighet med de allmänna
          di­rektiv som riksdagen antagit för statens satsningar på olika
          områden - kompletterar sina anvisningar till Folkbildningsrådet
          så att rådet också kan och skall väga in regionalpolitiska hänsyn
          i sina beslut.
        </p>
        <p>
          Det är vidare angeläget att regeringen noga prövar möjligheterna
          att ytterligare utöka utrymmet för självständiga folkhögskolor.
        </p>
        <p>
          Jag vill ställa följande frågor till utbildningsministern:
        </p>
        <p>
          Är utbildningsministern beredd att ta initiativ till att regleringsbrevet
          för Folkbildningsrådet kompletteras så att regionalpolitiska hänsyn
          vägs in vid rådets prövning av statsbidrag till självständiga
          folkhögskolor?
        </p>
        <p>
          Kommer regeringen att pröva möjligheterna att utöka utrymmet
          för rådets möjligheter att godkänna ytterligare folkhögskolor?
        </p>
        <pb facs="PDF:95"/>
      </div>
    </body>
  </text>
</TEI>
