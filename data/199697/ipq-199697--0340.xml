<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0340">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:340 av Henrik S Järrel (m) till näringsministern
          om motköp vid försvarsmaterielbeställningar utomlands
        </IPQ_title>
        <submission_info>
          Inkom den 16 majBesvarad den 9 juni Prot. 1996/97:116
        </submission_info>
      </div>
      <div type="IPQuestionBody">
        <p>
          Regeringen har gång efter annan pekat på att det är inom den
          enskilda sektorn, bland de små och medelstora företagen, som nya
          arbetstillfällen huvudsakligen skall skapas. Regeringen skulle
          kunna göra mer för att stimulera tillkomsten av nya företag men
          också underlätta driften av re­dan existerande sådana, bl.a. genom
          förenklingar i olika regelsystem, lättnader i vissa beskattningshänseenden
          m.m.
        </p>
        <p>
          Även i exporthänseende kan ökade ansträngningar göras. Riksrevi-
          sionsverket har i en rapport nyligen pekat på att betydande statliga
          medel slussas via flera olika myndigheter och organisationer för
          s.k. exportfräm­jande åtgärder, dock utan att någon påtagligare
          koordinering sker. Sam­tidigt har Sveriges Exportråd, som har
          en central roll i sammanhanget, över en treårsperiod fått sitt
          anslag för exportservice halverat. Detta har bl.a. inneburit att
          rådet inte kunnat öppna nya utlandskontor på vissa lovande marknader.
        </p>
        <p>
          Sedan flera år tillämpas vid större försvarsbeställningar i utlandet
          principen om s.k. motköp, dvs. leverantörslandet förbinder sig
          att i mot­tagarlandet göra uppköp som i princip svarar mot värdet
          av ordersum­man, och ibland litet till. Det svenska försvarets
          beställning av den tyska stridsvagnen Leopard 2 är ett sådant
          exempel. Affären omsluter drygt 6 miljarder, principiellt fördelade
          så att svenska företag levererar in­satskomponenter m.m. till
          ett värde av ca 2 miljarder kronor direkt till den tyska tillverkaren
          Krauss Maffei.
        </p>
        <p>
          Vidare har tyska Bundeswehr förbundit sig att från svenska företag
          köpa militär materiel och förnödenheter för motsvarande ca 2 miljarder
          kronor. Därutöver föreligger också en utfästelse från Krauss Maffei
          och dess underleverantörer, ca 16 företag, att hos svenska företag
          köpa civila produkter för ett värde av ca 2,3 miljarder kronor.
          Motköpsaffärerna avses pågå under en nioårsperiod.
        </p>
        <p>
          Det är närmast i den del som avser de civila motköpen, vilka
          förut­sätts ske på rent affärsmässiga villkor, vissa exportfrämjande
          åtgärder kan vara ett välbehövligt stöd. Exportrådet har på olika
          sätt sedan 1994 enga­gerat sig för att i denna motköpsaffär främja
          kontakterna mellan svenska och tyska företag. Tyvärr har inte
          gensvaret från svenska underleveran- törsföretag alla gånger svarat
          mot förhoppningarna, vilket i någon mån torde kunna bero på att
          många små och medelstora företag helt enkelt inte anser sig ha
          råd eller tid att avsätta personella resurser för systematisk
          marknadsföring och införsäljning av sina produkter på en potentiell
          ex­portmarknad, även om intresset för att expandera i och för
          sig finns la­tent. Broschyrer och produktkataloger distribueras
          i bästa fall, men ut­rymme för personlig uppföljning och bearbetning
          saknas inte sällan.
        </p>
        <p>
          Det ligger inte bara i de berörda företagens intresse att finna
          avsätt­ning för sina produkter på olika marknader utan även staten
          torde ha ett
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          337
        </note>
        <p>
          22 Interpellationer 1996/97:1-372
        </p>
        <pb facs="PDF:336"/>
        <note type="margin">
          Interpellationer1996/97:1 -372
        </note>
        <p>
          allmänt intresse av att främja svensk export och därigenom även
          stimule­ra sysselsättningen i inte minst små och medelstora företag.
          Frågan bör därför resas om inte staten på ett mer strukturerat,
          koordinerat och pro- jektorienterat sätt bör organisera sina exportfrämjande
          insatser när det bl.a. gäller den typ av s.k. motköpsaffärer som
          här berörts. Exportrådet, som har god erfarenhet och kompetens
          i fråga om exportservice, skulle t.ex. kunna ges i uppdrag att
          inom sig organisera ett mindre, tidsbegränsat projektsekretariat
          med uppgift att identifiera, intressera, sammanföra och på andra
          sätt främja kontakterna mellan de svenska och utländska företag
          som över huvud taget kan antas ha ett intresse av ett närmare
          affärsutbyte med varandra i dessa större s.k. motköpsaffärer.
          Vunna erfarenheter av projektorienterade exportfrämjande åtgärder
          av detta slag bör sedan läg­gas till grund för hur vi i framtiden
          på bästa sätt kan hantera stora mot­köpsaffärer till fromma för
          svenskt näringsliv.
        </p>
        <p>
          Vilka åtgärder avser näringsministern föreslå regeringen vidta
          för att på ett bättre sätt tillvarata de exportmöjligheter som
          många små och me­delstora svenska företag i underleverantörsledet
          har med avseende på motköp som föranleds av t.ex. den svenska
          försvarsmaktens större mate- rielbeställningar utomlands?
        </p>
        <pb facs="PDF:337"/>
      </div>
    </body>
  </text>
</TEI>
