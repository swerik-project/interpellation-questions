<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0058">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:58</head>
        <author who="unknown">Per-Ola Eriksson (c)</author>
        <minister who="unknown">kommunika­tionsministern</minister>
        <topic>Botniabanan</topic>
        <docDate when="1996-11-06">Inkom den 6 november</docDate>
        <status inProtocol="199697/prot-199697--037.xml" when="1996-12-03" status="answered">Besvarad den 3 december, Prot. 1996/97:37</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:58 av Per-Ola Eriksson (c) till kommunika­tionsministern
          om Botniabanan
        </IPQ_title>
        <submission_info>
          Inkom den 6 novemberBesvarad den 3 december Prot. 1996/97:37
        </submission_info>
      </div>
      <div type="IPQuestionBody">
        <p>
          Med medlemskapet i den europeiska unionen för Sverige och Finland
          har en nordlig dimension adderats till EU. Detta har ökat betydelsen
          av att utveckla en särskild EU-politik för de nordliga regionerna,
          för norra Europa och Arktikum. Medlemskapet för Finland och Sverige
          har också gett ökad betydelse åt den östliga dimensionen i europeisk
          politik. EU har med Sveriges och Finlands inträde en lång gemensam
          landgräns med Ryssland.
        </p>
        <p>
          Regionalt samarbete har utvecklats i tre nordliga områden: Östersjö­regionen,
          Barentsregionen och i Arktiska regionen. Barentsregionen är unionens
          enda arktiska område, dessutom i unionens yttersta periferi.
        </p>
        <p>
          De glest befolkade områdena och de långa transportsträckorna
          i dessa områden utgör särskilda problem. Dessa områden måste ges
          ökade möj­ligheter att delta i den europeiska integrationen. En
          förutsättning är då att kommunikationssystemen i de nordliga regionerna
          förbättras och integre­ras.
        </p>
        <p>
          Det finns behov av att utveckla och modernisera järnvägsnätet.
          För utveckling i Barentsregionen anser Centerpartiet att regeringen
          bör ta initiativ till ett program för utveckling i dessa nordliga
          områden. En vik­tig del i detta bör vara prioriteringen av Botniabanan.
          Detta projekt är viktig för transporterna till och från de nordligaste
          områdena.
        </p>
        <p>
          Riksdagen har antagit ett program för utbyggnad av järnvägar
          och vä­gar om 100 miljarder under en tioårsperiod. Trots denna
          satsning finns det flera angelägna projekt som inte fullföljs
          under tioårsplanen. Hit hör t.ex. Botniabanan.
        </p>
        <p>
          Botniabanan har nyligen utretts, SOU 1996:95. Utredaren kom fram
          till att Botniabanan inte blir tillräckligt lönsam ur ett samhällsekonomiskt
          perspektiv varför det inte för tillfället är motiverat att genomföra
          projek­tet. Flertalet remissinstanser har kritiserat utredningen
          för att man använt andra kalkylmetoder. Flera tunga remissinstanser
          anser att Botniabanan bör byggas. Exempelvis kan nämnas att SJ
          anger att: ”Med Botniabanan utbyggd kommer tågtrafiken att bli
          konkurrenskraftig och rationell sam­tidigt som kapacitetsproblemen
          försvinner------SJ vill framhålla Botnia-banans stora betydelse
          för att minska transportkostnaderna och öka trans­portkvaliteten
          för näringslivet i Norrland. Detta har mycket stor betydelse för
          de långsiktiga utvecklingsmöjligheterna för svensk exportindustri
          mot en ökad förädlingsgrad. SJ anser att hittillsvarande utredningar
          visar på att Botniabanan har god samhällsekonomisk lönsamhet och
          även god företagsekonomisk lönsamhet.”
        </p>
        <p>
          Banverket framhåller i sitt remissvar att; ”projektet är samhällseko­nomiskt
          lönsamt samt att utredaren dragit alltför negativa och felaktiga
          slutsatser”.
        </p>
        <p>
          Regeringen har nyligen tagit beslut om en avsiktsförklaring om
          byg­gande av den s.k. citytunneln i Malmö. I en interpellationsdebatt
          anför kommunikationsministern att detta projekt är viktigt för
          utvecklingen i regionen och för näringslivets konkurrenskraft.
          I samma debatt påstås att avsiktsförklaringen är förenlig med
          krav om samhällsekonomisk lönsam-
        </p>
        <pb facs="PDF:49"/>
        <p>
          het. Därför är, enligt kommunikationsministern, citytunneln förenlig
          med Kommunikationskommitténs förslag om användande av samhällsekono­miska
          modeller vid planering av infrastrukturprojekt. Detta påstås trots
          att Kommunikationskommittén i sitt delbetänkande, SOU 1996:26,
          pås. 84 uttryckligen säger att: ”Tillräcklig lönsamhet ej kunnat
          beräknas för Citytunneln”.
        </p>
        <p>
          För projekt i södra Sverige och i tätbefolkade områden behövs
          tydli­gen inte lönsamhetsaspekter läggas. Kommunikationsministern
          bör dock, enligt min mening, vara beredd att även prioritera Botniabanan,
          eftersom den enligt flera remissinstanser är samhällsekonomiskt
          lönsam.
        </p>
        <p>
          Om Botniabanan prioriteras och läggs in i den nationella planeringen
          kan även medel ställas till förfogande via EU:s TEN-projekt. Detta
          skulle betyda mycket för den del av Sverige som åtminstone i folkomröstningen
          om EU-medlemskap var mest negativ till medlemskapet.Inom det s.k.
          TEN-projektet har den nordiska triangeln och Öresunds- bron prioriterats.
          Mycket har hänt sedan denna prioritering gjordes. Med EU:s utvidgning
          med Sverige och Finland finns flera motiv för ompriori­teringar.
          Ett krav för att kunna erhålla medel för s.k. TEN-projekt är att
          dessa ingår i den nationella planeringen. Därför är det viktigt
          att Botnia­banan ingår i stomnätsplanen.
        </p>
        <p>
          I ett svar i Europaparlamentet av kommissionären Neil Kinnock,
          den 22 oktober 1996, angående bl.a. Botniabanan anförs att han,
          utifrån att medlemsstaten själv så önskar, är beredd att beakta
          sådana önskemål. ”If it then made its submission on that basis
          the Commission naturally would give it the fullest possible consideration.”
        </p>
        <p>
          Mot bakgrund av det anförda vill jag fråga:
        </p>
        <p>
          Är kommunikationsministern och regeringen beredda att ta initiativ
          till byggande av Botniabanan och beredda att prioritera Botniabanan
          som TEN-pojekt?
        </p>
        <pb facs="PDF:50"/>
      </div>
    </body>
  </text>
</TEI>
