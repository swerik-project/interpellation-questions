<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0175">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:175</head>
        <author who="unknown">Gudrun Lindvall (mp)</author>
        <minister who="unknown">jordbruksmi­nistern</minister>
        <topic>jakt på stjärtand</topic>
        <docDate when="1997-02-10">Inkom den 10 februari</docDate>
        <status inProtocol="199697/prot-199697--074.xml" when="1997-03-06" status="answered">Besvarad den 6 mars, Prot. 1996/97:74</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:175 av Gudrun Lindvall (mp) till jordbruksmi­nistern
          om jakt på stjärtand
        </IPQ_title>
        <submission_info>
          Inkom den 10 februari Besvarad den 6 mars Prot. 1996/97:74
        </submission_info>
      </div>
      <div type="IPQuestionBody">
        <p xml:id="i-wKbXFjybPu2tpbNNTUTn4">
          Stjärtanden hotad------Av de svenska simänderna är stjärtanden
          den enda som finns uppta­gen i Artdatabankens Rödlistade ryggradsdjur
          i Sverige. Den hänförs här till hotkategori 4 Hänsynskrävande.
        </p>
        <p xml:id="i-9cuUJBhP4jLDRjzh97fCFA">
          Stjärtanden är en sällsynt häckfågel i Sverige. Man räknar med
          att det finns 1 000-2 000 häckande par i landet. Det finns två
          huvudutbred­ningsområden, dels tämligen rika biotoper såsom slättsjöar
          och kustom­råden i södra-sydöstra delen av landet, dels i vatten
          i skogslandet upp mot fjällområdena och utmed Norrlandskusten.
          Stjärtanden kommer tidigt på våren och inleder också häckningen
          tidigare än andra änder. Eurtofieringen av sjöar i framför allt
          södra Sverige torde missgynna ar­ten.
        </p>
        <p xml:id="i-PfHP94ne8sk53PsFjfG1Hw">
          ------men jagas ändå.Trots att stjärtanden finns i hotkategori
          4 Hänsynskrävande finns jakttid på arten och enligt jaktstatistik
          för jaktåret 1994/95 sköts då 1 500 fåglar. Eftersom långt ifrån
          alla jägare rapporterar sina jaktresultat (mindre än 50% rapporterar
          t.ex. resultat för ripjakt. Källa bilaga 3.18 till Utvärdering
          av småviltsjakt------) torde siffran i realiteten vara högre.
        </p>
        <p xml:id="i-DAg8P9CbuXBkTCdQm8CaEb">
          I boken Rödlistade ryggradsdjur i Sverige, avsnitt stjärtand,
          står: ”Allmänt sett är våra simänder utsatta för ett hårt jakttryck
          på, eller på väg till, sina övervintringsområden (framför allt
          i Frankrike och nord­sjöländernas kustområden). Även om ett rimligt
          jakttryck generellt ej behöver påverka andpopulationer negativt,
          bör jaktens betydelse studeras
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_176.pdf"/>
        <p xml:id="i-5uDZfUZ76yA1C4he2YtdPV">
          för stjärtanden med tanke på dess proportionellt obetydliga antal
          i rela­tion till gräsanden i Sverige. Överskrider man tröskelvärdet
          för det jakt­tryck som arten förmår klara genom kompensatorisk
          mekanism så mins­kar populationen.”
        </p>
        <p xml:id="i-61RMsb7tw8Sq9TcX3NM46B">
          Jakttiden är------Jakttiden är olika i olika delar av landet.
          På Gotland och i Blekinge, Kristianstad och Malmöhus län tillåts
          jakt mellan den 21 augusti-31 december. I Kopparbergs, Gävleborgs,
          Jämtlands och Västerbottens län tillåts jakt den 25 augusti-30
          november. Samma jakttid gäller för Norr­bottens län utom i gränsälvsområdet,
          där stjärtand får jagas fr.o.m. den 20 augusti kl 11.00 t.o.m.
          den 30 november. I övriga landet tillåts jakt den 21 augusti-30
          november.
        </p>
        <p xml:id="i-9STjwUk63UyLRNvba6QFRM">
          Svår att skilja från gräsandStjärtanden kan vara svår att skilja
          från gräsanden för ett otränat öga. Hanen är dock i praktdräkt
          lätt att känna igen med mörkt huvud ovan en vit lång hals och
          lång stjärt, men under juli-oktober, dvs. under jakten, har han
          sin andra dräkt, den s.k. eklipsdräkten och är då färgad som en
          hona. Honan är lik en gräsandshona och framför allt i uppfloget
          kan det vara svårt att skilja dem åt. Detsamma gäller ungfåglarna.
          Stjärtanden ser emellertid smäckrare ut och har påfallande längre
          hals och stjärt. Den har heller ingen vingspegel medan gräsanden
          har en blå sådan.
        </p>
        <p xml:id="i-KmaVQGoKnx21xZZd7KZGUb">
          Många blivande jägare anser att just artkunskapen på änder är
          en av stötestenarna för att få jägarexamen. Att jägare har svårt
          att skilja arterna i fält kan emellertid inte anses som ett skäl
          att ha samma jakttid för stjärt­and som för gräsand. Stjärtanden
          är rödlistad och bör inte jagas medan gräsanden är vanlig och
          klarar ett jakttryck. Klarar man inte att skilja arterna åt vid
          jakten så får man väl jaga arter man klarar att identifiera. För
          många jägare finns inga problem att skilja arterna åt.
        </p>
        <p xml:id="i-6RQjv1gtYsjYHYEWFfEzNm">
          Ta bort jakt på stjärtandArbetet med framtagandet av Rödlistan
          över djur som är hotade är mycket bra och visar vilka arter i
          landet som utsätts för sådant tryck av olika skäl att de behöver
          speciella hänsyn om de skall finnas kvar. Det borde vara naturligt
          att en art som finns inom någon av de fyra hotkate­gorierna inte
          jagas. Stjärtanden är en sådan och jakten på stjärtand kan starkt
          ifrågasättas.
        </p>
        <p xml:id="i-LaEiAMhK7WszcqfD5JVA3k">
          Med anledning av ovanstående vill jag fråga jordbruksministern:
        </p>
        <p xml:id="i-TEb7cs2Lv8VsoMqjtYEKum">
          1. Avser jordbruksministern ta initiativ till att arter som tas
          upp som hotade av Artdatabanken i Uppsala automatiskt försvinner
          som arter på vilka jakt är tillåten i Sverige?
        </p>
        <p xml:id="i-JVmYsv49NcAWobnQE7au4p">
          2. Avser jordbruksministern se till att jakten på stjärtand,
          som är en hotad art och återfinns i hotkategori 4, upphör i Sverige?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_177.pdf"/>
      </div>
    </body>
  </text>
</TEI>
