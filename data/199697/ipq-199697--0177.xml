<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0177">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:177 av Roy Ottosson (mp) till finansministern
          om miljömålet i konvergensprogrammet
        </IPQ_title>
        <submission_info>
          Inkom den 12 februari Besvarad den 11 mars Prot. 1996/97:76
        </submission_info>
      </div>
      <div type="IPQuestionBody">
        <p>
          I det svenska konvergensprogrammet som överlämnades i juni 1995
          och senare godkändes av europeiska unionens kommission och råd
          sägs inledningsvis följande:
        </p>
        <p>
          ”Regeringen är fast besluten att se till att dessa konvergenskriterier
          såväl som sysselsättnings- och miljömål uppfylls för svensk del.”
        </p>
        <p>
          Av passusen framgår att det svenska konvergensprogrammet utöver
          de konvergenskriterier som anges i Maastrichtfördraget omfattar
          mål för såväl sysselsättningen som miljön. Dessa mål är att betrakta
          som två tillkommande konvergenskriterier för svensk del. Dessa
          skall enligt pro­grammet uppfyllas för att vi för svensk del skall
          kunna anse att svenskt inträde i den monetära unionens tredje
          fas skall kunna bli aktuell.
        </p>
        <p>
          Den här interpellationen tar sikte på regeringens hantering av
          miljö­målet i konvergensprogrammet.
        </p>
        <p>
          I programmets inledning sägs vidare:”Konvergensprogrammet innehåller------
          de krav som ställs på lång­
        </p>
        <p>
          siktigt hållbar utveckling ur miljösynpunkt.”
        </p>
        <p>
          Kraven preciseras i det följande först under avsnittet om den
          ekono­miska politikens utveckling enligt följande:
        </p>
        <p>
          ”Tillväxten måste samtidigt ske i former som inte medför ökad
          för­slitning av natur och miljö och inte ökar miljöskulden.”
        </p>
        <p>
          I denna passus preciseras ett viktigt miljömål till att miljöskulden
          inte .skall tillåtas öka. Enligt utredningen Miljöskulden (SOU
          1992:58) var den svenska miljöskulden år 1990 minst 261 miljarder
          kronor och den ökade då med takten 6,6 miljarder kronor per år.
        </p>
        <p>
          I konvergensprogrammet utlovas en avstämning varje halvår med
          början hösten 1995. Avsikten uppges vara att vid dessa tillfällen
          justera den ekonomiska politiken om utvecklingen skulle komma
          att avvika från
        </p>
        <pb facs="PDF:177"/>
        <p>
          den avsedda kursen. I de avstämningar som gjorts i anslutning
          till till­växtpropositionen hösten 1995, ekonomiska vårpropositionen
          våren 1996 och budgetpropositionen hösten 1996 har emellertid
          inget redovisats om utvecklingen av den svenska miljöskulden.
          Vid dessa tre tillfällen görs inte heller någon justering av den
          ekonomiska politiken med motivering­en att det behövs för att
          förhindra uppkomsten av ökad miljöskuld. Re­geringen har inte
          uppfyllt vad som krävs i konvergensprogrammet vad avser avstämning
          och justering av den ekonomiska politiken med anled­ning av förändringar
          i miljöskulden.
        </p>
        <p>
          I konvergensprogrammet preciseras miljökraven ytterligare i avsnittet
          ”Miljöhänsyn i den ekonomiska politiken” på följande sätt:
        </p>
        <p>
          ”Tillväxten kan emellertid ge negativa effekter på välfärden
          om den kommer till stånd med metoder som sliter på natur och människor.
          Kost­nader för att reparera miljöskadorna skulle då öka och miljöskulden
          hota växa. Klara gränser måste därför finnas för att skydda miljön
          i vid be­märkelse. Ekonomiska styrmedel bör användas i större
          utsträckning inom miljöpolitiken. Producenter bör ta ett ökat
          miljöansvar för varor och tjänster och alla bör som konsumenter
          i större utsträckning beakta miljö­aspekter i vardagen. Höga ambitioner
          på miljöområdet är en god grund för ett redan expansivt område
          - miljöteknologi och miljörelaterat nä­ringsliv. Dessutom kan
          kraven på att värna miljön i sig vara en kraft som driver på tillväxten.”
        </p>
        <p>
          Här utpekas en rad åtgärder för att uppnå miljömålet i konver­gensprogrammet,
          nämligen ökad användning av ekonomiska styrmedel, utökat producentansvar
          och höjd ambitionsnivå på miljöområdet. I verk­ligheten har emellertid
          miljöområdet i statsbudgeten utsatts för betydande nedskärningar
          vilka medför sänkt ambitionsnivå. Skärpt lagstiftning, utökat
          producentansvar eller motsvarande höjningar av ambitionsnivån
          har hittills lyst med sin frånvaro i regeringens förslag. Vad
          gäller eko­nomiska styrmedel har vissa energiskatter höjts i samband
          med budgetsa­neringen och finansieringen av utökad satsning på
          utbildning. Någon skatteväxling för miljön eller utökad användning
          av ekonomiska styrme­del som t.ex. miljöavgifter har emellertid
          inte kommit till stånd, trots att åtskilliga sådana förslag har
          förelagts riksdagen från oppositionens sida. Sammantaget förefaller
          regeringen i hög grad försummat vad som utlo­vats och krävs i
          konvergensprogrammet, och därigenom snarare motver­kat vad som
          där sägs. Detta är naturligtvis djupt otillfredsställande.
        </p>
        <p>
          I konvergensprogrammet sägs vidare:”Sveriges uppfattning är att
          ambitionsnivån inom det miljöpolitiska området bör höjas inom
          det europeiska samarbetet. Sverige eftersträvar att bl.a. tillgodose
          miljöhänsynen genom en ändring av skattestrukturen, så att skattebelastningen
          på arbetskraften lättas och beskattningen på miljöstörande utsläpp
          ökas - s.k. skatteväxling. Ett exempel där det borde ske är när
          det gäller införande av en harmoniserad koldioxidskatt för att
          minska problemen med klimatförändringar.”
        </p>
        <p>
          På senare tid har svenska regeringen fått hård kritik från miljöorgani­sationer
          för att sänka sin ambitionsnivå inom det europeiska samarbetet
          vad gäller koldioxidutsläppen. Regeringen har också, bl.a. i riksdagsde­batten
          om regeringskonferensen i januari 1997, tagit avstånd från kravet
          att införa en minimi-skatt för koldioxid i europeiska unionen.
          Man måste därför fråga sig hur regeringen avser att uppfylla kravet
          på höjd koldiox-
        </p>
        <note type="margin">
          Interpellationer1996/97:1 -372
        </note>
        <note type="pageNumber">
          179
        </note>
        <pb facs="PDF:178"/>
        <note type="margin">
          Interpellationer1996/97:1 -372
        </note>
        <note type="pageNumber">
          180
        </note>
        <p>
          idskatt, inom ramen för en skatteväxling, i det europeiska samarbetet
          som ställs i konvergensprogrammet.
        </p>
        <p>
          Det svenska konvergensprogrammet är en kompromiss mellan rege­ringen
          och tre oppositionspartier i riksdagen. Bakom programmet står
          Centern, Kristdemokraterna och Miljöpartiet. Den breda uppslutningen
          bakom konvergensprogrammet har haft en avgörande effekt på det
          starkt ökande förtroendet för svensk ekonomisk politik som bl.a.
          återspeglas i sjunkande räntor och stärkt kronkurs. Denna uppgörelse
          blev vändpunk­ten där ekonomiskt förfall vändes till ekonomisk
          snabb återhämtning och en framgångsrik statlig budgetsanering.
        </p>
        <p>
          Har regeringen för avsikt att avvika från eller ändra i det svenska
          konvergensprogrammet bör regeringen rimligen återuppta förhandlingar
          med dessa tre partier. I annat fall bryter regeringen den ingångna
          över­enskommelsen och kan inte längre anses vara en trovärdig
          förhandlings­partner.
        </p>
        <p>
          EU har nyligen krävt in reviderade konvergensprogram från medlems­länderna.
          Också av detta skäl finns det nu anledning att aktualisera rege­ringens
          hantering av det svenska konvergensprogrammet.
        </p>
        <p>
          Med anledning av ovanstående vill jag ställa följande frågor
          till fi­nansministern:
        </p>
        <p>
          1. Hur avser regeringen redovisa och uppfylla det svenska konver­gensprogrammets
          krav på minskad miljöskuld?
        </p>
        <p>
          2. Avser regeringen att frångå miljömålet i konvergensprogrammet?3.
          Avser regeringen att ta kontakt med de partier som står bakom
          kon­vergensprogrammet inför den revidering som nu är aktuell?
        </p>
        <p>
          4. Hur avser regeringen att hantera kravet i konvergensprogammet
          på höjd koldioxidskatt inom ramen för en skatteväxling i det europeiska
          samarbetet?
        </p>
        <p>
          5. Vilka konsekvenser för den ekonomiska politiken anser regeringen
          att en redovisad ökad miljöskuld skulle få?
        </p>
        <pb facs="PDF:179"/>
      </div>
    </body>
  </text>
</TEI>
