<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0070">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:70</head>
        <author who="unknown">Marianne Andersson (c)</author>
        <minister who="unknown">statsrådet Pierre Schori</minister>
        <topic>flyktingpolitiken</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:70 av Marianne Andersson (c) till statsrådet
          Pierre Schori om flyktingpolitiken
        </IPQ_title>
        <submission_info>
          Inkom den 12 novemberBesvarad den 29 januari Prot. 1996/97:56
        </submission_info>
      </div>
      <div type="IPQuestionBody">
        <p>
          Mohammad Shakeri har tagit sitt liv. Han hade levt närmare tio
          år av sitt liv i Sverige, men i våras fattade Utlänningsnämnden
          beslut om att utvisa Mohammad till Iran. Utvisningen skulle ske
          på Sveriges national­dag den 6 juni. Mohammad flydde från Iran,
          via Turkiet och Belgien, när han var 15 år. Det fel han gjort
          var att han inte vid ankomsten till Sverige anmälde att han inte
          kom direkt ifrån Iran och han uppgav inte sin rätta identitet.
          För tre år sedan anmälde han på eget initiativ sin rätta identitet
          till myndigheterna och han angav samtidigt att han inte kommit
          direkt från Iran till Sverige. Myndigheterna, Invandrarverket
          och Utlännings­nämnden ansåg att Mohammad skulle utvisas ur Sverige
          på grund av att han uppgivit fel identitet.
        </p>
        <p>
          Mohammads öde är ett av många tragiska öden som vi sett under
          det senaste året. Och det får tjäna som ett skrämmande exempel
          på hur svensk invandrings- och flyktingpolitik fungerar i praktiken
          i dag. Männi­skor som levt under flera år i Sverige utvisas obönhörligen
          om de vid ankomsten uppgivit fel identitet. Utlänningsnämnden
          hänvisar till politis­ka beslut om att så skall ske. Detta är
          inte en rimlig politik att människor som rotat sig i Sverige ett
          decennium senare kan få ett utvisningsbeslut.
        </p>
        <p>
          Centerpartiet har motionerat till riksdagen om en preskriptionstid
          på två år i utlänningslagen. Det skulle öka rättstryggheten och
          innebära ett slut på en hantering som kan riva upp människors
          hela livssituation efter en lång tid i Sverige.
        </p>
        <p>
          Många människor som fått utvisningsbeslut på samma grunder som
          i fallet ovan gömmer sig på grund av fruktan för verkställighet
          av beslutet. De har ingen möjlighet att få basala behov tillgodosedda,
          som t.ex. sjuk­vård och skolgång. De lever under en mycket stark
          psykisk press som får förödande konsekvenser på såväl vuxna som
          barn. Det har skett flera självmord inför hotet om avvisning.
        </p>
        <p>
          År 1995 ändrades utlänningslagen så att den skall kunna medge
          un­dantag från regeln att anknytningsansökningar skall sökas från
          annat land än Sverige. Trots det avvisas människor där myndigheterna
          t.o.m. själva tydligt anger att anknytningsskäl som medger uppehållstillstånd
          förelig­ger. Det innebär att människor som har anknytningsskäl
          nu skickas ut ur landet för att söka uppehållstillstånd från sitt
          hemland. Detta kostar peng­ar, ökar byråkratin och medför framför
          allt sociala och psykiska påfrest­ningar för de berörda.
        </p>
        <p>
          Avser regeringen att lägga fram ett lagförslag till riksdagen
          om en preskriptionstid i utlänningslagen?
        </p>
        <p>
          Avser regeringen att fatta ett generellt beslut om återkallelse
          av ut­visningsbeslut som myndigheterna fattat på grund av att
          människor upp­givit felaktig identitet?
        </p>
        <p>
          Avser regeringen att lägga fram förslag om att förtydliga lagstiftning­en
          om anknytningsärenden så att inte personer som har rätt till uppe­hållstillstånd
          behöver lämna landet för att göra sin ansökan?
        </p>
        <note type="pageNumber">
          64
        </note>
        <pb facs="PDF:63"/>
        <pb facs="PDF:64"/>
      </div>
    </body>
  </text>
</TEI>
