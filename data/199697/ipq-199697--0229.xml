<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0229">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:229</head>
        <author who="i-PvJTHCyJiaxUeJhG5osdHg">Gudrun Lindvall (mp)</author>
        <minister who="unknown">jordbruksmi­nistern</minister>
        <topic>kastrering av smågrisar</topic>
        <docDate when="1997-03-10">Inkom den 10 mars</docDate>
        <status inProtocol="199697/prot-199697--087.xml" when="1997-04-10" status="answered">Besvarad den 10 april, Prot. 1996/97:87</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:229 av Gudrun Lindvall (mp) till jordbruksmi­nistern
          om kastrering av smågrisar
        </IPQ_title>
        <submission_info>
          Inkom den 10 marsBesvarad den 10 april Prot. 1996/97:87
        </submission_info>
      </div>
      <div type="IPQuestionBody">
        <p xml:id="i-DEXYogtbu5Sy4q9u98EPTz">
          I Sverige kastreras årligen cirka en och en halv miljon hangrisar.
          Kastreringen, som utförs utan bedövning, görs för att 7-8 % av
          hangri­sarna utvecklar ämnen (skatol, androstenon m.fl.) som ger
          ett illaluktande kött. Enligt vissa påståenden skulle ämnena även
          påverka köttets smak, något som har ifrågasatts. Det hävdas också
          att okastrerade grisar kan vara besvärliga att ha i täta flockar
          då de börjar bli könsmogna.
        </p>
        <p xml:id="i-GcS6gv8LsrwNGK6HjjRfKC">
          Att slippa kastreringen skulle dock vara önskvärt inte enbart
          av djur­skyddsskäl. Kastreringen leder nämligen till att man får
          ett mindre köttigt och fetare griskött. Produktionskostnaderna
          skulle också kunna sjunka då kastreringen påverkar både tillväxt
          och foderåtgång negativt. Ur djur­skyddssynpunkt är kastreringen
          naturligtvis mycket tveksam, och ur den synpunkten är det mycket
          angeläget att man hittar metoder att göra kastreringen överflödig
          alternativt finner säkra former för smärtlindring.
        </p>
        <p xml:id="i-7npK2od91P2FZoXu5as8q1">
          Kastration och vid vilken ålder den får göras regleras i 25 §
          djur­skyddsförordningen. Förut angavs att gris skulle kastreras
          innan den nått fyra veckors ålder för att veterinär inte skulle
          behöva anlitas. Den åldern sänktes enligt uppgift till två veckor
          i slutet av förra året och en sänkning till en vecka diskuteras.
          Risken för infektioner och bråck lär minska vid lägre ålder. Däremot
          kan man inte hävda att grisarna skulle känna lägre grad av smärta
          vid en lägre ålder, eftersom nervsystemet är fullt utvecklat även
          hos en liten gris.
        </p>
        <p xml:id="i-3eRrghdM4vCFRp2q53CUTS">
          Under de senaste åren har opinionen mot kastrering av grisar
          vuxit sig allt starkare. Även bland lantbrukare som kastrerar
          sina smågrisar finns många som önskar slippa kastrera och som
          upplever kastreringen som psykiskt påfrestande.
        </p>
        <p xml:id="i-FduVdgdqXLxqYKLVofQ13p">
          Miljöpartiet de gröna anser att kastrering av såväl gris som
          andra djurslag bör upphöra alternativt ske med full smärtlindring,
          såväl under som efter ingreppet, och att 25 § djurskyddsförordningen
          skall ändras i enlighet med detta.
        </p>
        <p xml:id="i-LkE1bXmvHyASmZSBguiYEj">
          Med anledning av ovanstående vill jag fråga jordbruksministern:
        </p>
        <note type="pageNumber" xml:id="i-XbyLcWruppoU7QCAzVf8rh">
          230
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_230.pdf"/>
        <p xml:id="i-JyktWugk63bhUJ9cr2WkX7">
          Avser jordbruksministern föreslå förändring i 25 § djurskyddsförord­ningen
          så att kastrering av såväl gris som andra djurslag förbjuds alterna­tivt
          får ske enbart med full smärtlindring?
        </p>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_231.pdf"/>
      </div>
    </body>
  </text>
</TEI>
