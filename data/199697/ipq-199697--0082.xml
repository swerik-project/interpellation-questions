<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0082">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:82</head>
        <author who="unknown">Monica Öhman (s)</author>
        <minister who="unknown">socialministern</minister>
        <topic>sjukhusvården av hjärtinfarktspatienter</topic>
        <docDate when="1996-11-22">Inkom den 22 november</docDate>
        <status status="retracted">Återtagen</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:82 av Monica Öhman (s) till socialministern
          om sjukhusvården av hjärtinfarktspatienter
        </IPQ_title>
        <submission_info>
          Inkom den 22 november Återtagen
        </submission_info>
      </div>
      <div type="IPQuestionBody">
        <p>
          I oktober offentliggjorde Socialstyrelsen en undersökning som
          visar riskkvoten vid olika sjukhus i landet när det gäller dödligheten
          bland patienter som vårdats för akut hjärtinfarkt. Undersökningen
          bygger på data från 75 000 patienter som vårdats för akut hjärtinfarkt
          på några av landets 89 sjukhus under åren 1992 till 1994. I undersökningen
          har lan­dets sjukhus rangordnats och tilldelats en riskkvot.
        </p>
        <p>
          Undersökningen har givit intryck av att det i t.ex. Norrbottens
          län är större risk att dö i hjärtinfarkt om man vårdas på Kalix
          sjukhus än på Kiruna sjukhus. Listan över landets sjukhus har
          skrämt upp många oroli­ga människor. Människor vill ha den bästa
          vård som går att få, därför är det naturligt att de om möjligt
          försöker välja ett sjukhus med så bra betyg som möjligt.
        </p>
        <p>
          Slumpen och olika felkällor i statistiken spelar stor roll, särskilt
          för mindre sjukhus med få patienter. Vid ett sjukhus som tar emot
          få patien­ter ger varje dödsfall mycket stort genomslag i statistiken.
          Somliga mind­re sjukhus tar inte emot vissa typer av patienter,
          medan regionsjukhusen tar över många av de svåra patienterna från
          andra sjukhus. Långa avstånd
        </p>
        <pb facs="PDF:79"/>
        <p>
          till sjukhuset kan göra att fler patienter dör på vägen till
          sjukhuset och därför inte räknas in alls. Vad som bedöms som akut
          hjärtinfarkt eller som hotande hjärtinfarkt varierar mellan olika
          sjukhus. Det är faktorer som påverkar statistiken, men som helt
          saknar betydelse för kvaliteten hos vården.
        </p>
        <p>
          Skillnaden mellan sjukhusen är i själva verket betydligt mindre
          än vad statistiken ger sken av. Den bör bara användas som det
          var tänkt från början, som ett underlag för sjukhusen i deras
          arbete för att se över sina rutiner och förbättra kvaliteten i
          vården.
        </p>
        <p>
          En av riskerna med att publicera en sådan här lista är att patienter
          med akuta hjärtbesvär väljer ett sjukhus som ligger längre bort
          bara för att de tror att vården där är bättre och dör på vägen
          dit. Nio av tio av dem som dör, dör under den första timmen.
        </p>
        <p>
          Mot denna bakgrund vill jag ställa följande frågor:
        </p>
        <p>
          1. Vilka åtgärder avser socialministern att vidta för att Socialstyrelsen
          som tillsynsmyndighet inte skall offentliggöra dylik statistik?
        </p>
        <p>
          2. Vilka åtgärder avser socialministern att vidta mot bakgrund
          av de vittgående konsekvenser och ”svallvågor” som publiceringen
          av den­na typ av undersökningar får på befolkningen?
        </p>
        <pb facs="PDF:80"/>
      </div>
    </body>
  </text>
</TEI>
