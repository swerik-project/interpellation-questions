<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0068">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:68</head>
        <author who="unknown">Margareta E Nordenvall (m)</author>
        <minister who="unknown">social­ministern</minister>
        <topic>alternativ vård</topic>
        <docDate when="1996-11-12">Inkom den 12 november</docDate>
        <status inProtocol="199697/prot-199697--037.xml" when="1996-12-03" status="answered">Besvarad den 3 december, Prot. 1996/97:37</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:68 av Margareta E Nordenvall (m) till
          social­ministern om alternativ vård
        </IPQ_title>
        <submission_info>
          Inkom den 12 november Besvarad den 3 december Prot. 1996/97:37
        </submission_info>
      </div>
      <div type="IPQuestionBody">
        <p xml:id="i-NVQcbM3Wf8o7bCpJz2Xg4u">
          I en stor artikel i Dagens Nyheter den 10 november 1996 berättar
          re­gissören Lars Mullback, själv cp-skadad, om de brister som
          finns i vården av cp-skadade i vårt land. I stället för att utnyttja
          den kunskap och de erfarenheter som finns i bl.a. Ungern för att
          hjälpa cp-skadade att leva ett fritt och självständigt liv, finns
          inom den svenska hälso- och sjukvården knappt någon behandling
          alls av denna patientgrupp.
        </p>
        <p xml:id="i-BTszHAH74chLg72r1LWTNx">
          Lars Mullback redovisar i sin artikel för den s.k. Move &amp; Walk-
          skolan. Den går ut på att inte hjälpa barn med cp-skador att göra
          saker, utan de får hjälp att göra saker själva. Enligt artikeln
          är behandlingsresul­taten remarkabla. Författaren själv beskriver
          hur mycket lättare han har det nu sedan han fått chansen att pröva
          metoden i Ungern.
        </p>
        <p xml:id="i-RRvSAuMw3dVEMXWo9Re6z3">
          Totalt finns det ca 4 000 cp-skadade barn i vårt land. Huvuddelen
          av dessa barn ges aldrig möjlighet till Move and Walk-skolan och
          får där­med aldrig chansen att leva ett fritt och självständigt
          liv. I stället tvingas de till en passiv tillvaro helt i onödan.
          Det är omöjligt att beräkna vad denna avsaknad av en framgångsrik
          habilitering i Sverige av cp-skadade kostar. Det gäller såväl
          den enskilde, i form av ett onödigt beroende, som det offentliga,
          i form av resurser till personliga assistenter. Men allt talar
          för att behovet av t.ex. just personliga assistenter skulle minska
          genom att den cp-skadade klarade mer av vardagsbestyren själv.
        </p>
        <p xml:id="i-Qyo2G1GQ4mHNPMQjcjZnmZ">
          Det som artikelförfattaren tar upp är inte isolerat till bara
          cp-skadade. Motviljan mot alternativ och nya behandlingsmetoder
          är genomgående inom det svenska sjukvårdsmonopolet. Ett annat
          exempel är den fram­gångsrika ryggkliniken i Strängnäs, som är
          ett privat alternativ. Patienter som vänt sig till denna klinik
          har inte sällan mötts av att landstinget inte betalat, trots att
          vården i Strängnäs ofta är både bättre och billigare än motsvarande
          offentlig vård.
        </p>
        <p xml:id="i-7i3sWzegmD7cWYRPnxxrMd">
          Samtidigt som vi dagligen läser om krisen i den offentliga sjukvården
          finns det både alternativa behandlingsmetoder och framför allt
          fortfaran­de enskilda vårdgivare runt om i landet, som aldrig
          får en reell chans att arbeta på lika villkor. Socialdemokraterna
          har ju också effektivt förhind­rat enskilda vårdgivare genom stopp
          för fria etableringar, förbud mot ersättningsetableringar, remisstvång
          och åldersgränser för läkare och sjukgymnaster.
        </p>
        <p xml:id="i-TT1ApvLrJR9HU6VSsxuPeq">
          Med detta som utgångspunkt vill jag ställa följande frågor till
          statsrå­det.
        </p>
        <p xml:id="i-LtZ6ywMP1xH4rk5Yixdw58">
          1. På vilket sätt vill statsrådet medverka till att den offentliga
          hälso- och sjukvården tar till vara nya behandlingsmetoder liknande
          den s.k. Move &amp; Walk-skolan?
        </p>
        <p xml:id="i-Nx2KEotj8xEB2UhEUTx3Fn">
          2. Vilka åtgärder är statsrådet beredd att vidta för att underlätta
          tillkoms­ten av alternativ inom hälso- och sjukvården?
        </p>
        <note type="pageNumber" xml:id="i-XjVe9z3p7vvkRdVXBS88bV">
          62
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_62.pdf"/>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_63.pdf"/>
      </div>
    </body>
  </text>
</TEI>
