<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0210">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:210</head>
        <author who="i-3TzUjUVop5GV6tpKYjGYGr">Rolf Gunnarsson (m)</author>
        <minister who="unknown">statsrådet Maj- Inger Klingvall</minister>
        <topic>änkepensionen</topic>
        <docDate when="1997-02-27">Inkom den 27 februari</docDate>
        <status inProtocol="199697/prot-199697--091.xml" when="1997-04-17" status="answered">Besvarad den 17 april, Prot. 1996/97:91</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:210 av Rolf Gunnarsson (m) till statsrådet
          Maj- Inger Klingvall om änkepensionen
        </IPQ_title>
        <submission_info>
          Inkom den 27 februari Besvarad den 17 april Prot. 1996/97:91
        </submission_info>
      </div>
      <div type="IPQuestionBody">
        <p xml:id="i-CaWCcsHP6AzNz6WTkMvv6c">
          I samband med regeringens budgetproposition hösten 1996 föreslogs
          med stöd av Centerpartiet att änkepensionens folkpension skulle
          räknas av mot annan inkomst. Det innebar inte bara ett brott mot
          ett ingånget avtal med landets änkor, det innebar också att den
          överenskommelse som slutits 1988 mellan riksdagspartierna om den
          framtida efterlevandepen­sionen helt plötsligt inte ens var värt
          papperet det var skrivet på.
        </p>
        <p xml:id="i-16cgNxMq9DJsLvCtmkTpqL">
          Vi moderater protesterade kraftfullt mot detta dråpslag mot landets
          änkor. Vi ansåg att förslaget slog snett och dessutom innebar
          att de som drabbas inte ges någon chans att ställa om sin ekonomi
          i rimlig tid. För­slaget var ytterligare ett exempel på ett ogenomtänkt
          förslag från den socialdemokratiska regeringen. I samma krets
          av ogenomtänkta bespa- ringsförslag hör förslaget att halvera
          pensionen till barn som förlorat en eller båda sina föräldrar
          och försämringarna för handikappade barn ge­nom den nya avgränsningen
          i LSS gentemot kommunerna.
        </p>
        <p xml:id="i-7hjNFTwztCe3mBpP7mtYeY">
          Att förslaget om sänkningen av änkepensionen inte var särskilt
          ge­nomtänkt blev tydligt dels redan i budgetpropositionen, men
          bristerna framträder än mer när effekterna för enskilda änkor
          kan studeras. Våren 1996 beräknade regeringen att besparingen
          på änkepensionen skulle minska kostnaderna med ca 400 miljoner
          kronor 1997. När regeringen återkom hösten 1996 var besparingen
          uppe i 900 miljoner kronor! Det visar bara det att regeringen
          egentligen inte var klar över vad den gjorde. När så förslaget
          drevs igenom i riksdagen med stöd av Socialdemokrater­na och Centern
          och nu skall genomföras visar det sig att marginaleffek­terna
          är fullkomligt orimliga. En inkomst på 1 000 kr kan innebära att
          en änka förlorar 4 000 kr i pension.
        </p>
        <p xml:id="i-82EF3JqLYvn9cPRVcf7xMy">
          Som om inte själva sänkningen var nog. Den blankett som änkorna
          skall fylla i för att få sin nya försämrade pension uträknad är
          minst sagt okänslig. Dels går den in i detaljer som faktiskt inte
          har att göra med pensionens storlek, som hur mycket hushållspengar
          den sökande har kvar i slutet på månaden. Det grövsta är dock
          att det i slutet på blanketten framgår att den sökande änkan skall
          få sin makes underskrift innan ansö­kan skall skickas till försäkringskassan!
        </p>
        <p xml:id="i-VofWWB5rhZAQXNfLKdnjd">
          Alla de negativa effekter som nu visar sig och som dessutom som
          sagt också är ett tecken på att regeringen ägnar sig åt planlösa
          yxanden i stats­budgeten utan någon större eftertanke, borde innebära
          att Socialdemokra­terna tog sitt förnuft till fånga och föreläde
          riksdagen ett förslag om att änkepensionen lämnas orörd och det
          tidigare riksdagsbeslutet därmed rivs upp.
        </p>
        <p xml:id="i-WNshCmMTGDMQ6jmggTVXSY">
          Med anledning av detta vill jag därför fråga statsrådet följande:
        </p>
        <p xml:id="i-JFh6swkkM5QDDkx9BjiTqi">
          1. Är regeringen beredd att föreslå en återgång till tidigare
          gällande regler för änkepensionen?
        </p>
        <p xml:id="i-Xmf1PHWFfKUoGhTeYEQswK">
          2. Är statsrådet beredd att verka för ett återtagande av den
          blankett som landets änkor nu tvingas fylla i för att få sin sänkta
          pension samt att i anslutning härtill be om ursäkt för det inträffande?
        </p>
        <note type="pageNumber" xml:id="i-2zbPFH9EqD2FVbpXQhWejM">
          214
        </note>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_214.pdf"/>
        <pb facs="https://media.githubusercontent.com/media/swerik-project/interpellation-questions-pdf/main/data/199697/pages/ip_199697_215.pdf"/>
      </div>
    </body>
  </text>
</TEI>
