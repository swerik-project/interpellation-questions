<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0090">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:90</head>
        <author who="unknown">Marietta de Pourbaix-Lundin (m)</author>
        <minister who="unknown">nä­ringsministern</minister>
        <topic>kostnadseffekter av förtida kärnkraftsavveckling</topic>
        <docDate when="1996-12-03">Inkom den 3 december</docDate>
        <status inProtocol="199697/prot-199697--052.xml" when="1997-01-21" status="answered">Besvarad den 21 januari, Prot. 1996/97:52</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:90 av Marietta de Pourbaix-Lundin (m)
          till nä­ringsministern om kostnadseffekter av förtida kärnkraftsavveckling
        </IPQ_title>
        <submission_info>
          Inkom den 3 decemberBesvarad den 21 januari Prot. 1996/97:52
        </submission_info>
      </div>
      <div type="IPQuestionBody">
        <p>
          Över 600 000 svenska familjer bor i småhus med direktverkande
          el. Näringsministern har uttalat att industrin skall stå ”skadeslös”,
          dvs. inte drabbas av några energiskattehöjningar, om och när den
          planerade förtida avvecklingen av kärnkraften kommer till stånd.
          Eftersom det vid vissa tidpunkter råder underskott på el så skall,
          enligt vissa uttalanden, det ytterligare elunderskott som uppstår
          vid en kärnkraftsavveckling kom-
        </p>
        <pb facs="PDF:85"/>
        <p>
          penseras genom att hushållen skall spara på el. Det är svårt
          att tro att hushållen i dag i någon stor omfattning slösar med
          el, speciellt med tanke på de höga energikostnader vi redan har,
          framför allt till följd av höga energiskatter.
        </p>
        <p>
          Ena dagen lanseras i en PM från Näringsdepartementet att s.k.
          eko­nomiska styrmedel, i form av högre energiskatter i kombination
          med subventioner för att byta ut den direktverkande elen, skall
          bidra till att elbehovet minskar. Nästa dag uttalar näringsministern
          att energiskatterna inte skall höjas nämnvärt över dagens nivå.
          Vare sig industrin eller hus­hållen skall tydligen drabbas av
          högre elpriser när den nu planerade förti­da kärnkraftsavvecklingen
          påbörjas.
        </p>
        <p>
          Vän av ordning undrar naturligtvis hur detta skall gå ihop. Det
          kom­mer att finnas mindre energimängder att tillgå på marknaden
          med i prin­cip samma energibehov som i dag. En inte alltför djärv
          gissning är att priserna automatiskt stiger - även utan skattehöjningar.
          Även om nä­ringsministern får en ny idé kring detta står en sak
          klar - och det är att vi medborgare kan vara säkra på att få betala
          notan för detta precis som för allt annat.
        </p>
        <p>
          Oron är stor hos alla som bor i hus med direktverkande el. Många
          fick vid byggandet rådet att installera direktverkande el, vilket
          då lanserades som det bästa alternativet ur såväl pris- som miljösynpunkt.
          Att nu byta ut den direktverkande elen mot andra alternativ är
          i de flesta fall en mycket dyr affär för det enskilda hushållet
          trots långa avskrivningstider. Till detta kommer den ständiga
          osäkerheten om vad nästa drag blir hos politikerna för att få
          in skattepengar.
        </p>
        <p>
          Mina frågor till näringsministern är:
        </p>
        <p>
          1. Vad avser näringsministern egentligen göra för att se till
          att både industrin och hushållen skall stå ”skadeslösa” vid den
          planerade förti­da kärnkraftsavvecklingen?
        </p>
        <p>
          2. Kan en småhusägare med direktverkande el i dag känna sig säker
          och inte behöva oroa sig för plötsliga och kraftiga energiskattehöjningar
          eller andra negativa effekter av den planerade förtida avvecklingen
          av kärnkraften?
        </p>
        <pb facs="PDF:86"/>
      </div>
    </body>
  </text>
</TEI>
