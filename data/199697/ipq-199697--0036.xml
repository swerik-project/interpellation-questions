<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0036">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:36</head>
        <author who="unknown">Margareta E Nordenvall (m)</author>
        <minister who="unknown">utbild­ningsministern</minister>
        <topic>forskningsstiftelserna</topic>
        <docDate when="1996-10-24">Inkom den 24 oktober</docDate>
        <status inProtocol="199697/prot-199697--022.xml" when="1996-10-31" status="answered">Besvarad den 31 oktober, Prot. 1996/97:22</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:36 av Margareta E Nordenvall (m) till
          utbild­ningsministern om forskningsstiftelserna
        </IPQ_title>
        <submission_info>
          Inkom den 24 oktober Besvarad den 31 oktober Prot. 1996/97:22
        </submission_info>
      </div>
      <div type="IPQuestionBody">
        <p xml:id="i-RwvMp6ebro7oRr1teKmnSz">
          I propositionen om de statliga stiftelserna föreslås en ändring
          i stiftel­selagen som ger regeringen möjlighet att ändra eller
          upphäva föreskrifter i stiftelseförordnandet. I praktiken innebär
          detta att regeringen ämnar utse nya ledamöter i stiftelsernas
          styrelser.
        </p>
        <p xml:id="i-NzVv1MtQukPEtCGNuAiRSA">
          Denna proposition har förelagts riksdagen trots att Lagrådet
          har avvi­sat förslaget och att en majoritet av remissinstanserna
          har avstyrkt försla­get i dess helhet.
        </p>
        <p xml:id="i-VZhEUqiNrnfDp7yevatGKG">
          I någon mån har dock regeringen lyssnat på det senaste årets
          kritik mot ändringar i stiftelselagen och gör en tydlig markering
          i propositionen att föreskrifter om stiftelsens ändamål skall
          dock inte få ändras eller upphävas.
        </p>
        <p xml:id="i-6p3cPGED66HNZqbSxLoRPm">
          Vid närmare granskning av regeringens budgetproposition framkom­mer
          dock att stiftelsernas medel delvis är intecknade för att kompensera
          neddragningar i forskningsråden. Regeringen har tydligen avsett
          att flytta pengar från projekt som i dag finansieras av stiftelserna
          till projekt som finansieras av forskningsråden. Det finns dock
          en hake i detta. Forsk­ningsrådens pengar satsas i enlighet med
          deras ändamål i första hand på grundforskning medan stiftelsernas
          ändamål innebär satsning på tilläm­pad forskning. För att regeringens
          intentioner skall uppfyllas krävs såle­des att stiftelsernas ändamål
          indirekt ändras och att regeringen därmed satsar mer pengar på
          grundforskning. För att kunna göra detta krävs na­
        </p>
        <pb facs="PDF:29"/>
        <p xml:id="i-RE6uuknsDv1gGhz8QHdGFZ">
          turligtvis att regeringen kontrollerar stiftelsernas styrelser
          och indirekt ändrar föreskrifterna om ändamålen. Det innebär att
          regeringen avser att göra tvärtemot det som står i propositionen
          - i praktiken kringgås lagen. Detta är att försöka manipulera
          riksdagen och den svenska lagstiftningen.
        </p>
        <p xml:id="i-EPSqQrqzEQEVx5nEzgNGt5">
          Överflyttning av pengar från tillämpad forskning till grundforskning
          förefaller också något inkonsekvent med tanke på att forskningsproposi­tionen
          vill lyfta fram samhällsnyttan i svensk forskning.
        </p>
        <p xml:id="i-9sVCyT8UrZQUhqfUCGYAv3">
          Mot bakgrund av detta vill jag fråga utbildningsministern:
        </p>
        <p xml:id="i-Y2VatW9v5nmY1p7E4PdRYC">
          1. På vilket sätt avser regeringen att flytta medel från stiftelserna
          till forskningsråden?
        </p>
        <p xml:id="i-Q2kzkgH9N63vACG9KCqjag">
          2. När beräknas forskningsråden kunna tillgodoräkna sig de stiftelseme­del
          som regeringen redan intecknat?
        </p>
        <p xml:id="i-GuAo7TX8Rx1fk8CWAE1JBJ">
          3. Avser regeringen att vidta ytterligare åtgärder för att ändra
          stiftelser­nas ändamål?
        </p>
        <pb facs="PDF:30"/>
      </div>
    </body>
  </text>
</TEI>
