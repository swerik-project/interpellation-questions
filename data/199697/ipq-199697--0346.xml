<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0346">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>xyz</head>
        <author who="unknown">mp freetext</author>
        <minister who="unknown">minister freetext</minister>
        <topic>topic freetext</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:346 av Ingrid Näslund (kd) till statsrådet
          Ylva Johansson om religionsämnet
        </IPQ_title>
        <submission_info>
          Inkom den 16 majBesvarad den 9 juni Prot. 1996/97:116
        </submission_info>
      </div>
      <div type="IPQuestionBody">
        <p>
          Regeringen föreslog för en tid sedan i sin utvecklingsplan att
          religi­onsämnet skall förlora sin status som kärnämne på gymnasiet.
          Det skulle i stället bli ett ämne som man kan välja, om man så
          önskar. Enligt min uppfattning är detta ämne av en sådan betydelse
          att alla elever bör ha det som ett kärnämne på gymnasiet.
        </p>
        <p>
          Religionsämnet har tyvärr förlorat mark vid flera tillfällen
          under årens lopp i form av nedskärningar av timtalet och när det
          gäller innehållet. Under sin tid som skolminister tyckte Göran
          Persson att hälften av ele­verna kunde klara sig utan religionskunskap.
          Det förslaget stoppades på våren 1991. Vår nuvarande skolminister,
          som då var vänsterpartist och suppleant i utbildningsutskottet,
          var bl.a. med och stoppade förslaget.
        </p>
        <p>
          Enligt den nya läroplanen 1994 är tyvärr religionskunskapen fortfa­rande
          en del av SO-blocket och får konkurrera med andra SO-ämnen om
          timtalet. På vissa högstadier har detta lett till drastiska nedskärningar.
          Redan tidigare hade det visat sig att undervisningen i religionskunskap
          var mycket ojämn och på sina håll oerhört bristfällig. Utbildningsutskot­tet
          efterlyste fortbildning av lärare i religionskunskap.
        </p>
        <p>
          Risken är påtaglig att det fortfarande är många elever som lämnar
          grundskolan med alltför ytliga kunskaper i ämnet religionskunskap.
          Där­för är det mycket beklagligt om utvecklingsplanens intentioner
          skulle fullföljas av riksdagen, som skall besluta i ärendet den
          3 juni. Kristdemo­kraterna har motionerat om en omfattande analys
          av kärnämnena i gym­nasieskolan innan beslut fattas i frågan.
        </p>
        <p>
          Svenskar börjar bli alltmer udda med sina bristfälliga kunskaper
          i re­ligion och det gäller även kristendomen. Våra kontakter med
          Europa fördjupas alltmer. Där är förhållandet ett helt annat.
          Goda kunskaper i religion, både den egna och andras, är en självklarhet.
          Vad vet svensken om katolikens sätt att tänka? För att inte tala
          om den grekisk-katolska kyrkan, som aktualiseras i och med våra
          allt tätare förbindelser med Öst- och Centraleuropa. Våra kontakter
          med Mellanöstern och Asien gör att både islam och övriga världsreligioner
          aktualiseras på ett betydligt påtag­ligare sätt än tidigare.
        </p>
        <p>
          Det är enligt vår mening viktigt att alla elever i gymnasiet
          får tillfälle till goda kunskaper både i kristendom, som är vanligast
          i Sverige, men också i alla de andra religioner som våra olika
          invandrare representerar.
        </p>
        <pb facs="PDF:341"/>
        <p>
          Kunskap är oundgänglig för att öka förståelse och tolerans. Om
          man är osäker i den egna identiteten, är risken för intolerans
          och brist på förstå­else för det som kan förefalla annorlunda
          mycket stor. Därför behöver alla ungdomar i Sverige goda kunskaper
          i religion.
        </p>
        <p>
          Inte minst viktigt är de tillfällen till samtal i etiska frågor
          som detta ämne mer än något annat inbjuder till. Vi har alla varit
          överens om vikten av att våra barn och ungdomar får tillfälle
          att utveckla sin förmåga att samtala om etiska frågor och att
          själva ta ställning. Tillfällen till detta är tyvärr få i dagens
          stressade skola. Här kan vi erbjuda ett forum för det eftertänksamma
          samtalet.
        </p>
        <p>
          Jag vill ställa följande frågor till skolministern:
        </p>
        <p>
          1. Är skolministern beredd att verka för att religionsämnet förblir
          ett obligatoriskt kärnämne för alla gymnasieelever?
        </p>
        <p>
          2. På vilket sätt har annars skolministern tänkt försäkra sig
          om att ele­verna får den nödvändiga kunskapen både om sitt eget
          kulturarv och den omvärldskunskap vårt internationaliserade samhälle
          kräver?
        </p>
        <p>
          3. Hur har skolministern tänkt öka förståelsen för de invandrare
          som har en annan religion än vår och deras förståelse för vårt
          sätt att tänka i etiska frågor?
        </p>
        <p>
          4. På vilket sätt har skolministern tänkt kompensera den kunskapsförlust
          som blir följden för de elever som inte följer religionskunskap?
        </p>
        <pb facs="PDF:342"/>
      </div>
    </body>
  </text>
</TEI>
