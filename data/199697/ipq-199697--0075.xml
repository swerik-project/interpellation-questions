<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-199697--0075">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>1996/97:75</head>
        <author who="unknown">Marietta de Pourbaix-Lundin (m)</author>
        <minister who="unknown">so­cialministern</minister>
        <topic>socialbidragsnorm</topic>
        <docDate when="yyyy-mm-dd">date freetext</docDate>
        <status inProtocol="prot-abc123" when="yyyy-mm-dd" status="unknown">answered</status>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 1996/97:75 av Marietta de Pourbaix-Lundin (m)
          till so­cialministern om socialbidragsnorm
        </IPQ_title>
        <submission_info>
          Inkom den 19 november Besvarad den 3 december Prot. 1996/97:37
        </submission_info>
      </div>
      <div type="IPQuestionBody">
        <p>
          Både i ett skriftligt svar på en fråga från mig och i ett svar
          till mig un­der en frågestund i april i år har socialministern
          utlovat att en proposition om en ny socialtjänstlag skall komma
          under hösten 1996. I olika doku­ment har en proposition i ämnet
          varit aviserad till den 20 december i år.
        </p>
        <p>
          En ny socialtjänstlag med ändringar angående bl.a. socialbidragsnor-
          men har varit utlovad ett stort antal gånger. Hösten 1995 var
          en proposi­tion på gång, men uteblev av allt att döma av inbördes
          oenighet i rege­ringen mellan Socialdepartementet och Finansdepartementet.
          Finansde­partementet tycks i vart fall vid den tidpunkten ha haft
          uppfattningen att kommunerna själva skulle få bestämma nivån på
          socialbidragen medan Socialdepartementet förordade en riksnorm,
          beslutad av staten men fi­nansierad av kommunerna.
        </p>
        <p>
          Nu tycks förslaget om socialbidragen åter ha skjutits upp och
          sägs nu komma i mars 1997. Av tidningsuppgifter framgår det nu
          att socialtjänst­lagen skall ”samordnas” med en hel del andra
          förslag. Jag har svårt att se att den principiella frågan om vem
          som skall besluta om nivån på social­bidragen behöver samordnas.
          Det handlar egentligen om att äntligen ta ställning till om kommunpolitikerna
          skall få denna självklara rätt att själ­va besluta om det de också
          finansierar.
        </p>
        <p>
          I övrigt är jag mycket tveksam till föreslagen samordning med
          t.ex. arbetslöshetsförsäkringen och förtidspensionerna med tanke
          på att dessa ärenden också, precis som socialtjänstlagen, kan
          komma att dras i lång­bänk inom regeringen. Det finns, med tanke
          på tidigare erfarenheter, mycket som talar för att denna ”samordning”
          kan komma att innebära uppenbara risker att regeringen ändrar
          sig av ett eller annat skäl i sista minuten och att således inte
          heller den nu presenterade tidsplanen håller.
        </p>
        <p>
          Mina frågor till socialministern mot bakgrund av ovanstående
          är föl­jande:
        </p>
        <p>
          1. Hur avser socialministern att agera för att en ny socialtjänstlag
          inte skall bli ytterligare försenad på grund av den nu föreslagna
          samord­ningen av flera stora och tunga regelverk?
        </p>
        <p>
          2. Är socialministern beredd att avstå från samordning av socialbi-
          dragsnivåerna och att låta kommunpolitikerna själva bestämma er­sättningsnivån?
        </p>
        <pb facs="PDF:74"/>
      </div>
    </body>
  </text>
</TEI>
