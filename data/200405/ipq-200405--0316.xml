<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0316">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0316</head>
        <author who="i-Ybw8JnrmHGCsqpipBke8a7">Mikael Oscarsson</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>rättssäkerheten för svenska medborgare i Eritrea</topic>
        <docDate when="2005-01-18">den 18 januari</docDate>
        <status when="unknown" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10316</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:316 av Mikael Oscarsson (kd) till utrikesminister
          Laila Freivalds om rättssäkerheten för svenska medborgare i Eritrea
        </IPQ_title>
      </div>
      <div type="IPQuestionBody">
        <p xml:id="i-UDuP7RnizK3ebJF3HMpiMg">
          Den 17 december frågade jag Laila Freivalds om rättssäkerhet
          för svenska medborgare i Eritrea i allmänhet och för den 57-årige
          svenske medborgaren Kifleyesus Ogbachristos från Uppsala i synnerhet.
          Den 23 december fick jag svaret att UD "bistår alla svenska medborgare
          som får problem i samband med sin vistelse i Eritrea. Detta inkluderar
          självfallet Kifleyesus Ogbachristos".
        </p>
        <p xml:id="i-6KAzXPT5jcCqXxoCMF8VHg">
          Den svenske medborgaren Kifleyesus Ogbachristos åkte till Eritrea
          sommaren 2001 för att hälsa på sin gamle far. Resan slutade i
          fängelse i staden Asmera den 30 juli 2001. Anklagelsen var mord.
          Kifleyesus fängslades för detta brott redan för 15 år sedan och
          hölls då kvar i tre år ända tills det framkom att han vistats
          i en helt annan del av landet då brottet begicks. Kifleyesus frikändes
          därmed från brottet. Efter över två år i fängelse släpptes Kifleyesus
          Ogbachristos mot borgen den 13 oktober 2003. Men han har ändå
          inte kunnat komma hem till sin familj i Uppsala. Han har nämligen
          haft utreseförbud tills hans fall kommer upp i domstol.
        </p>
        <p xml:id="i-F5wzHoRsXxidA8iWHhRoSg">
          Den 9 oktober 2004 gick Kifleyesus in i koma. Antagligen förorsakad
          av brist på medicin och mat. Han är nämligen diabetiker. Hans
          fru flög ned till Asmara, Eritrea, med mat och medicin. Efter
          tre dagar vaknade han upp ur komatillståndet.
        </p>
        <p xml:id="i-XaF6jx36SpBeDLdmDuHozB">
          I början av december blev Kifelyesus satt i fängelse igen. Det
          var sagt att domstolsförhandlingar skulle hållas på julafton i
          år. Detta blev framflyttat till den 28 december. Förhandlingarna
          har för övrigt skjutits upp mer än 30 gånger.
        </p>
        <p xml:id="i-BwVpgXyN1V4kATXyYgmBiA">
          Den 28 december var han så sjuk att han inte kunde närvara och
          det bestämdes att förhandlingarna skulle hållas den 4 januari.
          Läkarna på sjukhuset "missade" att skriva ett intyg på att han
          var svårt sjuk. Den 5 januari avled Kifleyesus 57 år gammal. Med
          sannolikhet dog han i brist på diabetesmedicin och dålig mat.
        </p>
        <p xml:id="i-RKGYNU48xV45oSncgUCEA5">
          Behandlingen av Kifleyesus väcker en rad frågor. Vilka påtryckningar
          gjorde UD för att få Kifleyesus fri? Kände UD till att Kifleyesus
          var svårt sjuk? Det finns över 10 000 eritreaner i Sverige. Varför
          har Sverige bara ett konsulat i Eritrea? Bör inte Sverige snarast
          etablera en ambassad i Asnara? Hur ska dessa svenska medborgare
          som besöker sitt gamla hemland Eritrea göra för inte riskera att
          råka ut för samma sak som Kifleyesus Ogbachristos?
        </p>
        <p xml:id="i-U1ReEa5SpLRuhykLZg9FyR">
          Får fängslade svenska medborgare samma stöd? När det gäller Kubasvensken
          Mehdi Ghezali, sattes det in stora insatser för att säkra hans
          rättssäkerhet. Ghezali satt fängslad på Guantánamobasen i drygt
          två år. Någon rättegång fick han inte. Han greps i gränstrakterna
          mellan Afghanistan och Pakistan ihop med stridande al-Qaida-medlemmar.
          Utrikesminister Anna Lindh tog upp hans fall med USA:s utrikesminister
          Colin Powell och Sveriges ambassad i USA gjorde en rad påtryckningar.
          När han till sist släpptes flögs han hem med regeringsplanet.
        </p>
        <p xml:id="i-Axbpwm9AQpSiAVYdUihPuS">
          Även i fallet Calle Jonsson har Sverige gjort en rad påstötningar
          på hög nivå för att säkra Calle Jonssons rättssäkerhet. När man
          sedan ser på UD:s agerande för Kifleyesus blir kontrasten bländande.
        </p>
        <p xml:id="i-LEvK3RLP7oEuBBnvawVrFA">
          Givet ovan vill jag fråga när det gäller fallet Kifleyesus:
        </p>
        <p xml:id="i-UBatHuBnJkf4MdWseJpGmN">
          Vilka påtryckningar gjorde utrikesministern för att få honom
          fri och kände hon till att han var svårt sjuk?
        </p>
        <p xml:id="i-39qvkDj7ebJ5GAXBTEH1EX">
          Vilka åtgärder avser utrikesministern att vidta för att svenska
          medborgare som besöker sitt gamla hemland Eritrea inte ska riskera
          att råka ut för samma sak som Kifleyesus Ogbachristos?
        </p>
      </div>
    </body>
  </text>
</TEI>
