<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0351">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0351</head>
        <author who="i-EFJ93MgPh6dJrzDB1Tt657">Yvonne Andersson</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>äldre som lever i ensamhet</topic>
        <docDate when="2005-02-02">den 2 februari</docDate>
        <status when="unknown" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS10351</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:351 av Yvonne Andersson (kd) till statsrådet
          Ylva Johansson om äldre som lever i ensamhet
        </IPQ_title>
      </div>
      <div type="IPQuestionBody">
        <p xml:id="i-M6e9MzLMV9K2JY2Sq8o4fJ">
          Utvecklingen mot en ökad medellivslängd och ett allt större tillgodosett
          vårdbehov i hemmet har inneburit en ökad livskvalitet för många
          människor, en utveckling som vi kan vara stolta över. Med ökad
          ålder ökar risken för ensamhet. Vänner och släktingar dör och
          kanske till och med barn som ändå uppnått en aktningsvärd ålder.
          Jag har sett exempel på hur mycket hög ålder inte spelat någon
          som helst roll för den äldres möjlighet att få komma till ett
          gruppboende. Ensamhet är inte och kan inte vara en grund för att
          få vårdbostad. Det är ju inte vård man är i behov av när ensamheten
          blir jobbig utan gemenskap med andra.
        </p>
        <p xml:id="i-CfPL1vfoHgCmPRXmpBDFad">
          Att möta andra människor är ett viktigt och grundläggande mänskligt
          behov. Men mötet handlar inte enbart om att se andra människor
          utan att faktiskt möta dem i dialog och gemenskap.
        </p>
        <p xml:id="i-JdK7cdqY2e4vPkbpuf9otC">
          Att få bo kvar i sin bostad och få all tänkbar hjälp och vård
          är livskvalitet för många. I hemmet är man van, kan ta emot besök
          av släktingar och vänner. Den möjligheten vill vi ha kvar. Men
          för dem som inte har några anhöriga eller någon som vill besöka
          blir ensamheten och boendet i det egna hemmet en plåga.
        </p>
        <p xml:id="i-7whUCcutRa4kt5hxW4mTfV">
          Som äldre, liksom i alla andra livsskeden, har vi människor olika
          behov som måste kunna tillgodoses. Det fanns goda delar i de gamla
          ålderdomshemmen, såsom möjligheten till vardaglig social kontakt
          med andra i liknande situation. Jag finner att det måste tillskapas
          alternativ för de äldre som finner ensamheten svår men som i övrigt
          inte behöver särskild vård eller omsorg. Det ska finnas möjligheter
          för alla, också de äldre, att få ett boende som passar just deras
          behov.
        </p>
        <p xml:id="i-RM6WLLj9ARZ2zrnmwkuE3t">
          Vilka åtgärder avser statsrådet att vidta för att ensamboende
          som saknar behov av vård, får en vardaglig social kontakt om de
          så önskar?
        </p>
      </div>
    </body>
  </text>
</TEI>
