<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0656">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0656</head>
        <author who="i-LDb1GxQGG47N4mNNZ13jSZ">Martin Andreasson</author>
        <recipient who="i-CcdZckB2ErC625pmVtogZg">Leni Björklund</recipient>
        <topic>diskriminering inom Försvarsmakten</topic>
        <docDate when="2005-05-23">den 23 maj</docDate>
        <status when="unknown" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GS10656</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:656 av Martin Andreasson (fp) till försvarsminister
          Leni Björklund om diskriminering inom Försvarsmakten
        </IPQ_title>
      </div>
      <div type="IPQuestionBody">
        <p xml:id="i-AnJBXRNd57gP1DmZPnbVf1">
          Diskriminerande och kränkande behandling har på senare år blivit
          en uppmärksammad fråga inom Försvarsmakten. Trots olika centrala
          och lokala satsningar som genomförts förekommer dock alltjämt
          kränkningar och otillåtna bestraffningar inom Försvarsmakten,
          såväl bland anställda som värnpliktiga. Detta har bekräftats genom
          årliga attitydundersökningar och studier om förekomsten av sexuella
          trakasserier. Bilden har också förstärkts genom Värnpliktsrådets
          undersökningar hösten 2003 och våren 2005.
        </p>
        <p xml:id="i-RTg21ng8EEFqvgMmRKBXd4">
          Den medlemsundersökning som Officersförbundet genomförde sommaren
          2004 visade att ungefär två av tio upplevde att de under det senaste
          året diskriminerats eller behandlats nedlåtande på sin arbetsplats.
          Bland kvinnliga officerare var siffran mycket högre. 32 % av kvinnorna
          uppgav att de under det senaste året diskriminerats eller behandlats
          nedlåtande. Kön och grad var vanligaste orsaken till diskriminering
          och nedlåtande behandling, och det är officerare som oftast utför
          den diskriminerande handlingen.
        </p>
        <p xml:id="i-661szctyVo1oREHTaMGs2i">
          Undersökningar visar också att sju av tio homosexuella i Försvarsmakten
          inte vågar komma ut med sin sexualitet, vilket är en betydligt
          högre än i övriga samhället. Åtta av tio kvinnor anmäler inte
          kränkningar på grund av rädsla för repressalier.
        </p>
        <p xml:id="i-QsGUB9aJkyYV7i2bxkHG3t">
          För att komma till rätta med den diskriminering som förekommer
          @ på grund av kön, sexuell läggning och könsidentitet, etnicitet,
          religion eller funktionshinder @ måste arbetet inrikta sig inte
          enbart på de incidenter som inträffar. Man måste också synliggöra
          och konfrontera de värderingar som möjliggör att diskriminerande
          och kränkande behandling kan förekomma och tolereras. Som Officersförbundets
          vice ordförande Lars Gren uttrycker saken i en nyhetsnotis från
          förbundet den 11 april 2005: "Försvarsmakten har länge försökt
          klara sig genom att skylla på att det bara handlar om enskilda
          rötägg som gör fel. Från Officersförbundet har vi mer och mer
          fått klart för oss att problemet ligger djupare än så. Det handlar
          om att det finns en kultur inom försvaret som gör det möjligt
          att vi aldrig kommer till rätta med övergrepp och diskriminering.
          Det är helt oacceptabelt."
        </p>
        <p xml:id="i-F3YdnH6C7n1mB1EXj3vFiF">
          Försvarsmakten befinner sig i dag i en dramatisk förändringsprocess,
          på alla nivåer. Från flera håll har det uttryckts stor oro för
          att det systematiska och samordnade arbetet mot diskriminering
          kommer att nedprioriteras som ett resultat av strukturförändringen.
          Farhågor finns för att det arbete som påbörjats för att bryta
          diskrimineringen riskerar att tappa tempo eller helt åsidosättas.
        </p>
        <p xml:id="i-Ezah6dpWdbtRLn5CJqPdHP">
          Jag vill därför fråga försvarsministern:
        </p>
        <p xml:id="i-RH3dmvzhngyh1TSXqZBed9">
          När kommer försvarsministern att säkerställa att Försvarsmakten
          agerar med full kraft för att bryta diskrimineringen på grund
          av kön, sexuell läggning eller könsidentitet, etnicitet, religion
          eller funktionshinder?
        </p>
      </div>
    </body>
  </text>
</TEI>
