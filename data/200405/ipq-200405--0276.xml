<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0276">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0276</head>
        <author who="i-Bx9fbNBh4ybH7H2kWavRdb">Gabriel Romanus</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>regeringens tandvårdspolitik</topic>
        <docDate when="2004-12-20">den 20 december</docDate>
        <status when="unknown" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS10276</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:276 av Gabriel Romanus (fp) till statsrådet
          Ylva Johansson om regeringens tandvårdspolitik
        </IPQ_title>
      </div>
      <div type="IPQuestionBody">
        <p xml:id="i-9V3TnbEkjAwv2LTMX88Qb4">
          I debattböcker och festskrifter säger man att hela tänder inte
          får bli en klassfråga. Ändå är det detta som nu håller på att
          ske, utan att regeringen gör något åt det. En miljon människor
          avstår från den tandvård de skulle behöva, därför att de inte
          anser sig ha råd. Det betyder att den goda tandhälsa, som har
          byggts upp i Sverige sedan mitten av 1970-talet med hjälp av tandvårdsförsäkringen,
          nu håller på att raseras. Det kan gå fort om inget görs för att
          vända utvecklingen.
        </p>
        <p xml:id="i-FXVV4Z4y2gUJb2WnXW3wqw">
          I juni 2002, för två och ett halvt år sedan, överlämnade regeringens
          tandvårdsutredare sitt betänkande, Tandvården till 2010.
        </p>
        <p xml:id="i-RcvdcfUx6EjxmnM2WAemYK">
          I budgetpropositionen för 2004 sägs, att utredningens förslag
          har remissbehandlats, och att förslagen bereds i Regeringskansliet.
        </p>
        <p xml:id="i-ct1ea3ByYZNUuU7w77Eic">
          I budgetpropositionen för 2005 sägs inte längre att förslagen
          bereds, inte heller att de har avförts från beredning.
        </p>
        <p xml:id="i-UhmgMzoBM9o2YhpXYfcef4">
          I socialutskottets betänkande över budgeten (SoU 2004/05:1) sägs
          att betänkandet fortfarande "enligt uppgift" är under beredning
          i Regeringskansliet.
        </p>
        <p xml:id="i-97okTi8H3fvErSEYKbYnKr">
          Varken i kammardebatten om betänkandet den 9 december, eller
          under frågestunden samma dag, ville det ansvariga statsrådet ge
          besked om regeringens avsikter. Det framgick i stället att statsrådet
          är stolt över det högkostnadsskydd som har införts för personer
          som har fyllt 65. Trots detta högkostnadsskydd kan en pensionär
          dock få betala 7 700 kr för tandvård, plus kostnaden för material.
          Tillsammans kan detta uppgå till långt över 10 000 kr. Det är
          en självrisk som är långt högre än vad som gäller i bilförsäkringen
          för en ganska flott bil.
        </p>
        <p xml:id="i-6ydB6h7mNvoTHhsqnr9Jkz">
          På frågor från undertecknad om vad regeringen avser att göra
          för att personer under 65 ska anse sig ha råd med tandvård, kunde
          regeringens företrädare endast hänvisa till att Moderata samlingspartiet
          (!) vill anslå mindre pengar än regeringen till tandvårdsstödet.
          Som uttryck för hållningen hos den regering som gör anspråk på
          att styra landet är detta knappast imponerande.
        </p>
        <p xml:id="i-283vZY5pBvsbxN5J3A58Zr">
          Statsrådet pekar på att det skulle kosta mycket (10@20 miljarder
          per år) att behandla tänderna som en del av kroppen i den meningen
          att samma stöd ges som i sjukförsäkringen. Detta må vara sant,
          men detta är givetvis inte enda möjligheten att möta den hotande
          tandvårdskrisen. Som bekant finns det modeller för att komplettera
          tandvårdsstödet med en verklig försäkring, så kallad abonnemangstandvård.
        </p>
        <p xml:id="i-VzZYqoMv6hdvJESdKLZJ85">
          Det skulle innebära att de som så önskade kunde försäkra sig
          mot överraskande, omöjliga tandvårdskostnader genom att betala
          en fast avgift. Folkpartiet har föreslagit att staten skulle stimulera
          till utbyggnaden av abonnemangstandvård, på ett sådant sätt att
          både folktandvården och privata vårdgivare kan erbjuda detta alternativ.
          Regeringens utredare uttalar sig också i betänkandet positivt
          om abonnemangstandvård, som med brett politiskt stöd har införts
          i Värmlands läns landsting. Tyvärr har våra förslag hittills avvisats.
        </p>
        <p xml:id="i-6WDv6vP4sGU9T7ZEivai59">
          Mot bakgrund av det anförda vill jag fråga statsrådet Ylva Johansson:
        </p>
        <p xml:id="i-813fzAELfyYLgWBhH4ckos">
          1. Vad tänker regeringen göra för att infria löftet att hela
          tänder inte ska vara en klassfråga?
        </p>
        <p xml:id="i-Eos8aPNrAEB74zWBP5LN4T">
          2. Vilken är regeringens tidtabell för en tandvårdsreform värd
          namnet?
        </p>
        <p xml:id="i-62oSkLgxi1xjkBH6W5isfv">
          3. Kommer regeringens förslag att innebära att människor kan
          försäkra sig mot oförutsedda tandvårdskostnader genom en fast
          årlig avgift?
        </p>
      </div>
    </body>
  </text>
</TEI>
