<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0196">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0196</head>
        <author who="i-F8qdE2eedz12PwFanq3ahv">Maud Ekendahl</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>flygteknikerutbildning</topic>
        <docDate when="2004-11-22">den 22 november</docDate>
        <status when="unknown" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GS10196</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:196 av Maud Ekendahl (m) till utbildnings-
          och kulturminister Leif Pagrotsky om flygteknikerutbildning
        </IPQ_title>
      </div>
      <div type="IPQuestionBody">
        <p xml:id="i-NgdiY6oPnnjhnjEJGdL4E6">
          Genom ett riksdagsbeslut kan kommunala påbyggnadsutbildningar
          komma överföras till en statlig utbildningsform och med en statlig
          huvudman, eller eventuellt fortgå som lokal påbyggnadsutbildning.
        </p>
        <p xml:id="i-D1XSKVuL14pZsTmCcGzSqN">
          I Sverige finns tre påbyggnadsutbildningar för flygtekniker.
          Dessa finns i Nyköping, Västerås och Luleå. Samtliga behövs för
          att täcka efterfrågan på flygtekniker. Enbart från skolenheten
          Flygteknik, Technical Training i Nyköping har 30 av 35 avgångselever
          under de två senaste läsåren ett arbete som motsvarar utbildningen.
          Nyköpings kommun har av European Aviation Safety Agency (EASA)
          givits tillstånd att bedriva grundutbildning av flygteknisk personal.
          För att utbildningen ska uppfylla de europeiska luftfartsbestämmelserna
          krävs dels att skolan har tillgång till undervisningsmateriel
          som flygplan i den kategorin som tillståndet avser, dels att flygplanen
          innehåller den senaste tekniken. Flygteknisk underhållsutbildning
          kräver enligt EASA att skolan samarbetar med den flygtekniska
          branschen. Genom långvarigt samarbete med flygindustrin har Nyköpings
          kommun en mycket väl fungerande flygteknisk utbildningsorganisation.
        </p>
        <p xml:id="i-QEHouKw9rbChv8hqxQE2UC">
          Regeringen har utsett en samrådsgrupp för utveckling av bland
          annat påbyggnadsutbildning för flygtekniker. Samrådsgruppen har
          fått ett förslag från Mälardalens högskola och flygteknikerutbildningen
          i Västerås, om att införa endast ett nationellt centrum för utbildningen.
          Risken är då uppenbar att två utbildningsplatser läggs ned och
          endast en blir kvar. Utbildningen av flygtekniker kommer enligt
          de europeiska luftfartsbestämmelserna inte att lösas av en enskild
          utbildningsorganisation. Om regeringen skulle fatta ett beslut
          om att endast ett nationellt utbildningscentrum för hela landet
          blir verklighet kan detta innebära slutet för utbildningen i Nyköping.
        </p>
        <p xml:id="i-PV8FA2WxRBLu8cCZdyuF8p">
          I händelse av att det blir endast ett nationellt utbildningscentrum,
          är risken uppenbar att färre elever söker utbildning när den inte
          längre finns på flera orter över hela landet. Det finns dessutom
          fördelar med att ha flygteknikerutbildning i anslutning till flygplatsverksamheten
          på respektive orts flygplats och lokala företag inom flygteknik.
        </p>
        <p xml:id="i-NniJLatz13oVjznybxi3TS">
          Tillväxten inom flygindustrin kommer att öka med 4@6 % per år,
          vilket ger en fördubbling av flygresenärer den kommande tioårsperioden.
          Detta innebär att behovet av certifierade flygtekniker kan förväntas
          öka.
        </p>
        <p xml:id="i-5RpxvGNLuQ5DqT8Tt2f3vn">
          Vilka åtgärder är utbildningsministern beredd att vidtaga för
          att behålla nuvarande tre påbyggnadsutbildningar?
        </p>
      </div>
    </body>
  </text>
</TEI>
