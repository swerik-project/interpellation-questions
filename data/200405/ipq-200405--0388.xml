<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0388">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0388</head>
        <author who="i-H5HJUuQkcmeBKzDKgSJFMx">Lars Johansson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>villkoren för hemförsäkringen</topic>
        <docDate when="2005-02-16">den 16 februari</docDate>
        <status when="2005-03-04" byWhom="Sven-Erik Österberg" byWhomId="i-9fdWbFK67588CD12XaNZBq" status="answered">besvarad</status>
        <external_id source="rdwebb">GS10388</external_id>
        <debate>
          <turn when="2005-03-04 09:02:53" duration="311">Sven-Erik Österberg (S)</turn>
          <turn when="2005-03-04 09:08:00" duration="243">Siw Wittgren-Ahl (S)</turn>
          <turn when="2005-03-04 09:11:59" duration="146">Inger René (M)</turn>
          <turn when="2005-03-04 09:14:21" duration="216">Sven-Erik Österberg (S)</turn>
          <turn when="2005-03-04 09:17:54" duration="140">Siw Wittgren-Ahl (S)</turn>
          <turn when="2005-03-04 09:20:10" duration="132">Inger René (M)</turn>
          <turn when="2005-03-04 09:22:18" duration="201">Sven-Erik Österberg (S)</turn>
          <turn when="2005-03-04 09:25:35" duration="142">Siw Wittgren-Ahl (S)</turn>
          <turn when="2005-03-04 09:27:54" duration="203">Sven-Erik Österberg (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:388 av Lars Johansson (s) till justitieminister
          Thomas Bodström om villkoren för hemförsäkringen
        </IPQ_title>
      </div>
      <div type="IPQuestionBody">
        <p xml:id="i-JTkY6VBHzVEK7fcLMi6r3T">
          Nyligen har Länsförsäkringar beslutat att kraftigt höja självrisken
          för hyresgäster som bor i området Gärdsås i Bergsjön i Göteborg.
          Hyresgästerna får självrisken höjd med omkring 400 %, vilket handlar
          om flera tusen kronor för en enskild hyresgäst. Länsförsäkringar
          motiverar beslutet med att området är skadedrabbat med bland annat
          många inbrott.
        </p>
        <p xml:id="i-5WpRBJPStLAgJ9T844JPss">
          Gärdsås är ett område där medelinkomsten är låg och arbetslösheten
          hög. Det är därmed människor med små inkomster som nu drabbas
          av de höjda självriskerna, medan boende i mer välbärgade områden
          får betala betydligt mindre.
        </p>
        <p xml:id="i-TapXMTvxG8ZjDPZhYtmqfs">
          Hela tanken med försäkringar är att sprida riskerna hos en större
          grupp av individer. Ifall försäkringsbolagen kraftigt snävar in
          de områden eller de grupper av försäkringstagare som ska täcka
          kostnaderna kommer det innebära att vissa grupper får sina villkor
          kraftigt försämrade.
        </p>
        <p xml:id="i-3EGnFhanz4Lh2dEvwxLJmw">
          De boende i det nu aktuella området som drabbas kan än så länge
          lösa problemet genom att byta försäkringsbolag. Länsförsäkringar
          förnekar inte heller att syftet med den kraftiga höjningen av
          självrisken kan vara att skrämma bort denna grupp kunder från
          bolaget.
        </p>
        <p xml:id="i-LVpU1X5QCr2zdgXCnvgUMT">
          Men om ett försäkringsbolag försöker bli av med olönsamma grupper,
          genom att försämra villkoren för dessa, är risken uppenbar att
          även andra bolag följer efter. Resultatet kan då bli att vissa
          grupper, bland annat människor som bor i socialt utsatta områden,
          står utan möjlighet att teckna en hemförsäkring. Det är en situation
          som redan råder i vissa länder.
        </p>
        <p xml:id="i-N8C9UKMXWunx7u2G9TTE6F">
          Det kan inte vara acceptabelt för samhället. Alla människor måste
          ha rätt till den trygghet som det innebär att ha en hemförsäkring.
          Även om skadefrekvensen och försäkringsbolagens kostnader varierar
          mellan olika områden, måste det rimliga vara att riskerna sprids
          på ett sådant sätt att villkoren inte blir orimliga för vissa
          grupper.
        </p>
        <p xml:id="i-KLtettJws3QPsyUMJMmzzF">
          Masoud Kamali, professor i socialt arbete vid Uppsala universitet,
          anser att Länsförsäkringars höjning av självrisken är diskriminering,
          eftersom det innebär att en viss grupp i samhället missgynnas.
        </p>
        <p xml:id="i-AhSkmpbBmYJBPtJRMW372f">
          Avser ministern att vidta några åtgärder för att förhindra att
          försäkringsbolag missgynnar vissa grupper i samhället?
        </p>
        <p xml:id="i-EFHLMMgCghzJUacpaDJ55h">
          Vad tänker ministern göra för att säkerställa att alla människor
          har rätt till den trygghet som det innebär att ha en hemförsäkring?
        </p>
        <p xml:id="i-6fQCkcLym4CsVBtVSkNJzE">
          Avser ministern att verka för att en statlig myndighet ges i
          uppdrag att kontrollera villkoren för försäkringstagare?
        </p>
      </div>
    </body>
  </text>
</TEI>
