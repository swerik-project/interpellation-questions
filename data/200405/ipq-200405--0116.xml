<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0116">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0116</head>
        <author who="i-6kLJbGLpwB9hYxDrVrkcqF">Karin Pilsäter</author>
        <recipient who="i-HNvivTxAPySuVXe8X3z3LJ">Pär Nuder</recipient>
        <topic>reform av budgetlagen</topic>
        <docDate when="2004-11-02">den 2 november</docDate>
        <status when="unknown" byWhom="Pär Nuder" byWhomId="i-HNvivTxAPySuVXe8X3z3LJ" status="answered">besvarad</status>
        <external_id source="rdwebb">GS10116</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:116 av Karin Pilsäter (fp) till finansminister
          Pär Nuder om reform av budgetlagen
        </IPQ_title>
      </div>
      <div type="IPQuestionBody">
        <p xml:id="i-UKLnBq8h8SheKagHCZYHRV">
          Den nya budgetordning som infördes 1997 syftade till att få bättre
          kontroll över statens utgifter och undvika att stora underskott
          skulle uppkomma. Ett avgörande inslag var den nya ordningen med
          utgiftstak. Den innebar att till skillnad från den tidigare ordningen
          där budgeten byggdes underifrån vändes nu hela processen. Tidigare
          startade budgetarbetet med myndigheternas anslagskrav, som sedan
          dämpades i fackdepartementen för att slutligen utformas i förhandling
          mellan Finansdepartementet och fackdepartementen. När resultatet
          visade sig inte kunna rymmas inom beräknade skatteinkomster höjdes
          skatterna i allmänhet. På så sätt pressades skattetrycket uppåt.
        </p>
        <p xml:id="i-NrzNYuN3ET4RCXv4Gze8ks">
          I den nya processen är det meningen att ett utgiftstak ska sättas
          flera år i förväg med hänsyn till ekonomins läge och avvägning
          mellan offentlig och privat verksamhet. Detaljerna i budgeten
          får sedan utformas så att de ligger inom utgiftstaket. Genom att
          detta är formulerat i absoluta tal ställer det krav på återhållsamhet
          med offentliga utgifter. Senare har regeringen kompletterat utgiftstaken
          med mål för det offentliga sparandet, mål som inte kommer att
          uppnås.
        </p>
        <p xml:id="i-JBtwTmytz4ZAkeFwYQT3kW">
          Systemet med utgiftstak är bra, om det tillämpas rätt. Tyvärr
          har regeringen vid ett flertal tillfällen manipulerat med utgiftstaket
          så att det nu inte är det riktmärke som den ursprungliga tanken
          var. Det gäller dels långsiktigheten i faställande av utgiftstaken,
          dels redovisningen av utgifter under utgiftstaken.
        </p>
        <p xml:id="i-8jSNB4D3XVSk9PUmmHQseC">
          Den budgetordning som fastställdes 1997 genom budgetlagen reformerades
          något 2001. Då fastslogs att regeringen i varje års budgetproposition
          ska föreslå utgiftstak för det tredje året i planeringsperioden.
          Så sker dock inte.
        </p>
        <p xml:id="i-CS24masAfLU9jeFkHqxtFB">
          Redan hösten 2002 underlät regeringen att göra detta i BP 2003,
          med motivering att tiden efter valet inte medgett detta. I stället
          skulle man återkomma i vårpropositionen 2004. Så skedde inte,
          utan man presenterade en "beräkningsteknisk bedömning". I BP 2005
          föreslås inte heller något utgiftstak för det tredje året, 2007,
          med motivering om osäkerhet kring ekonomins potentiella produktionsförmåga
          och fortsatta överväganden om att införa en så kallad sysselsättningsmarginal.
        </p>
        <p xml:id="i-3drukT9wokHEbWZYTqL6jR">
          De omskrivningar av orsakerna som använts är inte godtagbara
          skäl för att inte följa budgetlagen. Men den krassa verkligheten
          bakom oförmågan att ta ställning torde snarare vara att förhandlingarna
          med stödpartierna inte genomförts på ett sådant sätt att de långsiktiga
          och övergripande besluten kunnat tas före de kortsiktiga och detaljerade.
          De formella föreskrifterna i budgetlagen åsidosätts helt enkelt
          därför att man inte heller följer den ordning för arbetet som
          budgetlagens regelverk anger.
        </p>
        <p xml:id="i-DnLxKiBUD4XPt1FkF65k5g">
          De utgiftstak som ändå finns fastställda har sedan brutits. Det
          sätt som regeringen främst tillämpat är att göra om stöd, bidrag
          med mera som borde redovisas som utgifter men som gjorts om till
          nedsättningsposter på statens inkomstsida. Därigenom kan regeringen
          fortsätta en politik som annars hade måst rymmas inom utgiftstaket.
          Det är regeringens svårigheter att prioritera som lett till detta
          numera systematiska sätt att "krypa under" utgiftstaket.
        </p>
        <p xml:id="i-3wA43vV6PRv3o5c3MXDb4j">
          Vidare har det funnits en uppenbar asymmetri i regeringens sätt
          att tekniskt justera utgiftstaket. Med tekniska justeringar avses
          att utgiftstaket anpassas till förändringar som inte innebär högre
          utgifter för den totala offentliga sektorn men där till exempel
          fördelningen mellan stat och kommun berörs. Det visar sig att
          regeringen varit mera benägen att göra tekniska justeringar som
          inneburit att utgiftstaket höjts än motsatsen även om en teknisk
          justering som medfört en sänkning av taket varit motiverad.
        </p>
        <p xml:id="i-j5UmgcAeztsECtKsaPcBS">
          Ett konkret exempel på detta är att regeringen i BP 2005 justerar
          upp utgiftstaket för den ökade kommunkompensation som sker till
          kommunerna på grund av vissa ändringar av grundavdrag med mera,
          men inte gör motsvarande nedjustering av taket för den minskade
          kompensation som slutregleringen av omläggning till beskattade
          grundpensioner innebär. Detta betyder att utgiftstaket för 2005
          och framgent är 2 miljarder högre än det skulle varit.
        </p>
        <p xml:id="i-W8RifbYgFbyraPyud74oLF">
          Samtidigt har en ren uppräkning av utgiftstaket för 2005 gjorts
          med 4 miljarder kronor i samband med att 4 miljarder av sysselsättningsstödet
          till kommunerna föreslås redovisas korrekt, under utgiftsområde
          25. Regeringen kallar dock detta för teknisk justering i BP 2004
          (finansplanen s. 97), med motiveringen att ändringen inte är saldopåverkande.
          Detta är dock en ren manipulation, eftersom det i första steget
          är saldopåverkande att lägga ett sådant stöd som minskad inkomst.
          Det första steget togs i och med den ekonomiska riktlinjepropositionen
          våren 2004. Vid detta tillfälle fattar riksdagen inte beslut om
          vare sig utgifter eller inkomster, varför påståendet att förslaget
          inte är saldopåverkande inte är korrekt. Denna åtgärd innebär
          alltså att regeringen har höjt utgiftstaket med 4 miljarder kronor.
        </p>
        <p xml:id="i-VT5895nTq4AUXYL7Cvqkt8">
          När de finansiella problemen i SJ blev akuta 2003 drev regeringen
          igenom att vissa andra statliga företag skulle avsätta medel på
          ett konto i Riksgäldskontoret varifrån sedan dessa kunde överföras
          till SJ utan att passera budgeten. Därigenom tvingades inte regeringen
          till en prioritering inom utgiftstakets ram.
        </p>
        <p xml:id="i-MoHaY8bhjUjRshkVtfgyrY">
          Grundprincipen i budgetlagen är att infrastrukturinvesteringar
          ska finansieras genom anslag över budgeten, inte genom lån. Omfattande
          infrastrukturinvesteringar har dock tillåtits ske med lånade medel,
          upplåning som gjorts av till exempel Vägverket eller Botniabanan
          AB men som får långsiktig finansiella konsekvenser för statsfinanserna.
        </p>
        <p xml:id="i-3e8im4AP8SaMLtpv9zLTm5">
          En på inte sätt fullständig redovisning av några större sådana
          poster som borde redovisats på utgiftssidan och därmed borde ha
          prövats inom utgiftstaket redovisas i följande tabell.
        </p>
        <p xml:id="i-Bem3EixLo2MCPEnQhyZiBd">
          Belopp som ej redovisas under utgiftstaket
        </p>
        <p xml:id="i-MC5k5u2SJCh16esutkDHxB">
          Mdr 2005
        </p>
        <p xml:id="i-7Cz5YDUxopQPMbnLhLtUkP">
          Nedsättning av skatter
        </p>
        <p xml:id="i-BN1qGEXxU2WAgFEACzmt1k">
          Anställningsstöd 2,8
        </p>
        <p xml:id="i-Bgu3AfoYHtw16uP3H14wbE">
          Källsorteringslokaler 0,3
        </p>
        <p xml:id="i-MBfU3WE3m41PZ63hcwZjWg">
          Bredbandsinstallation 0,1
        </p>
        <p xml:id="i-PewFtmwXyiCnDcdKBaBGTU">
          Stöd till sjöfart 1,6
        </p>
        <p xml:id="i-MfU2iYUZ7g8FkdNPaoAhyc">
          Reparation och ombyggnad av offentliga lokaler 1,3
        </p>
        <p xml:id="i-Xt4gWUuGuv41hSYXqUEcwV">
          Stöd till kommuner och landsting 7,5
        </p>
        <p xml:id="i-S9zi76Pb6KKFTr3fzPzXyv">
          Byggtjänster 0,9
        </p>
        <p xml:id="i-BTH9yFciiQwY1ppSw8skwS">
          Skyddat arbete hos offentliga arbetsgivare 0,8
        </p>
        <p xml:id="i-VTAxzbQexi2wv4PVVq41Sa">
          Utbildning av personal i vård och omsorg 0,5
        </p>
        <p xml:id="i-BYAgt99j8ZmqzDNK2GCEX5">
          Annat
        </p>
        <p xml:id="i-DBPWutHz37fr6RswuCnVHZ">
          Stöd till statliga förlustbolag 2,0
        </p>
        <p xml:id="i-CmJTd3Y6cHQ4JmjiMNLD1">
          Summa av ovanstående 17,8
        </p>
        <p xml:id="i-3w47DgGEGBMGjzRZcFNTmb">
          Källa: Budgetpropositionen
        </p>
        <p xml:id="i-Py21wdsW4sLyCW2UAnkyvr">
          Det är således närmare 20 miljarder kronor som inte redovisats
          på ett korrekt sätt. Till detta kommer en mängd tidigare beslut
          om mindre avgifter med mera som får användas till utgifter ute
          i myndigheterna med nettoredovisning. Detta är utgifter som borde
          falla under utgiftstaket. Samtidigt är taket för 2005 2 miljarder
          kronor högre än vad det skulle varit med korrekta justeringar
          för relationerna med kommunerna. Till detta kommer att taket faktiskt
          aktivt har höjts med 4 miljarder kronor. Utgiftstaken är med andra
          ord rejält spräckta.
        </p>
        <p xml:id="i-9YCDjwzZGuPbegPEJYppq7">
          Regeringens metod för budgetarbete, ständigt återkommande kortsiktiga
          förhandlingar med stödpartierna i riksdagen är också skälet till
          att utgiftstaken spräcks. Man missbrukar marginalen genom att
          fylla den med råge med framförhandlade utgifter i förväg. De oförutsedda
          utgifter som sedan uppstår finns det ingen marginal kvar för.
        </p>
        <p xml:id="i-WncQLVqUzWXHUAuQKQaZsc">
          Detta har påtalats i många sammanhang. Redan våren 1999 tillsattes
          en utredning för att utvärdera den reformerade budgetprocessen,
          vilken presenterade sitt betänkande i juni 2000 (SOU 2000:61).
          I den påtalas de vid denna tidpunkt gjorda avstegen från hur utgifter
          ska redovisas och andra sätt att kringå utgiftstaken (se till
          exempel avsnitt 4.6).
        </p>
        <p xml:id="i-VxJrWqYkSgTyHrazdWvQrQ">
          Utredningen påtalar att huvudproblemet är just att marginalen
          missbrukats i förväg och att detta leder till en rad manipulationer,
          varför det viktigaste är att återställa systemet med marginal.
          Sedan dess har dock, som visas ovan, kringgåendet av utgiftstaket
          genomförts på ett betydligt mera omfattande och förplanerat sätt.
          Den slutsats som gjordes i utredningen har under de fyra år som
          nu förflutit är därför i hög grad ofullständig utifrån dagens
          förhållanden.
        </p>
        <p xml:id="i-HCJmcNMgeXvdeUCaMBahrH">
          Likafullt är det anmärkningsvärt att under de fyra år som gått
          ingenting har hänt i praktiken med de förslag som lämnades av
          utredaren. I flera år har regeringen i budgetpropositionerna aviserat
          att man avser att återkomma med förslag till hantering av marginalen,
          så även alltså i den senaste budgetproposition. Men inga förslag
          kommer.
        </p>
        <p xml:id="i-45SMp93M25e3cAbTb3BTu9">
          Med anledning av ovanstående vill jag fråga finansminister Pär
          Nuder:
        </p>
        <p xml:id="i-Gk96DxLkFzuNKPGX93Wwjg">
          1. Har ministern för avsikt att föreslå en förändring av budgetlagen,
          så att det ramverk och de intentioner som finns för budgetprocessen
          och statsbudgeten efterlevs?
        </p>
        <p xml:id="i-WrJSt7xDYBG628X7BgvjtC">
          2. Avser ministern att verka för att regeringen i den ekonomiska
          riktlinjepropositionen återgår till budgetlagens föreskrifter
          om bruttoredovisning och redovisning av utgifter som utgifter,
          inkomster som inkomster?
        </p>
        <p xml:id="i-5NzWoTbf1cSjnpkZVK4xo7">
          3. Avser ministern att i det kommande budgetarbetet följa budgetlagens
          intentioner beträffande storlek och användning av budgetmarginalen?
        </p>
      </div>
    </body>
  </text>
</TEI>
