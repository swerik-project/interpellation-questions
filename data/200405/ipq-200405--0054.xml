<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0054">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0054</head>
        <author who="i-UnkrZ3NAvoWXY6Krxbkudq">Tobias Krantz</author>
        <recipient who="i-GRX2GfDazmcwmcRyZSiKdA">Gunnar Lund</recipient>
        <topic>myndighetsexpansionen</topic>
        <docDate when="2004-10-11">den 11 oktober</docDate>
        <status when="unknown" byWhom="Sven-Erik Österberg" byWhomId="i-9fdWbFK67588CD12XaNZBq" status="answered">besvarad</status>
        <external_id source="rdwebb">GS1054</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:54 av Tobias Krantz (fp) till statsrådet
          Gunnar Lund om myndighetsexpansionen
        </IPQ_title>
      </div>
      <div type="IPQuestionBody">
        <p xml:id="i-BXsUXQEgQNmrzSsgEDuwsS">
          Antalet statliga myndigheter växer kraftigt i Sverige. Under
          enbart de tre senaste åren har vårt land fått 31 helt nya myndigheter.
          Sverige har för tillfället 234 myndigheter som lämnar egen årsredovisning
          till regeringen. Myndigheterna har tillsammans drygt 192 000 årsarbetskrafter
          och omsätter 207 miljarder kronor, allt enligt en rapport från
          Statskontoret nyligen (rapport 2004:9). Ytterligare 20 myndigheter
          bildas i år, nästa år eller är på förslag, enligt en sammanställning
          som tidningen Affärsvärlden har gjort (den 8 juni 2004).
        </p>
        <p xml:id="i-SCi2f4YyPoQHxuGAxya15m">
          Många av de nybildade myndigheterna är mycket små: drygt hälften
          av dem har under 30 årsarbetskrafter, tio av dem har under tio
          årsarbetskrafter. Statskontoret riktar i sin rapport skarp kritik
          mot den trenden. De nya, små myndigheterna dras med höga administrationskostnader
          och de visar på en högre sårbarhet än större myndigheter, skriver
          Statskontoret. Regeringen uppmanas att se över myndighetsstrukturen
          i syfte att skapa större enheter.
        </p>
        <p xml:id="i-BUKV6Gf1b18NCR2t9Zafnv">
          Den växande myndighetsbyråkratin ökar krånglet för enskilda och
          företag. Varje ny myndighet måste naturligtvis motivera sin egen
          existens. Det blir fler regler att följa, ibland regler som kan
          gå stick i stäv med bestämmelser som andra myndigheter utfärdar.
          Myndighetsexpansionen minskar effektiviteten i den offentliga
          förvaltningen; medborgarnas skattepengar används inte på det mest
          ändamålsenliga sättet. Men byråkratins tillväxt skapar också problem
          från demokratisynpunkt. När den offentliga förvaltningen blir
          alltmer omfattande och svåröverskådlig försvåras ansvarsutkrävande
          och kontroll.
        </p>
        <p xml:id="i-UDXSnqcqusFTFaNw5YTVxV">
          Sverige behöver, enligt min mening, en genomgripande myndighetsreform.
          För det första bör det sättas ett tak vid nuvarande nivå på antalet
          statliga myndigheter. Om regeringen vill inrätta en ny myndighet
          måste den samtidigt lägga ned en existerande myndighet. Det tvingar
          fram en seriös prövning av huruvida motiven för en ny myndighet
          verkligen håller. För det andra bör en "solnedgångsparagraf" för
          nya myndigheter införas. "Solnedgångsparagrafen" innebär att regeringen
          eller riksdagen inom en viss tid måste fatta ett nytt beslut om
          myndighetens existens; i annat fall avvecklas den automatiskt.
          För det tredje bör rationaliseringar och nedläggningar göras vad
          gäller redan existerande myndigheter. Myndigheter som kan läggas
          ned är exempelvis Integrationsverket och Glesbygdsverket. De fyra
          diskrimineringsombudsmännen borde kunna slås samman till en myndighet.
          Listan skulle kunna göras längre.
        </p>
        <p xml:id="i-LswYcybX8Jw62gL3KEY5Y">
          Med anledning av vad som ovan har anförts vill jag fråga statsrådet
          vilka åtgärder han avser att vidta i syfte att stoppa myndighetsexpansionen
          i Sverige.
        </p>
      </div>
    </body>
  </text>
</TEI>
