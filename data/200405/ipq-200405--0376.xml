<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0376">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0376</head>
        <author who="i-97ancH8vcZWM84VcKVCDX7">Margareta Andersson</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>resurserna på den svenska arbetsmarknaden</topic>
        <docDate when="2005-02-11">den 11 februari</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GS10376</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:376 av Margareta Andersson (c) till statsrådet
          Hans Karlsson om resurserna på den svenska arbetsmarknaden
        </IPQ_title>
      </div>
      <div type="IPQuestionBody">
        <p xml:id="i-P2rN8P2TGEYZqR8QhCkhc3">
          Det är en märklig tid vi lever i. Samma dag som ett lettiskt
          byggföretag lämnar landet på grund av svenska fackliga protester
          levererar Ams en prognos som pekar på att det redan under 2005
          kommer att fattas arbetskraft när konjunkturuppgången slår igenom
          på byggsektorn.
        </p>
        <p xml:id="i-BNrbtzzoqasVoTSfBPym2s">
          Som känt är har regeringen haft en negativ syn på tjänstedirektivet.
          Statsministern har varnat för en arbetskraftsinvandring med bidragsutnyttjande
          som följd. Han fortsätter varna även om det fortfarande inte finns
          någon trend som pekar på att han skulle haft rätt. Snarare är
          det tvärtom.
        </p>
        <p xml:id="i-53FDKeKi8Co1SCXqQFFASp">
          Risken med det sätt den svenska fackföreningsrörelsen arbetar
          är att den svarta marknaden kommer att gynnas ännu mer. Det finns
          redan gott om svart arbetskraft inom byggsektorn och det kan vara
          svårt att som enskild få tag i hantverkare som gör ett jobb mot
          betalning med kvitto. En reglering av hur utländska företag ska
          tas emot är därför oerhört viktig. Det finns ett utstationeringsdirektiv
          i EU och det måste börja tillämpas så snart som möjligt för att
          tillgodose svenska behov av bland annat billiga bostäder.
        </p>
        <p xml:id="i-VUWHXJMQQVSz6d6u9nZu1f">
          När det gällde tekoindustrin och montering av elektronik var
          man inte lika blödig. Då gällde det kvinnliga låglönejobb och
          då var det viktigare att konsumenterna fick billiga kläder än
          att man behöll jobb i Sverige. Samma sak när det gäller jordbruket.
          Konsumenternas krav på billig mat tar över både jobb, företagande,
          kvalitet på varor och förhållandet till naturresurser i Sverige.
        </p>
        <p xml:id="i-Qc43MGcwX7x6CNC6nXu41X">
          Med ryggen vänd mot Europa och den arbetsmarknad och de tillväxtmöjligheter
          som ligger där säger arbetsmarknadsminister Hans Karlsson "ja
          och amen" till att andra EU-länders företag stängs ute från den
          svenska marknaden samma dag som Ams efterfrågar mer resurser för
          att se till att svenskar ska utbildas till det arbete som ska
          utföras i Sverige. Det kommer att ta lång tid innan de kommer
          ut på marknaden och under tiden kommer kostnaderna att stiga ytterligare
          på en redan överhettad byggmarknad.
        </p>
        <p xml:id="i-NqEpyDSRFK9RinztBXjfXa">
          I budgetpropositionen i höstas sade regeringen nej till att människor
          ska kunna spara på ett skattemässigt gynnat sätt för att själva
          ta ansvar för sin vidareutbildning. På nytt syns det på den svenska
          arbetsmarknaden att det behövs fler möjligheter än via en direkt
          skattefinansiering att ändra inriktning på sitt arbetsliv.
        </p>
        <p xml:id="i-UieiomptDhxt11wq5cBwVf">
          Med anledning av ovanstående vill jag fråga arbetsmarknadsministern:
        </p>
        <p xml:id="i-ETbNiJvPNMEFkSqcaoD9TD">
          1. Vilka insatser vill statsrådet vidta för att minska trycket
          mot den svenska arbetsmarknaden från så kallade "svartjobb"?
        </p>
        <p xml:id="i-PKwD7ULUWmJsYtnLKjZmwH">
          2. Hur avser statsrådet att underlätta för utländska företag
          att ta jobb i Sverige när det inte finns tillräckligt med svenska
          resurser att möta behoven på bland annat byggmarknaden?
        </p>
        <p xml:id="i-53M5gt5BCiHxHRkWQrZwqF">
          3. Vad avser statsrådet att göra för att underlätta för människor
          att ta ansvar för att vara anställningsbara under hela sitt arbetsliv?
        </p>
      </div>
    </body>
  </text>
</TEI>
