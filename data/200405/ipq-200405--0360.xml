<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0360">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0360</head>
        <author who="i-LDb1GxQGG47N4mNNZ13jSZ">Martin Andreasson</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>konsekvensanalyser av statliga omlokaliseringar</topic>
        <docDate when="2005-02-04">den 4 februari</docDate>
        <status when="2005-02-15" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10360</external_id>
        <debate>
          <turn when="2005-02-15 15:37:07" duration="94">Ulrica Messing (S)</turn>
          <turn when="2005-02-15 15:38:34" duration="285">Martin Andreasson (Fp)</turn>
          <turn when="2005-02-15 15:43:15" duration="268">Ulrica Messing (S)</turn>
          <turn when="2005-02-15 15:47:39" duration="259">Martin Andreasson (Fp)</turn>
          <turn when="2005-02-15 15:51:54" duration="234">Ulrica Messing (S)</turn>
          <turn when="2005-02-15 15:55:45" duration="176">Martin Andreasson (Fp)</turn>
          <turn when="2005-02-15 15:58:26" duration="153">Ulrica Messing (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:360 av Martin Andreasson (fp) till statsrådet
          Ulrica Messing om konsekvensanalyser av statliga omlokaliseringar
        </IPQ_title>
      </div>
      <div type="IPQuestionBody">
        <p xml:id="i-NXnDsWptcVUBfuvhKkZFra">
          Den 25 januari 2005 överlämnade förre riksdagsledamoten Jan Bergqvist
          (s) en delrapport från Lokaliseringsutredningen. Rapporten innehåller
          förslag om att omlokalisera nästan 2 700 tjänster inom statlig
          sektor till fyra regioner vars arbetsmarknad drabbas negativt
          vid genomförandet av det försvarsbeslut som riksdagens majoritet
          (s, v, mp) antog i december 2004. Totalt påverkas 18 myndigheter
          och ett statligt bolag av förslagen.
        </p>
        <p xml:id="i-JvDKndMKz3S2tayeLJpVCu">
          I regeringens uppdrag till Jan Bergqvist ingår, enligt beslutet
          den 23 september 2004, att "redovisa omfattningen av omlokaliseringen
          och såväl preliminära ekonomiska som personella konsekvenser".
          Ändå innehåller Bergqvists delrapport över huvud taget ingen sammanhållen
          analys av konsekvenserna för de lokala arbetsmarknadsregioner
          som tjänsterna är tänkta att hämtas från.
        </p>
        <p xml:id="i-PbdDutXXR2YXAwMb74UqpV">
          Nästan 2 000 av de tjänster som föreslås omlokaliseras kommer
          från Stockholmsregionen. En seriös bedömning av effekterna av
          en så omfattande utflyttning måste ta hänsyn till att arbetsmarknadssituationen
          i huvudstadsregionen varierar stort mellan olika yrken. Vissa
          anställda har många potentiella arbetsgivare att välja mellan.
          Andra rör sig på en smal och starkt specialiserad sektor av arbetsmarknaden
          där den statliga sektorn i praktiken kan vara den enda arbetsgivaren.
          I sådana situationer kan den enskilde ställas inför valet mellan
          omskolning, arbetslöshet eller att följa med myndigheten till
          den nya orten. Medflyttning är till fördel för att behålla kontinuitet
          i verksamheten, men när personalen flyttar med myndigheten får
          man inte de positiva lokala sysselsättningseffekter som var det
          ursprungliga syftet med flytten.
        </p>
        <p xml:id="i-3HD7BvPRco6pxi1m68BHKA">
          Omlokaliseringen av statliga myndigheter kan alltså i praktiken
          innebära att sysselsättningsmöjligheterna i Stockholmsregionen
          inom ett antal specialiserade yrken drabbas mycket kraftigt. Ett
          av flera exempel är den verksamhet som bedrivs vid Riksantikvarieämbetet.
          När regeringen tar ställning till de positiva och negativa effekterna
          av omlokaliseringar är det nödvändigt att det finns ett beslutsunderlag
          som också beskriver konsekvenserna även för de lokala arbetsmarknadsregioner
          som får avstå statliga tjänster.
        </p>
        <p xml:id="i-DuoEoWxqREpLd3dQ4nYPwV">
          I bilagematerialet till Bergqvists delrapport finns vidare beräkningar
          av hur personalkostnaderna påverkas av hur stor andel av personalen
          som följer med vid en omlokalisering. Tre olika alternativ har
          kostnadsberäknats med förutsättningarna att 30, 50 respektive
          70 % av de anställda flyttar med. Erfarenheterna av tidigare omlokaliseringar
          tyder på att den faktiska andelen medflyttande kan bli betydligt
          lägre. Också på denna punkt är det angeläget att underlaget kompletteras.
        </p>
        <p xml:id="i-Sw4Ku1WyY3a8Ty8bdVsDg9">
          Jag vill därför fråga statsrådet:
        </p>
        <p xml:id="i-WCdRnRJY47px4Je2BFMTC8">
          Vilka åtgärder avser statsrådet att vidta för att i konsekvensanalysen
          av omlokaliseringarna inkludera effekterna för de arbetsmarknadsregioner
          som tjänsterna hämtas från, bland annat Stockholmsregionen?
        </p>
        <p xml:id="i-2S2fy5mypGhmCoSGy2PvPo">
          Vilka åtgärder avser statsrådet att vidta för att i konsekvensanalysen
          av omlokaliseringarna inkludera de lokala sysselsättningseffekterna
          i särskilt högspecialiserade yrkessektorer?
        </p>
        <p xml:id="i-8d7Th1FsFpCFeiTfrdCTZD">
          Vilka åtgärder avser statsrådet att vidta för att i konsekvensanalysen
          av omlokaliseringarna inkludera mer realistiska beräkningar av
          andelen medflyttande personal?
        </p>
      </div>
    </body>
  </text>
</TEI>
