<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0538">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0538</head>
        <author who="i-Ct7W83fwgMLpB48uiYaBqi">Mia Franzén</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>skolhälsovård</topic>
        <docDate when="2005-04-20">den 20 april</docDate>
        <status when="unknown" byWhom="Ibrahim Baylan" byWhomId="i-A6T9WoUzRwW8LUK52znHwX" status="answered">besvarad</status>
        <external_id source="rdwebb">GS10538</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:538 av Mia Franzén (fp) till statsrådet
          Ylva Johansson om skolhälsovård
        </IPQ_title>
      </div>
      <div type="IPQuestionBody">
        <p xml:id="i-2kCra4aBXiGXzNcrALpXNr">
          Skolhälsovården har under många år fört en tynande tillvaro ute
          på våra skolor. I dag är det inte ovanligt att en skolsköterska
          har ansvar för skolhälsovården för flera hundra barn och flera
          skolor. Än värre är läget för skolkuratorer och skolpsykologer.
          Det har visat sig att det satsas mindre resurser på skolhälsovården
          i områden där ohälsan hos befolkningen är stor, än i områden där
          genomsnittshälsan är högre.
        </p>
        <p xml:id="i-9Z3h3rE9Gb3RgFBHsA1Qzf">
          Det är klart att föräldrarnas hälsa påverkar hur barnen mår,
          men om även familjesituationen socialt och ekonomiskt är svår
          utsätts barnen för en än större psykisk påfrestning och löper
          större risk att drabbas av långvarig ohälsa, fysiskt och psykiskt.
          Här borde resurserna och stödet för familjerna vara större för
          att ge dessa barn förutsättningar till en bättre framtid. Även
          våra vårdcentraler har små möjligheter att erbjuda hjälp till
          barn och föräldrar i kris. Samtal och råd av en barnpsykolog har
          ersatts med barnpsykiatrisatsningar, men det är fortfarande svårt
          att hinna med de barn som man tror lider av en mer allvarlig psykisk
          sjukdom. Detta innebär att barn vid helt naturliga kriser förblir
          osedda.
        </p>
        <p xml:id="i-UTSYCYjTjvjcDjG7krktuQ">
          Barn som mår dåligt psykiskt visar det på olika sätt. En del
          barn tystnar, andra matvägrar, nästa är extremt aggressivt och
          ytterligare några skadar sig själva. Alldeles för många barn tar
          livet av sig: över hundra barn upp till 23 år, varje år. Många
          föräldrar vet och uppmanas också av skolorna att se till att få
          en psykiatrisk diagnos på sina barn för att möjligen erhålla någon
          hjälp. Ett barn som har ett avvikande beteende är inte välkommet
          utan extraresurser, och många kärleksfulla föräldrar vänder sig
          till BUP för att ge sitt barn möjligheter för framtiden.
        </p>
        <p xml:id="i-F9Cq1cfQeS98z1q7uosAPv">
          Men varför finns inte stödet tidigare än så, varför erbjuds inte
          barnen och deras föräldrar stöd när barn visar tidiga tecken på
          att de inte mår bra, innan ett långvarigt lidande leder fram till
          verkliga sjukdomstillstånd?
        </p>
        <p xml:id="i-47UaUxcXAtpJhVef11rbvW">
          Frågor:
        </p>
        <p xml:id="i-Wrv24s8SzNZSqMQAwCrDkt">
          Vilka åtgärder planerar statsrådet att vidta för att trygga varje
          barns rätt till en god skolhälsovård?
        </p>
        <p xml:id="i-9rpJPQCJVPuuqjXMH6uHJB">
          Vilka åtgärder planerar statsrådet att vidta för att inte barn
          ska tvingas diagnostiseras med olika neuropsykiatriska handikapp,
          "bokstavsdiagnoser", för att föräldrar, barn och skola ska få
          rätt till ersättning och stöd?
        </p>
        <p xml:id="i-Y1ijoC7f8LcQ5846CWJMVa">
          Vilka åtgärder planerar statsrådet att vidta för att barn och
          unga ska kunna erbjudas samtalsstöd vid helt naturliga psykologiska
          kriser i livet i stället för att som i dag enbart hänvisas till
          BUP (barnpsykiatrin)?
        </p>
        <p xml:id="i-QaFSxvghGve7MGqmEHM4ea">
          Vilka åtgärder planerar statsrådet att vidta för att stärka det
          förebyggande arbetet med barn och ungas psykiska hälsa?
        </p>
      </div>
    </body>
  </text>
</TEI>
