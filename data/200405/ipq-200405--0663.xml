<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0663">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0663</head>
        <author who="i-Bx9fbNBh4ybH7H2kWavRdb">Gabriel Romanus</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>starka forskningsmiljöer</topic>
        <docDate when="2005-05-23">den 23 maj</docDate>
        <status when="2005-06-08" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10663</external_id>
        <debate>
          <turn when="2005-06-08 10:01:29" duration="244">Leif Pagrotsky (S)</turn>
          <turn when="2005-06-08 10:05:30" duration="250">Gabriel Romanus (Fp)</turn>
          <turn when="2005-06-08 10:09:37" duration="238">Leif Pagrotsky (S)</turn>
          <turn when="2005-06-08 10:13:30" duration="247">Gabriel Romanus (Fp)</turn>
          <turn when="2005-06-08 10:17:33" duration="215">Leif Pagrotsky (S)</turn>
          <turn when="2005-06-08 10:21:04" duration="130">Gabriel Romanus (Fp)</turn>
          <turn when="2005-06-08 10:23:11" duration="156">Leif Pagrotsky (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:663 av Gabriel Romanus (fp) till utbildnings-
          och kulturminister Leif Pagrotsky om starka forskningsmiljöer
        </IPQ_title>
      </div>
      <div type="IPQuestionBody">
        <p xml:id="i-4uPfK984SWpt2m25HQPJsn">
          Socialvetenskapliga forskningsrådet (SFR) medverkade för cirka
          fem år sedan till inrättandet av fyra tvärvetenskapliga forskningsinstitutioner
        </p>
        <p xml:id="i-RchHZDzLH1XD5HtDMpnP5C">
          Dessa institutioner är alla sådana starka forskningsmiljöer,
          som beskrivs i regeringens forskningsproposition (prop. 2004/05:80,
          s. 88ff). De inrättades av SFR inom ramen för rådets uppdrag och
          de fick sin basfinansiering genom de särskilda medel som rådet
          hade fått för ändamålet. De arbetar också alla inom forskningsområden
          som har prioriterats av statsmakterna.
        </p>
        <p xml:id="i-BfKroqkCwNLzntr8mEu8Th">
          Enighet rådde bland alla parter om att de berörda lärosätena
          skulle ta över det fulla ansvaret för institutionerna efter en
          viss tid, under förutsättning att en oberoende utvärdering var
          positiv, och att motsvarande medel då skulle överföras från forskningsrådet
          till respektive lärosäte. Såvitt bekant har denna uppfattning
          sedermera bekräftats av Forskningsrådet för arbetsliv och socialvetenskap
          (FAS), som har övertagit SFR:s uppgifter.
        </p>
        <p xml:id="i-W2BXGV9oTk7qy2e8dosbEL">
          Alla de fyra institutionerna har numera utvärderats med hjälp
          av internationell expertis, och resultatet är mycket positivt.
          Framgången bekräftas av att till exempel SoRAD har visat sig kunna
          attrahera kvalificerade internationella sökande till sina professurer.
          Det är alltså dags att överföra finansieringsansvaret till de
          berörda lärosätena. Det är angeläget att detta sker snabbt, så
          att institutionerna får den något större trygghet som det innebär
          att tillhöra ett universitets fasta organisation, jämfört med
          att år från år finansieras av ett forskningsråd. Detta är särskilt
          viktigt om man, som nu är fallet, vill dra till sig internationella
          forskare till sina fasta tjänster. Detta sagt även i medvetande
          om att det ligger i forskningsfinansieringens natur att en stor
          del av verksamheten är beroende av projektbidrag och liknande
          från forskningsråd med flera. Det är ändå viktigt att ha en fast
          basfinansiering från det lärosäte som institutionen tillhör.
        </p>
        <p xml:id="i-6XPAVDWB2cfGMhwb2SAmsi">
          Mot bakgrund av det anförda vill jag fråga statsrådet Leif Pagrotsky
          om han kommer att medverka till att de fyra nämnda institutionernas
          basfinansiering överförs från FAS till de berörda universiteten.
        </p>
      </div>
    </body>
  </text>
</TEI>
