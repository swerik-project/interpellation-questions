<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0548">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0548</head>
        <author who="i-WTCYyz27itjvuvffL1vZLi">Elina Linna</author>
        <recipient who="i-LdbVtbdPx3MQxR6GEgCqax">Berit Andnor</recipient>
        <topic>taltjänst</topic>
        <docDate when="2005-04-25">den 25 april</docDate>
        <status when="2005-05-09" byWhom="Berit Andnor" byWhomId="i-LdbVtbdPx3MQxR6GEgCqax" status="answered">besvarad</status>
        <external_id source="rdwebb">GS10548</external_id>
        <debate>
          <turn when="2005-05-09 13:45:00" duration="155">Berit Andnor (S)</turn>
          <turn when="2005-05-09 13:47:29" duration="240">Elina Linna (V)</turn>
          <turn when="2005-05-09 13:51:26" duration="181">Berit Andnor (S)</turn>
          <turn when="2005-05-09 13:54:23" duration="261">Elina Linna (V)</turn>
          <turn when="2005-05-09 13:58:40" duration="120">Berit Andnor (S)</turn>
          <turn when="2005-05-09 14:00:36" duration="125">Elina Linna (V)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:548 av Elina Linna (v) till socialminister
          Berit Andnor om taltjänst
        </IPQ_title>
      </div>
      <div type="IPQuestionBody">
        <p xml:id="i-UJJWx4QADYU5RzZ9Fg2hyr">
          I december 2004 ställde jag en fråga till socialministern angående
          taltjänst. Tyvärr var svaret inte så uttömmande som jag önskade
          varför det finns skäl att lyfta frågan för en debatt.
        </p>
        <p xml:id="i-ATZaUHuHcZBWs7oeSo9VZY">
          Behov av hjälpmedel är varierande beroende på funktionshindrets
          art och omfattning. Omgivningen och den enskildes önskningar är
          andra styrande faktorer vid utformandet av hjälpmedel. Det grundläggande
          syftet med ett hjälpmedel är att överbrygga de funktionsnedsättningar
          den enskilda har på grund av sitt funktionshinder. Verbal kommunikation
          är en mänsklig funktion som är oundgänglig för de flesta och möjligheten
          till att kunna kommunicera kan också vara föremål för ett funktionshinder.
          Det kan handla om röst-, tal- och språksvårigheter. Ett hjälpmedel
          för att överbrygga dessa kommunikativa hinder är taltjänst. Ett
          hjälpmedel som i mångt och mycket påminner om en tolktjänst.
        </p>
        <p xml:id="i-GmyQAmf8emzgbw5j44mojm">
          I propositionen 1994/95:100, budgetpropositionen för 1995, konstaterade
          regeringen att man var oroad över att trots en överenskommelse
          1990 med landstingen om utbyggnad av taltjänst så var uppbyggnadstakten
          utifrån ett riksperspektiv alltför långsam. År 2005 har det fortfarande
          inte skett någon utveckling på nästan tio år. Det är endast nio
          landsting som i dag har en möjlighet att erbjuda taltjänst. Vad
          som är intressant är att det som oroade regeringen 1994 ser dagens
          regering som en utveckling. Socialministern säger i sitt svar
          på den fråga jag ställde december 2004 "en viss utbyggnad har
          ändå skett fram till i dag när nio landsting har taltjänst". Detta
          anger socialministern i relation till att det 1996, då Socialstyrelsen
          gjorde sin uppföljning, fanns sex landsting som kunde erbjuda
          taltjänst. Enligt min mening borde en sådan minimal utveckling
          inte leda till minskad oro utan snarare tvärtom.
        </p>
        <p xml:id="i-2DJ63YnjRJfF7V9s8DGBv3">
          I sitt svar på den tidigare av mig ställda frågan om taltjänst
          anför socialministern vidare att de som är i behov av taltjänst
          är en heterogen grupp som är svår att nå och att man inte vill
          föregå beredningen av LSS och hjälpmedelsutredningen. I det senare
          hänvisar socialministern också till den tekniska utvecklingen
          inom hjälpmedelsområdet.
        </p>
        <p xml:id="i-WXKzS7t3e9KTCFgau2y1T6">
          Men när vi ser på vilka landsting som i dag saknar taltjänst
          finner vi bland annat Skåne. Region Skåne är ett av de största
          landstingen i Sverige och det är dessutom är tätbefolkat. Har
          de, trots detta, färre personer som är i behov av taltjänst än
          andra län? Det faller sig också naturligt att fråga sig om svårigheten
          att nå ut med information till de behövande just handlar om kommunikationsproblem
          vilket är taltjänstens primära syfte.
        </p>
        <p xml:id="i-KsAn44s8ZYbkgtqfnhVENF">
          När det gäller den tekniska utvecklingen ser jag en potential
          för bra hjälpmedel till många funktionshindrade samtidigt som
          jag ser en risk för en ökad tilltro till att tekniska innovationer
          kan lösa allt. När det gäller kommunikation handlar det till stor
          del om anpassning både efter person och efter situation, något
          som är väl känt att teknik har svårt att klara. Dessutom är det
          som socialministern säger en heterogen grupp som har behov av
          kommunikationsstöd och där vi kan tänka oss att tekniska hjälpmedel
          inte är att föredra.
        </p>
        <p xml:id="i-SPvDHi65pHySDKGtDHKz8m">
          Kommunikation handlar om språk. Sverige är inte längre ett språkligt
          homogent land, om det nu någonsin varit det. Vi har funktionshindrade
          med olika språktillhörigheter som är i behov av taltjänst och
          vi har inte minst ett åtagande i relation till våra nationella
          minoriteter. Det betyder att vi inte bara behöver en utbyggnad
          av taltjänsten som sådan utan också behov av att anpassa den efter
          de olika språkliga och kulturella behov den funktionshindrade
          har.
        </p>
        <p xml:id="i-UW5FWt4Yp2HsdJX7PRRXn5">
          Mina frågor till socialministern är därför:
        </p>
        <p xml:id="i-XGCuxqa78x6zykVUwev2Qq">
          1. Avser ministern att vidta några åtgärder så att taltjänst
          kan erbjudas i hela landet?
        </p>
        <p xml:id="i-8rvKnGTJqDsPS2L2uZwXCB">
          2. Avser ministern att vidta några åtgärder för att säkra tillgången
          till taltjänst på andra språk än svenska?
        </p>
      </div>
    </body>
  </text>
</TEI>
