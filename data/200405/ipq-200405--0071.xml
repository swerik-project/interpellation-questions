<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0071">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0071</head>
        <author who="i-KtELEJ9HytY7HFgQExEzLq">Sven Bergström</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>tågtrafiken mellan Norge och Sverige </topic>
        <docDate when="2004-10-22">den 22 oktober</docDate>
        <status when="2004-11-09" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS1071</external_id>
        <debate>
          <turn when="2004-11-09 13:30:40" duration="107">Ulrica Messing (S)</turn>
          <turn when="2004-11-09 13:32:24" duration="265">Sven Bergström (C)</turn>
          <turn when="2004-11-09 13:36:40" duration="220">Jan-Evert Rådhström (M)</turn>
          <turn when="2004-11-09 13:40:16" duration="253">Viviann Gerdin (C)</turn>
          <turn when="2004-11-09 13:44:23" duration="221">Karin Thorborg (V)</turn>
          <turn when="2004-11-09 13:48:01" duration="267">Börje Vestlund (S)</turn>
          <turn when="2004-11-09 13:52:21" duration="218">Håkan Larsson (C)</turn>
          <turn when="2004-11-09 13:55:51" duration="249">Runar Patriksson (Fp)</turn>
          <turn when="2004-11-09 13:59:54" duration="144">Claes Roxbergh (Mp)</turn>
          <turn when="2004-11-09 14:02:13" duration="308">Ulrica Messing (S)</turn>
          <turn when="2004-11-09 14:07:12" duration="251">Sven Bergström (C)</turn>
          <turn when="2004-11-09 14:11:19" duration="131">Jan-Evert Rådhström (M)</turn>
          <turn when="2004-11-09 14:13:19" duration="134">Viviann Gerdin (C)</turn>
          <turn when="2004-11-09 14:15:28" duration="145">Karin Thorborg (V)</turn>
          <turn when="2004-11-09 14:17:46" duration="175">Börje Vestlund (S)</turn>
          <turn when="2004-11-09 14:20:37" duration="134">Håkan Larsson (C)</turn>
          <turn when="2004-11-09 14:22:47" duration="147">Runar Patriksson (Fp)</turn>
          <turn when="2004-11-09 14:25:06" duration="259">Ulrica Messing (S)</turn>
          <turn when="2004-11-09 14:29:18" duration="149">Sven Bergström (C)</turn>
          <turn when="2004-11-09 14:31:38" duration="52">Ulrica Messing (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:71 av Sven Bergström (c) till statsrådet
          Ulrica Messing om tågtrafiken mellan Norge och Sverige
        </IPQ_title>
      </div>
      <div type="IPQuestionBody">
        <p xml:id="i-BxFwfuhCHsAv52HratMhZQ">
          År 2005 är det 100 år sedan unionen med Norge upplöstes. Det
          uppmärksammas bland annat genom invigningen av en ny Svinesundsbro
          för vägtrafiken längs Europaväg 6. Men när det gäller järnvägstrafiken
          kommer 2005 snarast att markera något av ett fiasko när det gäller
          tågtrafiken mellan våra båda länder. Den 1 januari 2005 ska nämligen
          den tågtrafik som upprätthållits i 133 år mellan Oslo och Stockholm
          avvecklas, helt i strid med en rad högtidliga deklarationer från
          ansvariga ministrar.
        </p>
        <p xml:id="i-D4VQo3Sq2nA2U1DXiafLns">
          Avvecklingen av tågtrafiken Oslo@Stockholm framstår som särskilt
          märklig med tanke på de utfästelser som gjorts i samband med diskussionerna
          om den så kallade Nordiska triangeln. Det är ett prioriterat projekt
          i de transeuropeiska transportnäten (TEN-T). Syftet är att skapa
          snabba och trafiksäkra väg- och järnvägsförbindelser mellan de
          nordiska huvudstäderna. Triangeln tillhör den infrastruktur i
          EU som är viktigast för de gränsöverskridande transporterna. Enligt
          riktlinjerna för TEN-T ska triangelns väg- och järnvägsprojekt
          prioriteras särskilt.
        </p>
        <p xml:id="i-7tLPxZHSv12fX7GgwT7Pu1">
          Mellan Sverige och Norge finns fyra järnvägsförbindelser, nämligen
          Göteborg@Oslo över Kornsjö (Norge@Vänerlänken), Stockholm@Karlstad@Oslo
          via Charlottenberg (Värmlandsbanan), Östersund@Trondheim (Mittbanan)
          och Kiruna@Narvik (Malmbanan). Förbindelsen Östersund@Trondheim
          har anslutningar både söderut via Ånge@Ljusdal@Bollnäs, den så
          kallade Atlantbanan, och österut mot Sundsvall, den så kallade
          Mittlinjen.
        </p>
        <p xml:id="i-FsJzgPbyj3BVxRhi2xozKR">
          I februari 2000 undertecknade transportministrarna i Sverige,
          Norge och Danmark en avsiktsförklaring om den framtida snabbtågstrafiken
          mellan Stockholm, Oslo och Köpenhamn. Ett mål var att det vid
          utgången av 2001 skulle finnas dagliga snabbtågsförbindelser mellan
          städerna och att restiden mellan Göteborg och Oslo skulle vara
          max 3 timmar och 20 minuter. För att nå ned till den tiden krävdes
          snabbtågsanpassning av Norge/Vänernbanan i Sverige samt Östfoldbanan
          i Norge.
        </p>
        <p xml:id="i-menWGxBa1dpfi88tARZu4">
          Ministrarna var också överens om att bland annat förbättra samordningen
          av de nationella banhållningsplanerna och fördjupa samarbetet
          kring tidtabellsutformning med mera. Inför avsiktsförklaringen
          hade en gemensam svensk-norsk-dansk arbetsgrupp kartlagt bristerna.
          Trots detta är restiden mellan Oslo och Göteborg i dag fortfarande
          4 timmar.
        </p>
        <p xml:id="i-HnUiz1BY4XJa3D7mtUWcL7">
          Inspirerad av intentionerna i trelandsöverenskommelsen startades
          tågkonceptet LINX. Detta drivs av företaget LINX som SJ AB och
          NSB gemensamt bildat för den gränsöverskridande trafiken på linjerna
          Oslo@Karlstad@Stockholm och Oslo@Göteborg@Köpenhamn.
        </p>
        <p xml:id="i-9KDk2RjWru7Uag2yVPsk6R">
          Persontågstrafiken mellan Sverige och Norge har dock, trots alla
          goda föresatser, utvecklats negativt. LINX-trafiken har totalt
          sett varit olönsam och samarbetet mellan de båda nationella tågoperatörerna
          förefaller att gnissla betänkligt. Tågtrafiken Oslo@Göteborg går
          dåligt och mellan Oslo och Stockholm kommer trafiken enligt beslut
          från SJ AB och NSB att försvinna vid årsskiftet. Det betyder att
          tågtrafiken mellan huvudstäderna kommer att upphöra efter 133
          års trafik.
        </p>
        <p xml:id="i-DLXcpzHpNMahh7HroehZS7">
          Ett viktigt skäl till tågtrafikens negativa utveckling är uppenbarligen
          att de utlovade banförbättringarna inte kommit till stånd och
          att restiden med järnväg därmed inte kunnat krympas enligt planerna.
          Enligt uppgift är det järnvägsnätets dåliga standard främst på
          den norska sidan som inte åtgärdats. Samtidigt har lågprisflyg
          mellan Oslo@Stockholm erbjudit attraktiva restider och priser.
        </p>
        <p xml:id="i-YD9amwRoKqhXHQHcUp1UFP">
          I en tid när samarbetet över svensk-norska gränsen utvecklas
          positivt i berörda regioner och betyder alltmer när det gäller
          pendling till arbete och studier är det mycket illa att tågtrafiken
          inte utvecklas på motsvarande sätt. Man tvingas i stället att
          lita till bil- och busstrafik. Nedläggningen av tågtrafiken mellan
          de båda huvudstäderna kan inte betraktas som något annat än ett
          stort misslyckande vad gäller nordiskt samarbete.
        </p>
        <p xml:id="i-2UG37uPboL5AAnRzx3nUt6">
          Mot bakgrund av ovanstående vill jag fråga statsrådet Ulrica
          Messing:
        </p>
        <p xml:id="i-NrXK7VvvhKPGgXaUWgB9S2">
          1. Vilka åtgärder avser statsrådet att vidta för att få till
          stånd en utvecklad tågtrafik på berörda banor mellan Norge och
          Sverige?
        </p>
        <p xml:id="i-AKX88tMT3FkAU9HWecaJRw">
          2. Vilka åtgärder avser statsrådet att vidta för att säkra en
          fortsatt direktlinje mellan Oslo och Stockholm?
        </p>
      </div>
    </body>
  </text>
</TEI>
