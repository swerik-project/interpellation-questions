<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0130">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0130</head>
        <author who="i-Ha5uZXGHudhTidCuW8UjXN">Ragnwi Marcelind</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>låginkomsttagares bostadsägande</topic>
        <docDate when="2004-11-09">den 9 november</docDate>
        <status when="2004-11-23" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GS10130</external_id>
        <debate>
          <turn when="2004-11-23 18:00:55" duration="116">Mona Sahlin (S)</turn>
          <turn when="2004-11-23 18:02:44" duration="241">Ragnwi Marcelind (Kd)</turn>
          <turn when="2004-11-23 18:06:36" duration="150">Marietta de Pourbaix-Lun (M)</turn>
          <turn when="2004-11-23 18:09:00" duration="256">Mona Sahlin (S)</turn>
          <turn when="2004-11-23 18:13:12" duration="254">Ragnwi Marcelind (Kd)</turn>
          <turn when="2004-11-23 18:17:20" duration="142">Marietta de Pourbaix-Lun (M)</turn>
          <turn when="2004-11-23 18:19:36" duration="234">Lars Tysklind (Fp)</turn>
          <turn when="2004-11-23 18:23:27" duration="265">Mona Sahlin (S)</turn>
          <turn when="2004-11-23 18:27:46" duration="136">Ragnwi Marcelind (Kd)</turn>
          <turn when="2004-11-23 18:29:59" duration="116">Lars Tysklind (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:130 av Ragnwi Marcelind (kd) till statsrådet
          Mona Sahlin om låginkomsttagares bostadsägande
        </IPQ_title>
      </div>
      <div type="IPQuestionBody">
        <p xml:id="i-4ZP8kNRzLrbcJVFcwpbfcH">
          Ett krav på bostadspolitiken måste vara att familjebildning och
          barnafödande inte ska behöva skjutas upp på grund av att det inte
          finns ekonomiska eller praktiska möjligheter till en god boendemiljö
          och en tillräckligt stor bostadsyta.
        </p>
        <p xml:id="i-UYB26uR1Wogbi11eCe7DGs">
          I Sverige finns i dag en närmast ensidig koppling mellan social
          bostadspolitik och satsningar på hyresbostäder. De statliga egnahemslånen,
          som 1905@1948 utgick till mindre bemedlade familjer för att stödja
          deras bostadsköp, saknar helt efterföljd.
        </p>
        <p xml:id="i-5jAKd9nENxhFqV1cFZFFip">
          Vid sidan av stöd till hyresboende, finns mycket goda skäl att
          med särskilda åtgärder underlätta för hushåll med lägre inkomster
          att äga sin bostad.
        </p>
        <p xml:id="i-6bHCyoh6tBSVwyNnhzoi8v">
          I många delar av landet är det dyrare att bo i en hyreslägenhet
          än att bo i en egen bostad. För många familjer skulle ett eget
          ägande av boendet inte bara bli billigare genom den egna arbetsinsatsen
          utan också mer ändamålsenligt med förbättrade möjligheter till
          en utökad familj genom en ökad bostadsyta.
        </p>
        <p xml:id="i-C1KnopPjwQhBhqpUUQQyAT">
          Den betydande tröskeleffekt som kravet på egen kontantinsats
          innebär hindrar dock i många fall hushåll med låga inkomster att
          flytta till ett långsiktigt billigare boende. Familjers svårigheter
          att bygga upp en egen insats behöver bemötas med åtgärder som
          dels gör det enklare att spara pengar till en insats, dels minskar
          kraven på en alltför omfattande egen insats.
        </p>
        <p xml:id="i-Ryj7KunYXRYpLCVQd3TNS8">
          Runtom i världen finns goda exempel på hur bostadsägande underlättas
          för hushåll med låga inkomster. Norge har till exempel ett system
          där kommunerna administrerar förmånliga lån med lägre ränta till
          hushåll med låga inkomster. I USA förekommer utnyttjande av en
          mycket hög belåningsgrad som kopplas till att hushållet bosparat
          i olika former, gått kurser eller tecknat försäkringar. Olika
          former av mortgage insurance, låneförsäkring, förekommer i både
          USA och Storbritannien. Ett tillvägagångssätt som används i flera
          andra länder är hyrköp av bostäder.
        </p>
        <p xml:id="i-8JajDYLDHPEV6smXR1vB14">
          I KTH-rapporten Är det motiverat att underlätta för hushåll med
          låga inkomster att äga sin bostad @ och hur ska det i så fall
          göras?, av Hans Lind med flera, pekas på en lång rad av fördelar
          med särskilda bostadspolitiska åtgärder för att underlätta bostadsägande.
          Däribland kan nämnas minskade boendekostnader genom ett större
          mått av eget arbete och ansvarstagande, bättre möjligheter att
          bygga upp kapitaltillgångar vilket på sikt bidrar till minskade
          förmögenhetsskillnader och klyftor i samhället, en korrigering
          av finansierings- och kreditprövningssystemets bristande långsiktighet
          där banker och andra låneinstitut inte tar risker som ur ett samhälleligt
          perspektiv borde tas samt en mer effektiv hyresbostadsmarknad
          genom att pressen ökar på hyresvärdarna att vara effektiva och
          lyhörda för de boendes önskemål när fler får praktiska möjligheter
          att efterfråga annat än hyresbostäder.
        </p>
        <p xml:id="i-M6qLvnW4RyQkei9GZ5sRHr">
          För att bemöta mångfalden bland familjer krävs en mångfald av
          bostäder och boendeformer. Staten ska inte detaljreglera vilken
          typ av bostäder som ska byggas, särskilt inte om den, som nu är
          fallet i Sverige, väljer att satsa alla bostadspolitiska resurser
          på en typ av bostäder som är långt ifrån idealisk för växande
          barnfamiljer, nämligen de minsta hyresrätterna. Regeringen har
          de senaste åren dessutom successivt försvårat ombildningar av
          hyresrätter till bostadsrätter samt motsatt sig införande av ägarlägenheter.
        </p>
        <p xml:id="i-WCMBbWKSoJk2FhZbT7Gzin">
          Vilka åtgärder avser samhällsbyggnadsministern att vidta för
          att särskilt förbättra förutsättningarna för hushåll med låga
          inkomster att äga sin bostad?
        </p>
      </div>
    </body>
  </text>
</TEI>
