<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0289">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0289</head>
        <author who="i-XN7bgwBGaQixfiHi5Cbu8f">Cecilia Wikström</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>humanistisk och samhällsvetenskaplig forskning</topic>
        <docDate when="2004-12-22">den 22 december</docDate>
        <status when="unknown" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10289</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:289 av Cecilia Wikström (fp) till utbildnings-
          och kulturminister Leif Pagrotsky om humanistisk och samhällsvetenskaplig
          forskning
        </IPQ_title>
      </div>
      <div type="IPQuestionBody">
        <p xml:id="i-HLeo7woKXWXcryuTHKbHxi">
          Resurserna till studenternas grundutbildning har minskat med
          ca 20 % på sju år. Det har orsakat allvarliga kvalitetsbrister
          inom grundutbildningen. Humaniora och samhällsvetenskap tillhör
          de discipliner som drabbats värst i form av ansträngd arbetssituation
          för lärarna och få undervisningstimmar per elev. Vid vissa institutioner
          har antalet undervisningstimmar sjunkit till tre@fyra i veckan.
        </p>
        <p xml:id="i-ketpzXzEiW2Y78BaY9BD1">
          Antalet studenter per lärare har ökat kraftigt och under tio
          år är utebliven kompensation för lönekostnader ca 25 %. Universitet
          och högskolor tappar de närmaste fyra åren ca 2,3 miljarder kronor
          i köpkraft. Det innebär att regeringens satsning på medicin och
          teknik på 2,3 miljarder i själva verket är en omfördelning från
          humaniora och samhällsvetenskap.
        </p>
        <p xml:id="i-S6hhrjLr4i6FvqaUF5BF2W">
          Undervisningen inom samhällsvetenskapliga ämnen är inte alls
          lika doktorstät som inom naturvetenskapliga. Inom det humanistiska
          och samhällsvetenskapliga området utförs 55 % av lärarårsverkena
          av personer med minst licentiatsexamen. Inom naturvetenskapen
          är motsvarande siffra 81 %. Detta visar SACO:s rapport Kunskapens
          läge.
        </p>
        <p xml:id="i-2SKVm8yRELQe2mJRtaXcY8">
          Samhällsvetenskapliga studier bör uppvärderas på många sätt,
          inte bara ekonomiskt. Ett exempel är att samhällsvetenskapliga
          studier på gymnasiet bör likställas med naturvetenskapliga vid
          inträdet till de utbildningar på högskolan där samhällsvetenskapliga
          kunskaper är relevanta. För högre studier i till exempel statsvetenskap
          bör samhällskunskap B vara ett förkunskapskrav.
        </p>
        <p xml:id="i-XVU2SdVXZepXBpffkpXs39">
          De utländska bedömare som utvärderat svenska högskoleutbildningar
          har noterat bristande förkunskaper i språk samt att svenska studenter
          i bland annat företagsekonomi får färre föreläsningar än andra
          länders studenter. Detta är mycket oroande, med tanke på den vikt
          språk- och ekonomikunskaper har för Sveriges framtida tillväxt
          och välfärd. Det är dock viktigt att humaniora och samhällsvetenskap
          inte bara ses ur ett snävt nyttoperspektiv utan ges ett egenvärde.
          Det går inte att förutse vilka kunskaper och forskningsupptäckter
          som är till nytta. Bildning är ovärderligt. Det samhällsengagemang
          som väcks hos en person med stora kunskaper i historia @ och som
          en historiekunnig person kan sprida till andra @ är på sikt av
          stor betydelse för det svenska demokratibygget.
        </p>
        <p xml:id="i-QdW5sGCgw7McLoqPP5DmPC">
          I Högskoleverkets utvärdering av just historia framkommer att
          bedömargruppen anser att ämnet lider av undermåliga resurser såväl
          inom grundutbildning som forskarutbildning. Gruppen anser att
          flera anställningar som postdoktor måste skapas för historiker
          och att lärarna måste få utrymme för kontinuerlig forskning i
          tjänsten @ utan att studenterna enbart möts av tillfälliga vikarier.
          Dessa förändringar anser gruppen vara nödvändiga för ämnets fortsatta
          utveckling och för att fler studenter ska välja att gå vidare
          på högre nivåer.
        </p>
        <p xml:id="i-4tEJqK5vMCHWjEb8RcaZ5Q">
          Som framgår av Folkpartiets budgetalternativ anser vi att resurserna
          till utbildning och forskning måste utökas, samtidigt som högskolorna
          och forskarna måste ges större utrymme för att fatta beslut om
          resursernas användning.
        </p>
        <p xml:id="i-8gFzC8w4Ve9p3SPjM1EMea">
          Mot denna bakgrund vill jag fråga statsrådet vilka åtgärder han
          är beredd att vidta för att stärka det samhällsvetenskapliga och
          humanistiska ämnesområdet.
        </p>
      </div>
    </body>
  </text>
</TEI>
