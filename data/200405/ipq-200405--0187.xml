<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0187">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0187</head>
        <author who="i-XN7bgwBGaQixfiHi5Cbu8f">Cecilia Wikström</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>assyrier/syrianers och kaldeérs situation i Irak</topic>
        <docDate when="2004-11-18">den 18 november</docDate>
        <status when="unknown" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10187</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:187 av Cecilia Wikström (fp) till utrikesminister
          Laila Freivalds om assyrier/syrianers och kaldeérs situation i
          Irak
        </IPQ_title>
      </div>
      <div type="IPQuestionBody">
        <p xml:id="i-V2kz3W9UdYNiA6VCzi6whM">
          Mitt i det kaos som råder i Irak efter kriget lever också assyrier/syrianerna
          och kaldéerna, som trots sin urgamla historia i Mesopotamien är
          en av Iraks ganska bortglömda nationella minoriteter. På senare
          tid har vi sett hur de tvingats att lämna sitt fosterland på grund
          av allt svårare förföljelser. Redan under Saddam Husseins regim
          blev de förföljda och trakasserade, men i dagens politiska vakuum
          har attackerna intensifierats. Det som befarades redan i början
          av kriget har blivit en realitet. Den 1 augusti kom det samordnade
          terrordådet mot sex kyrkor i Mosul och Bagdad, då flera människor
          miste livet. Nästa stora attack kom den 16 oktober och riktades
          mot fem kyrkor i Bagdad. Attackerna fortsätter alltjämt mot affärsman,
          enskilda kända personligheter och snart sagt alla som samarbetar
          med västerlänningar, till exempel tolkar. Förutom att terrorister
          och extrema grupper kidnappar kristna för att pressa till sig
          pengar, använder de också andra metoder. De trakasserar sådana
          som bär kristna symboler, skickar brev med direkta hot och skriver
          slagord på väggar, med innebörden "antingen blir ni muslimer eller
          lämnar landet" och "kristna har ingenting här att göra". Det förekommer
          även att assyrisk/syrianska och kaldeiska kvinnor hotas till livet
          om de inte bär slöja utanför hemmet.
        </p>
        <p xml:id="i-DqgYnKEAztHR1E3xtJkFrq">
          Dessa händelser har drivit fram en ny våg av utvandring för assyrier/syrianer
          och kaldéer, som känt sig tvingade att lämna sitt land. Enligt
          ett flertal källor har över 50 000 assyrier/syrianer och kaldéer
          flytt efter attackerna mot kyrkor.
        </p>
        <p xml:id="i-KtxLFycBTH3AU4WStkDuET">
          I januari nästa år hålls allmänna val i Irak, och för att valet
          ska gå rätt till bör alla medborgare behandlas lika. Trots att
          assyrier/syrianerna och kaldéerna är en nationell minoritet i
          Irak erkänns de inte, utan betraktas och betecknas bara som "kristna"
          och kommer sannolikt att förnekas deltagande i de förestående
          valen. Kurder, araber och turkmener är muslimer, men de benämns
          efter sin nationalitet och inte efter sin religion. Detsamma bör
          gälla assyrier/syrianer och kaldéer. För att kunna förverkliga
          demokratin i Irak bör samma status ges till alla folkgrupper oavsett
          nationell identitet, religion och position i samhället.
        </p>
        <p xml:id="i-XVLAeBGh3LZQvp1VhebLke">
          Jag vill mot bakgrund av detta fråga:
        </p>
        <p xml:id="i-KkWUyXdx9qUrfJqZAStk5s">
          Vilka åtgärder avser regeringen att vidta för att, inom FN, EU
          och andra internationella samfund, bättre uppmärksamma assyrier/syrianernas
          och kaldéernas situation i Irak och för att garantera ökad säkerhet
          och trygghet för dem?
        </p>
      </div>
    </body>
  </text>
</TEI>
