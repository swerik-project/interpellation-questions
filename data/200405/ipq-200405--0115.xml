<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0115">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0115</head>
        <author who="i-6kLJbGLpwB9hYxDrVrkcqF">Karin Pilsäter</author>
        <recipient who="i-HNvivTxAPySuVXe8X3z3LJ">Pär Nuder</recipient>
        <topic>nytt mål för statsfinanserna</topic>
        <docDate when="2004-11-02">den 2 november</docDate>
        <status when="unknown" byWhom="Pär Nuder" byWhomId="i-HNvivTxAPySuVXe8X3z3LJ" status="answered">besvarad</status>
        <external_id source="rdwebb">GS10115</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:115 av Karin Pilsäter (fp) till finansminister
          Pär Nuder om nytt mål för statsfinanserna
        </IPQ_title>
      </div>
      <div type="IPQuestionBody">
        <p xml:id="i-M1Bmi2NREEeNa3PsZTNJ2Q">
          I mitten av 90-talet infördes den nuvarande budgetordningen.
          Regeringen satte då två mål för statsfinanserna: att hålla statens
          utgifter under i förväg satta tak för utgifterna och att ha ett
          överskott i hela den offentliga sektorn, det vill säga staten,
          kommunerna och pensionssystemet. Överskottet skulle uppgå till
          2 % av BNP i genomsnitt över en konjunkturcykel.
        </p>
        <p xml:id="i-5d9vx9aiwQhkbaUGqZGzhp">
          Statens utgifter har under ett antal år påtagligt överskridit
          utgiftstaken. Ett stort antal tekniska ändringar och omdefinitioner
          av utgifter till minskade inkomster har i praktiken inneburit
          brott mot budgetlagen. Formellt har dock regeringen kunnat hävda
          att utgiftstaken respekterats, genom att utgifter kallas minskade
          inkomster, genom nettoredovisningar. Nu hålls de inte ens formellt,
          eftersom utgiftstaket justerats upp för i år för att täcka nya
          utgifter.
        </p>
        <p xml:id="i-Kjbw6mBtmBSLDi91SKrXbY">
          Överskottsmålet kunde nås under några få år vid millenieskiftet
          genom att konjunkturuppgången kraftigt höjde företagens vinster,
          vilket gav inkomster till statskassan. Som under tidigare konjunkturtoppar
          förbättrades de offentliga finanserna.
        </p>
        <p xml:id="i-2YBzS7jpuAmhpBk6J6vvrz">
          Men detta var ett tydligt konjunkturfenomen. Sedan dess har målet
          om 2 % i överskott inte uppnåtts och kommer inte heller att uppnås
          under de kommande åren enligt regeringens prognoser i budgeten.
        </p>
        <p xml:id="i-FVyqd6WdBoeQMpHWuHL6aU">
          Tabell 1. Den offentliga sektorns finansiella sparande 2000@2007
        </p>
        <p xml:id="i-Qsh74NH5AVL9Eety32pVzm">
          Procent av BNP
        </p>
        <p xml:id="i-27mYqjRxhZ3rXr4ZA7BUmV">
          2000 2001 2002 2003 2004 2005 2006 2007
        </p>
        <p xml:id="i-9AzJET98jHgviTrmHwQyiw">
          Finansiellt sparande
        </p>
        <p xml:id="i-DCnx1gPqu1ssM1fH8VY1mw">
          5,1 2,9 -0,3 0,5 0,7 0,6 0,4 0,9
        </p>
        <p xml:id="i-FoKap3oUBwm9CzeqmuMv6W">
          Källa: Budgetpropositionen
        </p>
        <p xml:id="i-Er2Ago2zkeGmn7sW6oNzRg">
          Regeringen får bara ihop 2 % i genomsnitt genom att definiera
          konjunkturcykeln så att den omfattar åren 2000 och 2001 då stora
          överskott nåddes genom företagsvinster och extra överföringar
          från Riksbanken. Men åren 2000 och 2001 kan inte för evigt ingå
          i definitionen av den pågående konjunkturcykeln. (Av en bilaga
          till budgetpropositionen framgår att regeringen tydligen räknar
          en konjunkturcykel som åtta år med två toppar! bil. 2, s. 62)
        </p>
        <p xml:id="i-Atd85pJgEovySHVcawNiPJ">
          Det skulle krävas överskott om 4 % per år under resten av den
          nuvarande konjunkturcykeln för att nå regeringens mål om 2 % i
          genomsnitt i överskott. Detta i sin tur skulle kräva en omsvängning
          i de offentliga finanserna netto på 100 miljarder kronor på kort
          tid.
        </p>
        <p xml:id="i-FGQXnNa4K8S519yqZEv8d6">
          När regeringen definierade överskottsmålet hade pensionsreformen
          ännu inte genomförts. Reformen medförde att pensionssystemet fick
          en från de offentliga finanserna i övrigt fristående ställning.
          Dessa medel kan inte användas för andra offentliga utgifter. Premiepensionssparandet
          är i grundlag skyddade privata tillgångar.
        </p>
        <p xml:id="i-SKAEd3V8YZEbtuTVJTqMZh">
          Inte heller de demografiskt styrda avsättningarna till AP-fonderna
          är något "överskott" och de kan inte utan stora konsekvenser användas
          för andra ändamål. Det visar inte minst den omfattande oro som
          utlöstes då partierna bakom pensionsöverenskommelsen i våras samlades
          för att hålla den "kontrollstation" som beslutats angående eventuell
          kvarstående överföring av medel för att täcka överföringen av
          kostnadsansvar för förtidspension.
        </p>
        <p xml:id="i-6MvKhcS9UwqSmZ3SuPtcGm">
          Premiepensionens fristående ställning kommer att markeras än
          mer genom den europeiska statistikmyndighetens, Eurostat, beslut
          att från 2007 ska premiepensionen inte ens formellt räknas in
          i de offentliga finanserna.
        </p>
        <p xml:id="i-Vy7nkSgWPJyDqxiE73GFYm">
          Det är därmed nödvändigt att sätta ett nytt mål för arbetet med
          finanspolitiken. Med hänsyn till pensionssystemets ställning är
          det rimligt att detta bara ska omfatta staten och kommunerna.
          Kommunerna har redan ett balanskrav.
        </p>
        <p xml:id="i-YMuskND9FLqUbn1GtHbjUi">
          Genom att inte dölja läget för statsfinanserna och statsskulden
          bakom pensionssystemets sparande, måste regeringen öppet ta ställning
          för hur man ser på statens finansiella spararande och statsskuldens
          utveckling. Folkpartiets uppfattning är att statsskulden inte
          ska öka. Vi har därför föreslagit ett nytt mål för budgetpolitiken
          innebärande att statens finansiella sparande ska vara noll över
          en konjunkturcykel.
        </p>
        <p xml:id="i-GBx8p3DFTKfZsgydzrP7hm">
          Med ett konjunkturneutralt balanskrav kommer statsskulden inte
          att växa i nominella tal. Den kommer att sjunka som andel av BNP.
          Det är naturligtvis fullt möjligt att ha en annan åsikt, exempelvis
          att statsskulden ska växa i takt med BNP eller att den i nominella
          tal ska sjunka genom överskott i statens finansiella sparande.
          Vilket man än förordar, bör dock detta redovisas. Som det nu är
          har man ett officiellt mål, men arbetet är inte inriktat på att
          nå detta.
        </p>
        <p xml:id="i-HJ1Gv9EubUXxYKeN7VCEfE">
          Vårt mål för statsfinanserna är att statens finansiella sparande
          ska vara i balans över en konjunkturcykel. Med en konjunkturcykel
          förstås då i allmänhet en period om fyra@fem år.
        </p>
        <p xml:id="i-QSYSQR9wqWKtUphhYegvM">
          Om konjunkturen utvecklas så starkt som prognoserna nu tyder
          på, kan statsfinanserna förbättras förutsatt att man inte gör
          nya åtaganden. Det är dock just detta som regeringen håller på
          med.
        </p>
        <p xml:id="i-EaY9gYUigZM7sBSsd7eB3p">
          Tabell 2. Nya statliga åtaganden
        </p>
        <p xml:id="i-CGjH338KupQhsMCTwcLBN">
          Miljarder kronor
        </p>
        <p xml:id="i-KtTVW2p5BzhyLxhMFvj9Fj">
          2002 2003 2004 2005 2006 2007
        </p>
        <p xml:id="i-NYDy6zShqmfBp2He6cEpa3">
          Nya åtaganden, netto*
        </p>
        <p xml:id="i-DESkPbcwbcKCgAUCcH4Af4">
          42,4 14,3 6,6 27,5 11,3 2,7
        </p>
        <p xml:id="i-Qxtzf1ngRUAAq28A5muSmE">
          Ackumulerat
        </p>
        <p xml:id="i-NZC1i67ziiJEughtWpJe1e">
          42,4 56,7 63,6 91,1 102,4 105,1
        </p>
        <p xml:id="i-UGtqHcrHTyr1JLzxTQ6JZd">
          * efter finansiering
        </p>
        <p xml:id="i-JGrBu5SJiPnnEFhfLjr13X">
          Källor: Konjunkturinstitutet och Finansdepartementet
        </p>
        <p xml:id="i-MjNffmCxfCp9ZbatJJD1nr">
          Notabelt är att årets budgetproposition egentligen inte innehåller
          någon plan för 2007, utan det årets budget kommer enligt rutinerna
          för regeringen och deras stödpartier att successivt fyllas med
          nya utgifter och inkomstminskningar vid såväl arbetet med vårpropositionen
          2005 och 2006 som budgetpropositionen för 2006.
        </p>
        <p xml:id="i-Lvjb7h6xfCHa378knpD6XS">
          Enligt Konjunkturinstitutets och regeringens egen redovisning
          kommer budgeten att försvagas med sammanlagt 90 miljarder kronor
          under den nuvarande mandatperioden. Under den goda konjunkturen
          omkring millennieskiftet, inklusive valåret 2002, gjorde regeringen
          stora åtaganden som nu följer oss.
        </p>
        <p xml:id="i-3EwMTjgC3nG2yMixVvpznj">
          Regeringen räknar med ett underskott även 2007.
        </p>
        <p xml:id="i-4wqvdxHX2wremUMx5DFd6v">
          Den budgetsanering som inleddes av den borgerliga regeringen
          och slutfördes av Persson och Åsbrink under 90-talet har som framgår
          förslösats. Detta beror på att utgifterna ökas och inkomsterna
          minskas. Detta i sin tur kan göras genom att utgiftstaken missköts
          och manipuleras, budgetmarginalen missköts och målet för finanspolitiken,
          2 % i överskott i de offentliga finanserna, är övergivet.
        </p>
        <p xml:id="i-Gj2oc6ovRLEvSDbWrYjAQe">
          Konsekvensen av detta är att statsskulden växer och vi kommer
          i ett avsevärt sämre statsfinansiellt läge inför de större påfrestningar
          som ligger framför oss, när fler går i pension och färre finns
          i arbetsför ålder. Vi är i dag inte alls i samma ogynnsamma läge
          som vi stod i runt 90/91 då obalanser på en rad områden ledde
          till bubblor som brast samtidigt som lågkonjunkturen slog till.
          Men vi är på väg att sätta statsfinanserna i ett läge där underskotten
          kommer att accelerera då den demografiska utvecklingen vänder
          inom några få år.
        </p>
        <p xml:id="i-AfMiTTb2yVcSXWWkkBSf1o">
          I Sveriges Radios partiledarintervju inför valet 2002 sade Göran
          Persson: "Jag kan lätt medverka till ett beslut som åstadkommer
          överskott i staten men ett mindre överskott i pensionssystemet."
          Det var i samma valrörelse som Bosse Ringholm förnekade att utgiftstaken
          skulle överskridas och påstod att Ekonomistyrningsverket inte
          hade korrekt information, medan hemlig, men korrekt sådan fanns
          på Finansdepartementet.
        </p>
        <p xml:id="i-fieAp3MxRqbUvhfhTJ8xK">
          Så sent som den 22 oktober (SVT God morgon) förnekade nuvarande
          finansminister Pär Nuder dagens ställning i statsfinanserna. "Om
          det vore så att det Karin Pilsäter säger stämde skulle vi ha skyhöga
          räntor, då skulle de internationella bedömarna säga att det här
          är inte ett land som är kreditvärdigt"
        </p>
        <p xml:id="i-EgoebRKJTGu1RCBigjuEc6">
          Denna typ av uttalanden från den socialdemokratiska regeringens
          främsta företrädare vilseleder allmänheten. Det ger också anledning
          till stor oro om vart regeringen är på väg att föra statens finanser.
        </p>
        <p xml:id="i-Cf6CyYVPPK2ZY6cQ6eVMxu">
          Med anledning av detta vill jag fråga finansministern:
        </p>
        <p xml:id="i-3PuMbQDGB5nQg1XhKth4ym">
          Avser finansministern att verka för att till riksdagen lägga
          förslag till nya mål för finanspolitiken?
        </p>
        <p xml:id="i-BrstTuoq3X2kDc8WG1qkqv">
          Avser finansministern att verka för att lägga om finanspolitiken
          så att statsbudgetens strukturella underfinansiering vänds till
          balans?
        </p>
      </div>
    </body>
  </text>
</TEI>
