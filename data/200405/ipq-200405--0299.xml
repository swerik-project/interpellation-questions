<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0299">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0299</head>
        <author who="i-U6F8gqiuV2DEZN1aMhyDnJ">Christer Nylander</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>Öresundsintegrationen</topic>
        <docDate when="2005-01-07">den 7 januari</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10299</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:299 av Christer Nylander (fp) till statsrådet
          Ulrica Messing om Öresundsintegrationen
        </IPQ_title>
      </div>
      <div type="IPQuestionBody">
        <p xml:id="i-2xnVqY2reKWTCjbfshk9dG">
          Alltfler elever i skånska skolor väljer nu att lära sig danska.
          Det finns gymnasieskolor där danskan nu passerat franskans popularitet
          som tredje språk och där studier i danska är lika vanligt som
          studier i tyska.
        </p>
        <p xml:id="i-Sm5Jf3EV3LT8RWFJ9yrmJB">
          Gymnasieelevernas språkval är ytterligare ett tecken på att Öresundsintegrationen
          börjar ta fart. För många skånska ungdomar är det naturligt att
          sikta på vidare utbildning eller jobb i Danmark.
        </p>
        <p xml:id="i-RoKHKNxCenyRRhGLqAAPnu">
          Integrationen över Öresund har stor potential. Trots att man
          ser tydliga tecken på att människor, institutioner och företag
          på båda sidor Sundet börjar anpassa sig till en ny verklighet
          och nya möjligheter, så finns det många barriärer kvar. Målet
          måste vara att det är lika naturligt att åka till jobb, nöjen,
          studier och affärer på andra sidan Sundet som det är att röra
          sig motsvarande sträcka inom det egna landet.
        </p>
        <p xml:id="i-4hxmjonFwiK7zKrfb33pJv">
          Byggandet av Öresundsbron har inneburit stora steg för integrationen.
          Mentalt har det blivit mer naturligt att tänka sig Öresund som
          en region. Ekonomiskt har bron inneburit att Öresundsregionen
          börjat ta upp kampen om att bli en av norra Europas viktigaste
          tillväxtmotorer. 17 internationella storföretag har sedan 1997
          etablerat nordiska huvudkontor i Öresundsregionen. Det kan jämföras
          med 13 i Stockholm och 8 på övriga platser i Norden.
        </p>
        <p xml:id="i-EyEyqRgUShdKretV2ecFk8">
          Det uppsving regionen har fått sedan bron byggdes indikerar vilken
          potential som finns. Det är viktigt för hela Sveriges välstånd
          att den tillväxtpotential som finns i Öresundsregionen tas till
          vara fullt ut. Därför måste arbetet med att riva barriärer för
          integrationen skyndas på. Det behövs en vitbok som listar samtliga
          barriärer och som anger tidsplaner när dessa ska avlägsnas.
        </p>
        <p xml:id="i-MxKm62dKgS1VqhxAVX8voh">
          En avgörande barriär är att det fortfarande är för dyrt att åka
          över Öresundsbron. Det blir aldrig lika naturligt för den breda
          publiken att åka till kultur- eller idrottsevenemang på den danska
          sidan som på den svenska så länge bropriserna gör resan mångdubbelt
          dyrare. Det blir aldrig naturligt att dra nytta av samtliga Öresundsuniversitets
          kapacitet om bropriset är för högt. På samma sätt försinkar brotaxorna
          företagens gränsöverskridande affärer och en gemensam arbetsmarknad.
        </p>
        <p xml:id="i-XhbLFwNbdRg8wLExfASg9g">
          Den danske trafikministern Flemming Hansen har nu tagit initiativ
          för att Öresundsbrons taxor ska kunna sänkas. Det är ett mycket
          välkommet initiativ. Jag förutsätter att den svenska regeringen
          delar uppfattningen att den tillväxtpotential som finns i Öresundsregionen
          ska tas till vara.
        </p>
        <p xml:id="i-WqvT97HNb7WwhA78NMjwni">
          Jag vill därför fråga infrastrukturministern:
        </p>
      </div>
    </body>
  </text>
</TEI>
