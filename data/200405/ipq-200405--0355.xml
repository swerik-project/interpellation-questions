<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0355">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0355</head>
        <author who="i-D8B2Xf6UADbqciPHrqFxSc">Birgitta Ohlsson</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>Sveriges stöd till demokratiaktivister på Kuba</topic>
        <docDate when="2005-02-03">den 3 februari</docDate>
        <status when="unknown" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10355</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:355 av Birgitta Ohlsson (fp) till utrikesminister
          Laila Freivalds om Sveriges stöd till demokratiaktivister på Kuba
        </IPQ_title>
      </div>
      <div type="IPQuestionBody">
        <p xml:id="i-HE8XuMnc68bMm6PGStdACu">
          Måndagen den 31 januari beslutade ministerrådet att upphäva den
          gemensamma position gentemot Kuba som unionen antog i maj 2003
          efter att 75 demokratiaktivister dömts till sammanlagt 1 456 år
          i fängelse. Positionen innebar att medlemsländerna på sina nationaldagar
          bjöd in representanter för demokratirörelsen till mottagningarna
          på sina respektive ambassader. Det var det främsta erkännandet
          EU givit den kubanska demokratirörelsen någonsin och innebar att
          demokraterna stärkte sin position gentemot såväl det kubanska
          folket, som den kubanska regeringen och gentemot omvärlden. Äntligen
          visade EU att man stod på demokraternas sida, och att man förstått
          att de är en förutsättning för demokratisering på Kuba.
        </p>
        <p xml:id="i-SWtiRmHk1UnDvt6ZkGiXky">
          Sedan regeringsskiftet i Spanien våren 2004 har den nya spanska
          regeringen arbetat för att förändra EU:s position. De hävdar att
          den är kontraproduktiv, trots att den bara varit i kraft i ett
          och ett halvt år. För att ge understöd till den spanska regeringens
          argumentation lät den kubanska regeringen i höstas ett dussin
          av samvetsfångarna avtjäna straffen i sina hem @ officiellt på
          grund av hälsoskäl @ i stället för i fängelserna. De har dock
          inte släppts fria i betydelsen att straffen upphävts, utan kan
          närsomhelst fängslas igen. Och fortfarande sitter ytterligare
          ett åttiotal samvetsfångar i kubanska fängelser. Det har alltså
          inte skett någon som helst förändring av det genomgripande förtrycket
          av mänskliga rättigheter i det kubanska samhället, eller den totala
          avsaknaden av demokrati. Förtrycket är lika skoningslöst som någonsin,
          men ändå har EU beslutat byta politik och Sverige har varit ett
          av de länder som ställt sig positivt till detta.
        </p>
        <p xml:id="i-JYZBJGuSj4j5Jg4UMBh1hF">
          Sedan i maj 2005 ingår flera före detta kommunistländer i EU,
          och såväl Polen som Tjeckien har aktivt arbetat emot en förändring
          av unionens politik gentemot Kuba. Tjeckiens förre president Vaclav
          Havel skrev dagen efter beslutet i ministerrådet i Dagens nyheter
          att han svårligen kan tänka sig: "ett bättre sätt för EU att vanhedra
          de nobla idealen frihet, jämlikhet och mänskliga rättigheter som
          unionen omfattar. För att försvara europeiska företags vinster,
          kommer unionen att sluta att bjuda in fritänkande människor till
          sina ambassader och kommer att dra slutsatser om vilka dessa är
          utifrån ansiktsuttrycken hos diktatorn och hans bundsförvanter.
          Det är svårt att tänka sig en mer skamlig överenskommelse."
        </p>
        <p xml:id="i-Q6qqEbjmUAAb9sAdGPvew2">
          Havel vet vad han pratar om, han har upplevt det själv. I en
          brevväxling med den kubanske demokratiaktivisten och Sacharovpristagaren
          Oswaldo Payá Sardiñas i Journal of Democracy nyligen argumenterar
          han för att EU ska komma till ett gemensamt åtagande om praktiskt
          stöd till Kubas demokrater. Han delar också med sig av en viktig
          erfarenhet från sin tid som dissident, och hur han behandlades
          av omvärlden: "Oavsett era meriter, och hur modiga och respekterade
          ni är som dissidenter, och även om ni har tillbringat år i fängelse,
          eller skrivit intelligenta böcker, kan pragmatiska politiker i
          den demokratiska världen misstänka att ni är grälsjuka, beklagar
          er för mycket, är smått galna, och ständigt klankar ned på allt.
          Den misstanken kan leda till följande åsikt:
        </p>
        <p xml:id="i-Gfk2AzUV1L5KrUkGG4NeCS">
          "Vi skulle kunna stödja dem symboliskt, men utifrån ett realistiskt
          politiskt perspektiv behöver vi inte lita på dem: de är inte våra
          riktiga partners'. Men det är motsatsen som är sann. Det är viktigt
          att övertyga politiker i demokratiska länder om detta, vilket
          jag har försökt göra i flera år."
        </p>
        <p xml:id="i-LaJmR2NyHm1jjSvGsD5ZmV">
          Havel sätter här fingret på precis det som är fel i den svenska
          och europeiska politiken gentemot Kuba: avsaknaden av förtroende
          för de kubaner som arbetar för demokrati. Det är endast genom
          att lita på demokraterna på Kuba och aktivt bidra med såväl moraliskt
          som politiskt stöd som vi kan bidra till att de är tillräckligt
          starka för att ta över den dag kommunismen faller. Om demokratirörelsen
          inte är tillräckligt stark så kan övergången innebära att dagens
          totalitära system bara övergår i ett annat auktoritärt system,
          som i Vitryssland. Havel vet vilket stöd demokraterna behöver
          och han vet att det inte blir någon demokrati utan demokrater.
        </p>
        <p xml:id="i-W1w9uMKNYsqJLtn55FvpN2">
          Med anledning av ovanstående vill jag fråga utrikesministern:
        </p>
        <p xml:id="i-5wfe8ed6aZkmDsE2Yd6qdw">
          Varför har utrikesministern så hastigt bytt politik gentemot
          Kuba, och kommer den svenska ambassaden i Havanna, trots att den
          gemensamma positionen är upphävd, att bjuda in representanter
          för demokratirörelsen på Kuba på Sveriges nationaldag i år?
        </p>
        <p xml:id="i-SVMt2pHUFHYbpmUqnKhsV3">
          Varför har utrikesministern inte lyssnat på de politiska ledare
          i Europa som har erfarenhet av att arbeta för demokrati under
          kommunistiska regimer?
        </p>
        <p xml:id="i-9YaQKz1j3GyAR9ziRUnHDs">
          På vilket sätt avser utrikesministern att i framtiden stödja
          demokratiaktivisternas arbete på Kuba?
        </p>
      </div>
    </body>
  </text>
</TEI>
