<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0451">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0451</head>
        <author who="i-HYPXDg3UHMpdyrSgBez4mQ">Axel Darvik</author>
        <recipient who="i-HxcQkHC9fDSzkJWgvdhDEF">Lena Hallengren</recipient>
        <topic>ekonomiska villkor för studerande föräldrar</topic>
        <docDate when="2005-03-09">den 9 mars</docDate>
        <status when="unknown" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GS10451</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:451 av Axel Darvik (fp) till statsrådet
          Lena Hallengren om ekonomiska villkor för studerande föräldrar
        </IPQ_title>
      </div>
      <div type="IPQuestionBody">
        <p xml:id="i-4DMFK5vF4idARZFwXxyPJf">
          Denna vecka har den internationella kvinnodagen uppmärksammats.
          En grupp kvinnor som är särskilt utsatta ekonomiskt är de ensamstående
          mammor som studerar. De går i genomsnitt back 1 600 kr varje månad
          och tvingas låna av släktingar eller klara sig på bidrag. Studenter
          lägger i snitt ned 37 timmar i veckan på sina studier och för
          en förälder finns ingen tid att arbeta extra vid sidan av studierna.
        </p>
        <p xml:id="i-XxijbFryMyv4knXyr1BSG9">
          Detta framkommer i en rapport som Sveriges förenade studentkårer,
          SFS, publicerar i morgon. Studerande föräldrar har länge betraktats
          som en marginell grupp men en fjärdedel av studenterna har barn.
          Majoriteten är kvinnor.
        </p>
        <p xml:id="i-LYFBppJaG377WfQiprE5Ci">
          Regeringens förslag om ett bidrag på 500 kr extra för barn med
          studerande föräldrar är ett steg i rätt riktning men är enligt
          min @ och SFS @ mening inte tillräckligt. Det behöver satsas mer
          på studerande föräldrar och mer på studenterna över huvud taget.
          Deras studiemedel har inte räknats upp i takt med kostnadsökningarna
          i samhället. Inte minst behovet av egen dator och ökade boendekostnader
          har kraftigt ökat de ekonomiska påfrestningarna. Enligt en beräkning
          som Föreningssparbanken gjorde i fjol har studenternas ekonomiska
          standard sjunkit med 40 % de senaste 15 åren. De har fått nästan
          500 kr mindre att röra sig med varje månad. Det innebär att en
          ensamstående student tvingas klara sig på 20 kr i månaden när
          hyran, maten och annat nödvändigt är betalt. Studenters ekonomiska
          frihet har förtvinat.
        </p>
        <p xml:id="i-Lih7p9rFdNFC33sUYAKELF">
          Folkpartiet har därför föreslagit att totalbeloppet höjs med
          400 kr per månad. Det ska inte finnas någon gräns för hur mycket
          pengar man får arbeta ihop samtidigt som man studerar. Barnfamiljer
          ska kunna låna 3 000 kr extra varje månad.
        </p>
        <p xml:id="i-13ftHojz8NJvoajskoPE2F">
          Mot denna bakgrund vill jag fråga statsrådet vilka åtgärder statsrådet
          avser att vidta för att studerande, särskilt den utsatta gruppen
          som har barn, ska ges bättre ekonomiska förutsättningar att fullfölja
          sina studier.
        </p>
      </div>
    </body>
  </text>
</TEI>
