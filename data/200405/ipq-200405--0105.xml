<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0105">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0105</head>
        <author who="i-LB9Tn6B1RXiAHZEWEK1hYC">Ulla Hoffmann</author>
        <recipient who="i-UEQA68w6PM78ttj4KfvgwE">Jens Orback</recipient>
        <topic>jämställdhetspolitikens ansvar för invandrade kvinnor</topic>
        <docDate when="2004-11-01">den 1 november</docDate>
        <status when="2004-11-22" byWhom="Jens Orback" byWhomId="i-UEQA68w6PM78ttj4KfvgwE" status="answered">besvarad</status>
        <external_id source="rdwebb">GS10105</external_id>
        <debate>
          <turn when="2004-11-22 13:09:25" duration="132">Jens Orback (S)</turn>
          <turn when="2004-11-22 13:11:34" duration="235">Ulla Hoffmann (V)</turn>
          <turn when="2004-11-22 13:15:21" duration="194">Jens Orback (S)</turn>
          <turn when="2004-11-22 13:18:30" duration="191">Ulla Hoffmann (V)</turn>
          <turn when="2004-11-22 13:21:38" duration="144">Jens Orback (S)</turn>
          <turn when="2004-11-22 13:23:58" duration="96">Ulla Hoffmann (V)</turn>
          <turn when="2004-11-22 13:25:27" duration="77">Jens Orback (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:105 av Ulla Hoffmann (v) till statsrådet
          Jens Orback om jämställdhetspolitikens ansvar för invandrade kvinnor
        </IPQ_title>
      </div>
      <div type="IPQuestionBody">
        <p xml:id="i-VX2E6UsX65bqxA1BLSnnQj">
          I diskussionen och sökandet efter åtgärder mot det så kallade
          hedersrelaterade våldet hänvisas genomgående till kulturella förklaringar
          snarare än att söka orsakerna i den könsmaktsordning där mäns
          våld mot kvinnor är en del. Det "icke-svenska" och "icke-jämställda"
          har fått gälla som främsta förklararingsfaktorer i diskussionerna
          om unga invandrade kvinnors utsatthet.
        </p>
        <p xml:id="i-At4pf5qaCnbdNHjfoa4Gug">
          Genom fokuseringen på det kulturspecifika i det så kallade hedersrelaterade
          våldet undanhåller vi världens kvinnor de svenska kvinnornas egna
          och verkliga vittnesmål. Enligt undersökningen Slagen Dam (2001)
          har 46 % av alla svenska kvinnor utsatts för våld av någon man.
          I 25 % av fallen handlar det om ett upprepat systematiskt våld.
          Under år 2001 anmäldes över 9 000 fall av sexualbrott i Sverige,
          varav drygt 2 000 var våldtäkter. Samma år anmäldes ca 20 400
          fall av kvinnomisshandel och ca 1 500 brott mot kvinnofridslagen.
        </p>
        <p xml:id="i-SAn59w8qF8TJHUwNouBDmn">
          Den repression under vilken kvinnorna lever i Afghanistan, morden
          på kvinnor i Pakistan, steningen av kvinnor i Iran, syraattacker
          och hustrubränning i Indien, mord på nyfödda flickebarn i Kina
          och könsstympning i Somalia lär oss om det strukturella våldet
          mot kvinnor, liksom våldtäkterna och misshandeln av kvinnor i
          Sverige.
        </p>
        <p xml:id="i-EJXVXHHtUVuBiGx8HCePLh">
          Genom den stora kunskap som faktiskt finns i dag om det strukturella,
          sexualiserade våldet bör vi kunna se och hantera skillnader utan
          att fastna i stereotypa och stigmatiserade bilder av invandrade
          kvinnor och män. Endast så tar samhället ett verkligt ansvar för
          våldet mot kvinnor. Endast då kan handlingsplaner upprättas för
          att skydda kvinnors säkerhet.
        </p>
        <p xml:id="i-CGs44dDjYk7jQo3WWerrRJ">
          I arbetet med att skapa skydd för flickor och unga kvinnor som
          riskerar att utsättas för våld och hot av sina anhöriga är det
          nödvändigt att vi förmår oss att lyfta blicken mot patriarkala
          och diskriminerande strukturer inom alla samhällen. Först då är
          det möjligt att komma åt denna mycket allvarliga problematik i
          grunden och för att lagstifting ska bli rätt formulerad och resurser
          rätt fördelade.
        </p>
        <p xml:id="i-MiJsDZJBP6kZ37Bv5AwrDd">
          Enligt min mening sviker det svenska samhället de invandrade
          kvinnorna genom att sätta in integrationspolitiska åtgärder för
          att lösa dessa problem snarare än jämställdhetspolitiska. Invandrade
          kvinnor och män har härmed hamnat utanför den svenska jämställdhetsmodellen.
        </p>
        <p xml:id="i-Ec9hKoGJStyQGmMkC53vaZ">
          Målsättningen för såväl den integrations- som jämställdhetspolitiken
          är att dessa politikområden ska omfatta alla kvinnor och män som
          lever i Sverige. Invandrade kvinnor som diskrimineras på arbetsplatsen
          eller som utsätts för manligt våld, hot eller kontroll är inte
          i behov av integrationsåtgärer utan av åtgärder för ökad jämställdhet.
          Svenskfödda kvinnor som diskrimineras och som utsätts för våld
          har samma behov. Därför bör regeringen i det fortsatta arbetet
          vad gäller så kallat hedersrelaterat våld och frågor som anknyter
          till detta, på samma sätt låta jämställdhetspolitiken ta det främsta
          ansvaret.
        </p>
        <p xml:id="i-R1nPYAABYokuWPHMj4SVn8">
          Sverige avser också spela en internationell roll i diskussionen
          om det så kallade hedersrelaterade våldet. I december anordnas
          i samarbete med v och mp en internationell konferens på detta
          tema. Endast genom att se detta våld som ett uttryck av kvinnoförtryck,
          så kan man i denna internationella mission undvika att göra allvarliga
          analytiska och strategiska misstag.
        </p>
        <p xml:id="i-RPEQHQnGX8BwG9p8U74j3J">
          Jämställdhetbegreppet bygger på samförstånd och ser inte intressemotsättningar
          som däremot feminismen gör. Därför omfattar jämställdhetspolitiken
          endast kvinnor från majoritetssamhället. Bristen på en feministisk
          analys av våldet mot kvinnor innebär att jämställdhetspolitiken
          avsäger sig ansvaret för invandrade och asylsökande kvinnor.
        </p>
        <p xml:id="i-6Dkw9y1Gqw7Q16cAhzFxNp">
          Med hänvisning till ovanstående vill jag ställa följande frågor
          till statsrådet Jens Orback:
        </p>
        <p xml:id="i-VTk4CVNEuxB5GkxaXX4BpR">
          1. Vilka åtgärder avser statsrådet att vidta för att regeringens
          arbete med det så kallade hedersrelaterade våldet ska präglas
          av en feministisk analys?
        </p>
        <p xml:id="i-TkFTkLQofLXE62DGeN5SD9">
          2. Vilka åtgärder avser statsrådet att vidta för att jämställdhetspolitiken
          fullt ut ska omfatta invandrade kvinnor?
        </p>
      </div>
    </body>
  </text>
</TEI>
