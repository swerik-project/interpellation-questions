<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0416">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0416</head>
        <author who="i-Ry3pP9VZKrW87Vcxq73jQG">Carl B Hamilton</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>risken för en prisbubbla på bostadsfastigheter</topic>
        <docDate when="2005-02-23">den 23 februari</docDate>
        <status when="unknown" byWhom="Sven-Erik Österberg" byWhomId="i-9fdWbFK67588CD12XaNZBq" status="answered">besvarad</status>
        <external_id source="rdwebb">GS10416</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:416 av Carl B Hamilton (fp) till samhällsbyggnadsminister
          Mona Sahlin om risken för en prisbubbla på bostadsfastigheter
        </IPQ_title>
      </div>
      <div type="IPQuestionBody">
        <p xml:id="i-DkVeMzptFsbd3SEse75hDD">
          Tiden har kommit för regeringen att ge sin bedömning av risken
          för en fastighetsbubbla i Sverige, med dess risker för samhällsekonomin
          och enskilda hushålls överbelåning av sina hus.
        </p>
        <p xml:id="i-Ewa63AogDnLBGB2rsRuEAm">
          Räntor och inflation är låga i Sverige och har varit så under
          en längre tid. En alltmera uppmärksammad risk med den låga räntan
          är att det byggs upp en prisbubbla på bostadsfastigheter i befolkningstäta
          och expansiva delar av landet.
        </p>
        <p xml:id="i-9F3kkKmivXdjhEYdUQpXp2">
          Alla vet att ett omslag i de låga marknadsräntorna kommer att
          inträffa, men inte när dessa räntor kommer att stiga, eller hur
          snabb ränteuppgången då blir. Priserna på bostadsfastigheter kan
          dock komma att falla snabbt från höga nivåer. Huspriserna i Sverige
          har sålunda stigit sedan 1997 från index 100 till ca 180 i dag,
          och med ca 20 % de senaste två åren. Fastighetsindex på Stockholmsbörsen
          är nu tillbaka på den nivå som rådde strax före fastighetsbubblans
          sista ödesdigra fas på 1980-talet. Den höga värderingen beror
          inte på att fastighetsbolagen kunnat notera stora hyreshöjningar
          utan kan bara härledas till en stadigt ökad spekulation i stigande
          fastighetspriser. Prisutvecklingen på kommersiella fastigheter
          har dock varit måttlig.
        </p>
        <p xml:id="i-TquS2xByGZMBcbPV7BdPLp">
          Hushåll som i dag beslutar sig för en allt högre belåning @ på
          grund av lockelsen att vilja exploatera dagens låga räntor och
          en tro att nivån är långsiktig @ kan råka illa ut när omslaget
          kommer, med i värsta fall mer eller mindre tvångsmässiga försäljningar
          till fallande priser. Situationen blir, i ett riktigt dåligt scenario,
          också allvarlig för kreditinstitut och banker genom stigande kreditförluster.
          I ett sådant scenario sprids problemen och riskerna till hela
          samhällsekonomin och potentiellt även till staten.
        </p>
        <p xml:id="i-YYf19Ju9U5ERDKtd88WCzn">
          I Storbritannien har fastighetspriserna stigit snabbt sedan 2001
          och Bank of England har höjt styrräntan av detta skäl, och den
          ligger nu på 4,75 %.
        </p>
        <p xml:id="i-PDcvZFEhr4P1hE72jeva7u">
          I Sverige har SBAB:s chefekonom varnat: "Hushållens upplåning
          fortsätter att öka, bostadsinstitutens utlåning till hushållen
          ökar med ca 13 procent på årsbasis. Med fortsatt låga räntor och
          ökad köpkraft är det svårt att se vad som skulle kunna dämpa expansionen."
        </p>
        <p xml:id="i-FKXW6rrdLohhcWdhyozCq3">
          Även Riksbanken oroas inför risken av en bubbla på bostadsmarknaden:
          "Penningpolitiken i Sverige är redan expansiv, realräntan är låg,
          hushållens upplåning ökar snabbt och huspriserna stiger @ och
          har gjort det en längre tid. Ännu lägre räntor skulle kunna spä
          på viljan att låna pengar ytterligare och medföra risker på sikt
          i form av en växande fastighetsprisbubbla" (v. riksbankschef Kristina
          Persson den 18 februari 2005).
        </p>
        <p xml:id="i-Huw8mx71BsmUPhmzrfKuq8">
          Frågor:
        </p>
        <p xml:id="i-N1y3tqrQvzkURchHkQy1Sb">
          Vad är statsrådets bedömning beträffande risken för att vi nu
          upplever en växande prisbubbla på bostadsfastigheter i Sverige?
        </p>
        <p xml:id="i-Wcr1nCfBzZwhx7Zh9vxE2y">
          Vilka åtgärder, för att värna enskilda hushåll, samhällsekonomin
          och fastighetsmarknaden mot en mera allmän kris vid det ofrånkomliga
          lågränteomslaget, har statsrådet i beredskap?
        </p>
      </div>
    </body>
  </text>
</TEI>
