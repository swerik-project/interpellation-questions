<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0491">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0491</head>
        <author who="i-2aZQBvMx8o6ihusfvExbt8">Alice Åström</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>demokratisk utveckling i El Salvador</topic>
        <docDate when="2005-03-24">den 24 mars</docDate>
        <status when="unknown" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10491</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:491 av Alice Åström (v) till utrikesminister
          Laila Freivalds om demokratisk utveckling i El Salvador
        </IPQ_title>
      </div>
      <div type="IPQuestionBody">
        <p xml:id="i-TaGnpUru3bDJZDD9wnJqip">
          Det finns en oroande tendens när det gäller USA:s inflytande
          på politiken i Latinamerika. Man stöder oförbehållsamt president
          Uribes oförsonliga politik gentemot gerillagrupperna i Colombia,
          där han skapat ett system med statligt avlönade angivare. USA
          har på ett flagrant sätt understött en kupp för att störta Venezuelas
          demokratiskt valde president Hugo Chavez. Man har blandat sig
          i Bolivias politik genom att hota med att dra in bistånd till
          landet om Evo Morales skulle bli vald till president. Denna typ
          av inblandning har också ökat i El Salvador.
        </p>
        <p xml:id="i-fg3ifvj24GVWCh8PYiFwv">
          För några år sedan lyckades man få slut på kriget mellan gerillan
          och högerregeringen och införa ett mer normalt styrelseskick.
          Gerillarörelsen FMLN omvandlades till ett politiskt parti. Under
          senare tid har dock El Salvadors regering, som fortfarande står
          till höger, återvänt till sin gamla politik. De gamla dödsskvadronerna
          har åter aktiverats. FMLN-anhängare har åter hittats torterade
          och mördade på det omisskännliga sätt som dödsskvadronerna använde
          sig av.
        </p>
        <p xml:id="i-XVTE9fhnHyz8r4uCp1J6ix">
          Hoten mot tidigare FMLN-ledaren och FMLN:s kandidat i senaste
          presidentvalet, Shafik Handel, har kommit allt tätare. Regeringen
          uppträder än mer provokativt gentemot oppositionen. Det arbete
          på att demokratisera El Salvador som inleddes för flera år sedan
          håller alltså på att undermineras och det torde vara uppenbart
          att den nya politiken från regeringens sida har stöd från USA.
        </p>
        <p xml:id="i-KZoZCXgHuMXwxNbJERYGWS">
          Utvecklingen är även oroande i ett annat avseende. Den tidigare
          salvadoranske presidenten Francisco Flores har föreslagits till
          ordförande för OAS, Organization of American State). Flores är
          uppbackad av USA. Man kan bara spekulera i vad det kan betyda
          när det gäller El Salvador eller andra latinamerikanska stater
          som Venezuela och Kuba.
        </p>
        <p xml:id="i-3rv868rUACWvPgwcpA9wQS">
          Human Rights Watch har protesterat mot Flores kandidatur och
          chefen för Center for Justice an International Law (CEJIL), Viviana
          Krsticevic, har förklarat: "Det skulle bli problematiskt att välja
          någon som ledare för OAS, som under sin period som president i
          El Salvador, undergrävde Inter-American Human Rights Commission.
        </p>
        <p xml:id="i-TT4rNfzFwL2BqMuyJgYtzu">
          Viviana Krsticevic kommenterade också Flores inblandning i kuppen
          mot president Chavez i Venezuela och ifrågasatte Flores demokratiska
          trovärdighet. Flores har varit inblandad i omfattande korruptionsaffärer
          i El Salvador, som aldrig blivit uppklarade. På olika sätt har
          ordentliga utredningar förhindrats.
        </p>
        <p xml:id="i-TrgtBgYhA1WxY8VPpHbnB6">
          Sverige har på olika sätt understött arbetet på att skapa fred
          och demokrati i El Salvador. Svenska organisationer har understött
          normaliseringen och demokratiseringen i El Salvador och medverkat
          till den process som innebar att FMLN kunde omvandlas från gerillaorganisation
          till ett politiskt parti. Detta arbete undermineras och hotar
          nu att spolieras av högerkrafterna i El Salvador, av högerkrafterna
          i grannländerna, vars demokratiska trovärdighet starkt kan ifrågasättas
          samt av stormakten USA.
        </p>
        <p xml:id="i-3xLMfL4fgP9gUpfYbhATns">
          Med utgångspunkt från ovanstående vill jag fråga utrikesministern:
        </p>
        <p xml:id="i-KxW8RqEB9LuuHPCVawUG2h">
          1. Vad ämnar utrikesministern göra i FN, EU och andra internationella
          organisationer för att understödja en demokratisk utveckling i
          El Salvador?
        </p>
        <p xml:id="i-Qv3HegYjfg3ef5dA8Ajt97">
          2. Vad ämnar utrikesministern göra i FN, EU och andra internationella
          organisationer för att motverka icke-demokratiska krafters inflytande
          i El Salvador?
        </p>
        <p xml:id="i-Nm5YHXUiNX2iojoqTLwueJ">
          3. Vad ämnar utrikesministern göra i FN, EU och andra internationella
          organisationer för att medverka till att icke-demokratiska krafter
          förhindras att få spelrum i inflytelserika latinamerikanska institutioner
          och samarbetsorganisationer?
        </p>
      </div>
    </body>
  </text>
</TEI>
