<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0454">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0454</head>
        <author who="i-XXuTUfCrSzD7sKMdyYtEft">Sofia Larsen</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>den nya lärarutbildningen</topic>
        <docDate when="2005-03-09">den 9 mars</docDate>
        <status when="unknown" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10454</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:454 av Sofia Larsen (c) till utbildnings-
          och kulturminister Leif Pagrotsky om den nya lärarutbildningen
        </IPQ_title>
      </div>
      <div type="IPQuestionBody">
        <p xml:id="i-Thrv7Wb6jn1tmEjT4RBvDL">
          Alldeles för många elever kan inte läsa, räkna och skriva i dagens
          skola och var fjärde elev lämnar grundskolan utan tillräckliga
          baskunskaper. En orsak till att det ser ut så här är att lärarutbildningen
          inte uppfyller målen. Den har till och med blivit hårt kritiserad
          av sina egna studenter. 20 % av lärarstudenterna ger lärarutbildningen
          "sämsta möjliga betyg" och endast en tredjedel anser att de fått
          tillräcklig utbildning för att lära elever läsa, skriva och räkna.
          Nu är det dags att regeringen tar sitt ansvar för att framtidens
          lärare lär sig det de ska!
        </p>
        <p xml:id="i-YPzDXqP6BAWSt3NYttAWrb">
          Det som framför allt saknas i lärarutbildningen är praktiken.
          En majoritet av studenterna som började den nya lärarutbildningen
          kommer att ta examen utan fullständig praktik. En motsvarande
          situation för läkarstudenterna skulle aldrig accepteras, och man
          frågar sig hur detta får fortsätta när det gäller de människor
          som har ansvar för att ge våra barn grundläggande kunskaper.
        </p>
        <p xml:id="i-16sNWVi7xzgJCiSQCMAx3d">
          Vi vet att praktik är viktig, utan den känner sig nyutexaminerade
          lärare väldigt vilsna, vissa vågar inte ens undervisa ettor eftersom
          de inte vet hur de ska lära barnen att läsa, räkna och skriva.
          Detta är en orimlig situation, genomgången praktik borde vara
          ett krav för att få erlägga examen!
        </p>
        <p xml:id="i-WjVfDvMaqr5qnTyLQwaWL">
          I Sverige behöver vi en lärarutbildning som innehåller både goda
          ämneskunskaper och pedagogisk träning. Dagens utbildning uppfyller
          inte kraven och får inte tillräckligt med resurser. Den ger för
          dåliga ämneskunskaper och saknar en innehållsrik och bra praktik.
        </p>
        <p xml:id="i-GzYKsjQwBzhn65XEvgppTa">
          För att ge våra barn de viktiga baskunskaperna krävs det att
          lärarna har genomgått en lärarutbildning som ger goda ämneskunskaper
          och pedagogisk träning. För att dagens utbildning ska göra det,
          krävs både förändringar av innehållet och mer pengar. Vi kan inte
          fortsätta att ha en lärarutbildning som är både slapp och fattig,
          för då kommer vi obönhörligen halka ännu längre ned på välståndslistan.
        </p>
        <p xml:id="i-2Ec9reTHDy4MZsnwQLwcZM">
          Mina frågor till ministern är därför:
        </p>
        <p xml:id="i-C55SxioE83mSLtpRGUtELf">
          1. Vilka åtgärder är ministern beredd att vidta för att säkerställa
          alla lärarstudenters VFU?
        </p>
        <p xml:id="i-HbkdztunHzswu64qefZ2w9">
          2. Hur avser ministern att arbeta för att lösa de ekonomiska
          förutsättningarna för VFU?
        </p>
        <p xml:id="i-MGyGvQur8JDTZJ1YJCUX6S">
          3. Vad är ministerns bedömning när det gäller vikten av goda
          läs- och skrivinlärningskunskaper för arbete med yngre elever?
        </p>
      </div>
    </body>
  </text>
</TEI>
