<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0524">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0524</head>
        <author who="i-KPGvtK4s6Zp3E6XH6vj18n">Tobias Billström</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>översyn av fastighetsmäklarlagen</topic>
        <docDate when="2005-04-18">den 18 april</docDate>
        <status when="2005-04-26" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10524</external_id>
        <debate>
          <turn when="2005-04-26 15:54:53" duration="86">Thomas Bodström (S)</turn>
          <turn when="2005-04-26 15:56:16" duration="253">Tobias Billström (M)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:524 av Tobias Billström (m) till justitieminister
          Thomas Bodström om översyn av fastighetsmäklarlagen
        </IPQ_title>
      </div>
      <div type="IPQuestionBody">
        <p xml:id="i-6Rem69Gdar74Yq5sgTTAwB">
          I utvärderingen av fastighetsmäklarlagen m.m. (1997/98:LU15)
          förordade utskottet att riksdagen som sin mening skulle ge regeringen
          till känna dels att den organisatoriska ordning som valts för
          tillsynsfunktionen borde ses över, dels att lagen borde ändras
          så att den som förmedlar en företagsöverlåtelse där en fastighet
          ingår själv ska kunna @ utan att vara registrerad fastighetsmäklare
          @ hantera förmedlingsuppdraget utan att säljaren nödgas vända
          sig till en fastighetsmäklare.
        </p>
        <p xml:id="i-GQbCkm5uVLtFJWDrFuDb2k">
          Med anledning av riksdagens tillkännagivande tillkallade regeringen
          år 1998 en särskild utredare. Uppdraget redovisades i betänkandet
          Fastighetsmäklarnämnden @ effektivare tillsyn (SOU 1999:35). Bland
          annat innehöll betänkandet påpekanden om vissa brister i fastighetsmäklarlagen.
          Enligt utredaren fanns det bland annat skäl att ta ställning till
          i vilken omfattning olika tjänster kan tillhandahållas yrkesmässigt
          i samband med köp och försäljning av bostäder utan att förfarandet
          bör omfattas av särskild reglering eller tillsyn. Utredaren föreslog
          därför att fastighetsmäklarlagen skulle ses över.
        </p>
        <p xml:id="i-QfXNpmfuy5AQ2RruzXzvaE">
          I ett flertal skrivelser som inkommit till Justitiedepartementet
          från Fastighetsmäklarnämnden, branschorganisationer, mäklarföretag
          och allmänheten har det också framhållits att det finns ett behov
          av en översyn. Reformbehovet påtalades även vid en hearing med
          berörda organisationer och myndigheter som hölls i Justitiedepartementet
          i maj år 2004.
        </p>
        <p xml:id="i-5jACEmT5AC55Z8iL4tcPPQ">
          Redan år 2003 meddelade justitieministern att direktiv till en
          utredning om fastighetsmäklarlagen skulle beslutas det året. Först
          efter det att hearingen ägt rum den 14 maj år 2004 har Justitiedepartementet
          tagit fram direktiv. Nu har det gått en tid, direktiven har fortfarande
          inte lagts fram och någon utredning har inte kommit i gång.
        </p>
        <p xml:id="i-2GwU7jFMnAVVca2QUDH2T2">
          Den 3 mars i år väckte jag frågan när statsrådet avser att lägga
          fram direktiven samt när statsrådet avser tillsätta en utredning
          för att arbeta med en översyn av fastighetsmäklarlagen. Justitieministern
          bekräftade då att avsikten är att utredningen ska tillsättas under
          året. Det är gott och väl att justitieministern står fast vid
          sitt ord, men faktum är att de framtagna direktiven ännu inte
          framlagts i en utredning och något svar på frågan när utredningen
          ska tillsättas har inte kommit.
        </p>
        <p xml:id="i-3CWXEWTiws5XqT7JW5MUFV">
          Vilka konkreta åtgärder avser justitieministern att vidta för
          att framtagna direktiv ska lägga fram och vilken tidsplan har
          justitieministern för tillsättandet av en utredning?
        </p>
      </div>
    </body>
  </text>
</TEI>
