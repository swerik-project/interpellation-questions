<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0173">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0173</head>
        <author who="i-BUsYTbnmyQrtHXSA2gEp9T">Torsten Lindström</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>äldreomsorgspersonalens utbildning</topic>
        <docDate when="2004-11-18">den 18 november</docDate>
        <status when="2004-12-17" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS10173</external_id>
        <debate>
          <turn when="2004-12-17 12:58:35" duration="264">Ylva Johansson (S)</turn>
          <turn when="2004-12-17 13:02:55" duration="253">Torsten Lindström (Kd)</turn>
          <turn when="2004-12-17 13:07:05" duration="259">Ylva Johansson (S)</turn>
          <turn when="2004-12-17 13:11:20" duration="256">Torsten Lindström (Kd)</turn>
          <turn when="2004-12-17 13:15:33" duration="192">Ylva Johansson (S)</turn>
          <turn when="2004-12-17 13:18:42" duration="135">Torsten Lindström (Kd)</turn>
          <turn when="2004-12-17 13:20:53" duration="154">Ylva Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:173 av Torsten Lindström (kd) till utbildnings-
          och kulturminister Leif Pagrotsky om äldreomsorgspersonalens utbildning
        </IPQ_title>
      </div>
      <div type="IPQuestionBody">
        <p xml:id="i-78iCPBMkzPvg3MkbL1E4s2">
          Det är tolv år sedan den så kallade ädelreformen beslutades.
          Redan då kände man till att det var många medarbetare som saknade
          kompetens och utbildning för sitt arbete inom äldreomsorgen. Kristdemokraterna
          har tagit upp denna fråga under de senaste tio åren. Trots detta
          har den socialdemokratiska regeringen framhärdat i att det inte
          behövs några särskilda åtgärder. Att forfarande 40 % av alla som
          arbetar i äldrevården saknar relevant utbildning är helt oacceptabelt.
          Något liknande hade aldrig kunnat accepteras inom något annat
          liknande område.
        </p>
        <p xml:id="i-6S9XHgSEBmhWan6mRT2uFW">
          Under den särskilda riksdagsdebatt om äldrevården som Kristdemokraterna
          begärt och som anordnades den 17 november gavs ett besked. Vård-
          och äldreomsorgsministern meddelade att regeringen kommer ta initiativ
          till en satsning på kompetensutveckling för de anställda inom
          äldreomsorgen. Den så kallade Kompetensstegen innebär, enligt
          uppgifter i medierna, en flerårig satsning på kompetens och kvalitet
          inom äldreomsorgen. Regeringen har inför 2005@2007 avsatt 1 050
          miljoner kronor för detta ändamål. I skrivande stund finns i övrigt
          ingen möjlighet att bedöma satsningens innehåll. Det är dock problematiskt
          att regeringen lutar sig relativt tungt mot temporära insatser
          som slagits fast fram till valet 2006.
        </p>
        <p xml:id="i-AJyRwDAABgox7Jvz7mQ9iH">
          Kristdemokraterna anser att det utöver kortsiktiga insatser behövs
          åtgärder som långsiktigt säkerställer äldreomsorgens behov av
          utbildad personal.
        </p>
        <p xml:id="i-Ps34Y2mjpVJzRzRrgyAXu3">
          Vänsterkartellen antog i riksdagen en proposition (2003/04:138)
          som föreslog en särskild satsning på rekryteringsbidrag till vuxenstuderande
          under tiden mellan den 1 juli 2004 och den 31 december 2005. Propositionen
          innebar att kommuner och landsting inom den särskilda satsningen
          ska få rekrytera anställda inom vård, skola och omsorg till studier
          på halvtid med rekryteringsbidrag.
        </p>
        <p xml:id="i-CqDxVV4CV1N7bAEtV5qrJA">
          Kristdemokraterna föreslog i stället att satsningen inriktas
          på ett bidrag till kompetenshöjande studier för vård- och omsorgspersonal
          på gymnasienivå, samt eftergymnasiala utbildningar. Kristdemokraterna
          önskade en större flexibilitet än vad propositionen medgav. För
          att motverka behovet av extraordinära insatser pekade vi bland
          annat på att regeringen måste återkomma till riksdagen med ett
          förslag om individuellt kompetenssparande.
        </p>
        <p xml:id="i-BjobkMfkHXJaV2cr2QuhVS">
          Mot bakgrund av det ovan anförda vill jag fråga ministern:
        </p>
        <p xml:id="i-4EQfdkjaBZc1m6mwZ8xR13">
          Vad avser ministern att göra för att långsiktigt säkerställa
          äldreomsorgspersonalens utbildningsnivå?
        </p>
      </div>
    </body>
  </text>
</TEI>
