<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0673">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0673</head>
        <author who="i-Q6T8pKy9pERdSQEuTcARyR">Lotta Hedström</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>Mordechai Vanunu</topic>
        <docDate when="2005-05-24">den 24 maj</docDate>
        <status when="2005-06-07" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10673</external_id>
        <debate>
          <turn when="2005-06-07 09:21:48" duration="62">Laila Freivalds (S)</turn>
          <turn when="2005-06-07 09:22:47" duration="120">Laila Freivalds (S)</turn>
          <turn when="2005-06-07 09:24:43" duration="159">Lotta Hedström (Mp)</turn>
          <turn when="2005-06-07 09:27:18" duration="132">Laila Freivalds (S)</turn>
          <turn when="2005-06-07 09:29:26" duration="201">Lotta Hedström (Mp)</turn>
          <turn when="2005-06-07 09:32:43" duration="77">Laila Freivalds (S)</turn>
          <turn when="2005-06-07 09:33:54" duration="83">Lotta Hedström (Mp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:673 av Lotta Hedström (mp) till utrikesminister
          Laila Freivalds om Mordechai Vanunu
        </IPQ_title>
      </div>
      <div type="IPQuestionBody">
        <p xml:id="i-NChMdE8Ge7jzaPozT8rkji">
          Efter att ha suttit i israeliskt fängelse i närmare 18 år, varav
          flera år i isolering, släpptes Mordechai Vanunu den 21 april i
          fjol. Han släpptes, men han släpptes inte fri.
        </p>
        <p xml:id="i-84D5otsCN9WwS9WbiNqRQN">
          Det brott den forne kärnvapenteknikern begått en gång i tiden
          var att 1986 avslöja Israels kärnvapenprogram för The Sunday Times.
          Efter detta kidnappades han, fördes till Israel och kastades efter
          en hemlig rättegång i fängelse för spioneri.
        </p>
        <p xml:id="i-HrymXntMa96YE8WxZkwkzR">
          Han släpptes inte fri, kan inte leva som en fri medborgare, utan
          lever nu som "halvfånge" i Israel. I strid med FN:s konvention
          om de medborgerliga och politiska rättigheterna, som Israel har
          ratificerat, förbjöds Vanunu nämligen vid frisläppandet ur fängelset
          bland annat att röra sig fritt och att lämna landet.
        </p>
        <p xml:id="i-JTHK1nRiDiKSbpPi1ByTC1">
          Detta skedde med hänvisning till skyddet av "den nationella säkerheten"
          @ Vanunu ansågs av den israeliska regeringen ha tillgång till
          ytterligare information om kärnvapenprogrammet. Vanunu förnekar
          detta, och att så är fallet torde väl bevisas av det faktum att
          han vid de tillfällen han trotsat det förbud att tala med journalister
          som han också ålagts inte har röjt ytterligare information. Dessutom
          lär väl rimligtvis den information han hade 1986 vara tämligen
          föråldrad vid det här laget.
        </p>
        <p xml:id="i-JyKgkmKk4cydnzCXoE3WvY">
          För sina kontakter med journalister står nu Vanunu åtalad. Det
          hävdas att han har lämnat över hemligstämplade uppgifter. Dom
          kommer att falla i maj.
        </p>
        <p xml:id="i-5vaD2mqaW7aZZWuTAdeoHD">
          I april beslutade sig israeliska regeringen för att förlänga
          Vanunus restriktioner ytterligare år, med motivationen att man
          antar att han kanske har fler hemligheter att avslöja.
        </p>
        <p xml:id="i-JYw17rXnZVUXzvEon8AT5e">
          Vanunu har sökt asyl i ett flertal länder, bland annat Sverige.
          Den svenska regeringen valde att avslå Vanunus asylansökan av
          byråkratiska skäl: För att kunna söka asyl måste man vara på svensk
          mark, vilket i det här fallet innebär ett moment 22 eftersom Vanunu
          av den israeliska regeringen är förbjuden att ens gå i närheten
          av en utländsk ambassad, än mindre resa utomlands.
        </p>
        <p xml:id="i-Y72nrUJPTzGvgTefckuUUR">
          Miljöpartiet har tidigare vid ett flertal tillfällen i skriftliga
          frågor till utrikesminister Laila Freivalds tagit upp Mordechai
          Vanunus situation. Det svar som då givits har i princip gått i
          riktningen att man genom sin ambassad kommer att fortsätta att
          följa vad som händer Vanunu efter ett frisläppande för att försäkra
          sig om att hans frihet och säkerhet tryggas.
        </p>
        <p xml:id="i-Svvt6izAhESiuXp4LzxPuf">
          Hur avser ministern att politiskt och diplomatiskt verka framöver
          för att mänskliga rättigheter och rimlig medborgerlig behandling
          säkerställs för Mordechai Vanunu?
        </p>
      </div>
    </body>
  </text>
</TEI>
