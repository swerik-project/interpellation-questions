<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0471">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0471</head>
        <author who="i-Rtt4vV6Vr1WnfJAi2Dn9hN">Nyamko Sabuni</author>
        <recipient who="i-UPW2cbGnTUbMZaKTrot5Bh">Morgan Johansson</recipient>
        <topic>pandemi</topic>
        <docDate when="2005-03-15">den 15 mars</docDate>
        <status when="2005-04-14" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GS10471</external_id>
        <debate>
          <turn when="2005-04-14 18:10:26" duration="289">Morgan Johansson (S)</turn>
          <turn when="2005-04-14 18:15:11" duration="237">Nyamko Sabuni (Fp)</turn>
          <turn when="2005-04-14 18:19:04" duration="266">Morgan Johansson (S)</turn>
          <turn when="2005-04-14 18:23:27" duration="158">Nyamko Sabuni (Fp)</turn>
          <turn when="2005-04-14 18:26:02" duration="251">Morgan Johansson (S)</turn>
          <turn when="2005-04-14 18:30:10" duration="116">Nyamko Sabuni (Fp)</turn>
          <turn when="2005-04-14 18:32:02" duration="239">Morgan Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:471 av Nyamko Sabuni (fp) till statsrådet
          Morgan Johansson om pandemi
        </IPQ_title>
      </div>
      <div type="IPQuestionBody">
        <p xml:id="i-F2xP5SiByWYukMMMzt5MFt">
          Jag har tidigare ställt frågor till folkhälsominister Morgan
          Johansson angående den svenska pandemiplanen och agerandet inför
          hotet om en influensapandemi. De svar jag hittills fått tyder
          visserligen på att Morgan Johansson läst Socialstyrelsens förslag
          till pandemiplan, men dessvärre ger svaren ingen ytterligare vägledning.
          Därav denna interpellation.
        </p>
        <p xml:id="i-TAWssmEMkhVPcuC2TpkyZt">
          Socialstyrelsens pandemiplan är en bra början men den behöver
          kompletteras och frågetecken behöver rätas ut. I det arbetet förutsätter
          jag att regeringen och berörda myndigheter tar intryck av den
          allmänna debatten och andra aktörers synpunkter och bidrag för
          att stärka försvaret mot ett pandemiutbrott och därmed skydda
          befolkningen.
        </p>
        <p xml:id="i-TiVo1b8WegHsLQEPfHxwY7">
          Morgan Johansson pekar liksom Socialstyrelsen på behovet av vaccin
          för att skydda befolkningen, en bedömning som jag delar. Problemet
          är att Socialstyrelsen och andra pratar om vaccin på ett sätt
          som antyder att det kommer att finnas tillgängligt vaccin inom
          en rimlig tidsperiod, vilket i det här fallet är en sanning med
          modifikation. Vaccin är en komplicerad process att framställa
          och även i de mest gynnsamma fallen tar det minst sex månader.
          I fallet med fågelinfluensan, eller H 5 N 1, har jag förstått
          att det inte finns något tillgängligt vaccin i dag. På grund av
          den höga dödligheten som kännetecknar viruset är ett vaccin mycket
          svårt att framställa. De embryon som det forskas på hinner dö
          innan antikroppar bildats och därför menar en del forskare att
          det är högst osäkert om ett vaccin alls kan komma att framställas
          och allra minst med kort tidsfrist. Det betyder i klartext att
          även om vi har möjlighet att framställa vaccin vid ett pandemiutbrott
          så gäller det inte med säkerhet fågelviruset.
        </p>
        <p xml:id="i-X7EHuRXFQ43hgPVJ9fiTqy">
          Oavsett detta är Sverige ett litet land och det finns ingenting
          som talar för att vår tillgång till vaccin skulle komma att prioriteras
          vid en pandemi.
        </p>
        <p xml:id="i-7oLjuQpwYZfsyrL5MkRz7S">
          Förslaget till pandemiplan saknar helt diskussion kring förebyggande
          åtgärder som till exempel hur smittskyddet vid flygplatser ska
          hanteras eller vem som ansvarar för att större offentliga möten
          undviks eller att verksamheter som skolor eller större arbetsplatser
          stängs helt eller delvis. Det tycker jag är en brist och jag menar
          att det är regeringens ansvar att se till att planen kompletteras
          med den typen av åtgärder för att minska spridningen av virus
          till den svenska befolkningen i så stor utsträckning som möjligt.
        </p>
        <p xml:id="i-Nse4fMNmR3PUK7Rfnscvke">
          Ett annat frågetecken att räta ut är de antivirala läkemedel
          som finns på marknaden redan i dag. De tillgängliga antivirala
          medicinerna är ett sätt att förhindra spridning och skydda befolkningen
          och även om de inte kan ersätta ett vaccin så är det i dagsläget
          den enda medicin vi har. Jag vill dock ha ett förtydligande av
          regeringen på punkten kring ett svenskt beredskapslager av antivirala
          mediciner när det gäller mängden medicin som föreslås köpas in.
          Socialstyrelsen beräknar själva i sin rapport att ca 1,5 miljoner
          människor kommer att drabbas av viruset och utgör de särskilda
          riskgrupperna, men mängden antivirala mediciner som föreslås köpas
          in beräknas endast räcka till en tredjedel, ca 500 000 personer.
        </p>
        <p xml:id="i-VNScDuRZnYcwVgkBodNotU">
          Till sist vill jag beröra ansvarsfrågan. Såväl Morgan Johansson
          som Socialstyrelsen svävar på orden när det gäller vem som verkligen
          har ansvar och kommer att ta ansvar för hanteringen av en pandemisituation.
          Redan nu ger myndigheter och andra formella aktörer allmänheten
          olika budskap. Smittskyddsinstitutet säger att vi ska lita till
          dem och deras beredskap och möjlighet till nationell samordning
          medan regeringens egen rådgivare, Hans Wigzell, vid ett flertal
          tillfällen tydligt proklamerat att alla som kan bör hamstra antivirala
          läkemedel och att han själv gjort det. Och ytterligare problem
          när det gäller ansvar är de uppgifter som åläggs landstingen.
        </p>
        <p xml:id="i-Qvsf864Vkai2DdhmS8TLaL">
          Mot bakgrund av detta vill jag ställa följande frågor:
        </p>
        <p xml:id="i-KHK9V52y6ZJ75hvGd9Z3ZN">
          Hur avser statsrådet att verka för att landstingen har möjlighet
          att genomföra de uppgifter som ålagts dem?
        </p>
        <p xml:id="i-CN1oeZ4r5qisnn8KUfCk4j">
          Vilka åtgärder är statsrådet beredd att vidta för att Sverige
          ska ha en beredskap att bemöta en pandemi, då ett vaccin inte
          kan tas fram förrän epidemin är ett faktum?
        </p>
        <p xml:id="i-3QZ3pKxyzBnKvqnHKcJwoK">
          Vilka åtgärder ämnar statsrådet vidta för att antivirala mediciner
          ska finnas tillgängliga för alla som beräknas tillhöra riskgrupperna?
        </p>
        <p xml:id="i-YQBdmmtbwBrYB3sqFzrRiY">
          Vilka åtgärder är statsrådet beredd att vidta för att allmänheten
          ges tillförlitlig information inför och under en pandemi?
        </p>
      </div>
    </body>
  </text>
</TEI>
