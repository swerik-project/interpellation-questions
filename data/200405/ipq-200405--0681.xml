<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0681">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0681</head>
        <author who="i-HAhJoyMXKr6u13gLG6SszU">Hillevi Engström</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>männen och kvinnomisshandeln</topic>
        <docDate when="2005-05-24">den 24 maj</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10681</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:681 av Hillevi Engström (m) till justitieminister
          Thomas Bodström om männen och kvinnomisshandeln
        </IPQ_title>
      </div>
      <div type="IPQuestionBody">
        <p xml:id="i-9dpxz5wHyD85tyeLL27CHt">
          Våld är oacceptabelt oavsett var det inträffar, vem det drabbar
          och oavsett orsak. Våldet i samhället måste bekämpas kraftfullt.
          Under senare tid har våldet mot kvinnor diskuterats intensivt,
          vilket är bra. Debatter har förts både i medierna och i riksdagen.
          Frivilliga har slutit sig samman för att ta ställning mot och
          bekämpa våldet mot kvinnor. Operation kvinnofrid drev en framgångsrik
          kampanj, där man menade att "riktiga karlar slår inte kvinnor".
        </p>
        <p xml:id="i-2Jpz1VSixQyZShHE2C3hwG">
          Vissa mäns våld mot sina närstående kvinnor är ett individuellt
          problem bland män och måste hanteras därefter. Det är inte ett
          familjeproblem. Det är inte en jämställdhetsfråga. Ändå hanteras
          detta problem ofta så. Varför?
        </p>
        <p xml:id="i-7ckaFndYm2AkJ7a4TkhQN7">
          Programmet Dokument inifrån ger en förklaring: Ett mångfasetterat
          problem kräver olika lösningar och har självfallet olika orsaker.
          Inom den rådande politiken är förklaringsmodellen dock enkel:
          Orsaken är den könsmaktsordning som råder i samhället. Det är
          att förenkla en viktig fråga oerhört.
        </p>
        <p xml:id="i-7qiRJ6mgoqVtr24JdzuK6n">
          Enligt BRÅ (Rapport 2002:14) finns det inga enkla förklaringar
          till varför brott begås generellt, vilket även gäller denna brottslighet:
          "Längst i förklaringshänseende till vad som ligger bakom denna
          typ av brott kan man antagligen komma genom att använda olika
          perspektiv i kombination med varandra, BRÅ menar också att såväl
          gärningsmännen som offren skiljer sig tydligt från befolkningen
          generellt när det gäller vissa sociala faktorer. De är oftare
          brottsbelastade, arbetslösa och har lägre utbildning än genomsnittet.
          Det är inte som ROKS påstår att vem som helst slår och blir slagen.
          Trots detta har en enda förklaringsmodell tillåtits vara den förhärskande.
        </p>
        <p xml:id="i-TzadejfX13W7L847ruiT7N">
          Möjligheterna för män att få behandling är till följd av den
          enkelspåriga politiken minimala. Särskilt svårt är det för män
          att få hjälp innan det går så långt att polisen blir inkopplad.
        </p>
        <p xml:id="i-u9kztC5Jke2vtLRoahX4Y">
          Regeringens kriminalpolitik har i alla tider fokuserat på gärningsmannens
          sociala problematik som orsaken bakom brottsligheten. Trots detta
          har den enkla förklaringsmodellen om könsmaktsordningen tillåtits
          hindra behandling av våldsamma män. Detta trots att antalet misshandelsbrott
          kanske hade kunnat minskas genom införande av terapi av norsk
          modell, som redogjordes för i Dokument inifrån.
        </p>
        <p xml:id="i-RGMEJuNEqX3y7FhgaJiy8U">
          Vilka åtgärder avser justitieministern att vidta för att se till
          att våldet mot kvinnor ses som en justitiefråga och att de män
          som misshandlar ska få hjälp i tid @ innanför eller utanför murarna?
        </p>
      </div>
    </body>
  </text>
</TEI>
