<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0599">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0599</head>
        <author who="i-Nywj47pd422wBAiv8K2vPV">Jan Ertsborn</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>domares oberoende och självständighet</topic>
        <docDate when="2005-05-17">den 17 maj</docDate>
        <status when="2005-05-30" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10599</external_id>
        <debate>
          <turn when="2005-05-30 10:58:12" duration="115">Thomas Bodström (S)</turn>
          <turn when="2005-05-30 11:00:04" duration="249">Jan Ertsborn (Fp)</turn>
          <turn when="2005-05-30 11:04:09" duration="91">Thomas Bodström (S)</turn>
          <turn when="2005-05-30 11:05:36" duration="123">Jan Ertsborn (Fp)</turn>
          <turn when="2005-05-30 11:07:34" duration="29">Thomas Bodström (S)</turn>
          <turn when="2005-05-30 11:07:59" duration="57">Jan Ertsborn (Fp)</turn>
          <turn when="2005-05-30 11:08:51" duration="55">Thomas Bodström (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:599 av Jan Ertsborn (fp) till justitieminister
          Thomas Bodström om domares oberoende och självständighet
        </IPQ_title>
      </div>
      <div type="IPQuestionBody">
        <p xml:id="i-S7aVFKYFKpFomjYSDkBWVQ">
          Den enskilde domarens självständighet i dömandet är grundlagsfäst
          och ytterst viktigt för upprätthållande av det konstitutionella
          kravet på en oavhängig rättskipning.
        </p>
        <p xml:id="i-Uo6njARqDBUsccqvV3pUn3">
          I såväl utredningen Domarutnämningar och domstolsledning (SOU
          2000:99) som i utredningen En öppen domarrekrytering (SOU 2003:102)
          och i tidigare utredningar om domare har domares självständighet
          och oberoende varit vägledande och mycket viktiga beståndsdelar
          i vår rättsstat.
        </p>
        <p xml:id="i-4zfN4KfwkVjBJPBrLQSLBF">
          Sverige har anslutit sig till flera internationella åtaganden,
          däribland den europeiska konventionen om skydd för de mänskliga
          rättigheterna och de grundläggande friheterna (Europakonventionen),
          som sedan 1995 är gällande svensk lag, samt FN:s konvention om
          civila och politiska rättigheter och FN:s Basic Principles on
          the Independence of the Judiciary. Sverige har också att beakta
          Europarådets rekommendation 1994 om domares oberoende, skicklighet
          och roll.
        </p>
        <p xml:id="i-RA2FtpF1udq9YQ3QFR931x">
          Sverige har tidigare följt sina åtaganden och värnat om domares
          oberoende och självständighet.
        </p>
        <p xml:id="i-TNXCtqrkdD6ug7UQ1qtyTc">
          Under den senaste tiden har dock framkommit omständigheter som
          gör att man numera kan ifrågasätta om regeringen verkligen fortsätter
          traditionen att värna om domares oberoende och självständighet.
        </p>
        <p xml:id="i-SZNm84ZUSLq2GbJwMMu9gm">
          Regeringens beslut i slutet av förra året om förändrad handläggning
          av administrativa ärenden i domstol på så vis att sådana viktigare
          administrativa ärenden, som tidigare beslutats av domstolen i
          plenum eller kollegium, överflyttades till domstolschefen ensam,
          innebar otvivelaktigt att domarnas självständighet minskades och
          domstolschefens ställning stärktes. Även om regeringen formellt
          ägde rätt att besluta om förändringarna borde dessa principiella
          frågor ha underställts riksdagen, i all synnerhet som förändringarna
          hade föregåtts av omfattande mycket principiella överväganden
          i till exempel utredningen Domarutnämningar och domstolsledning
          (SOU 2000:99).
        </p>
        <p xml:id="i-UgCGwSTJLNH7C1JsrQdNpK">
          Under den senaste tiden har framkommit att Domstolsverket driver
          en fråga om individuell lönesättning av domare. Vid en första
          tanke kanske detta kan synas eftersträvansvärt och modernt. Snart
          kommer dock klarheten i att detta i själva verket blir en fråga
          om införande av ett belöningssystem i den dömande verksamheten,
          som i högsta grad kolliderar med domares oberoende och självständighet.
          Tanken bakom förslaget är väl att premiera "skickliga" domare
          men hur ska detta kunna förenas med oberoendet och självständigheten?
          Och vem ska lönesätta justitierådens och regeringsrådens insatser?
        </p>
        <p xml:id="i-WK3EvTiR8Wgc9MSi9q6yMU">
          Den alldeles uppenbara slutsatsen måste bli att införandet av
          prestationslöner för domare ytterligare beskär domarnas självständighet
          och ger regeringen ytterligare ett instrument att styra domstolsväsendet.
        </p>
        <p xml:id="i-GKBCz8nxZhhoA9YMHj2cov">
          Domarkåren är alldeles uppenbart emot en individuell och prestationsrelaterad
          lön. Domarnas fackliga organisation Jusek protesterar liksom Sveriges
          Domarförbund. Till detta kommer den nyligen avgivna resolutionen
          från European Association of Judges, som hänvisar till de internationella
          konventionerna och rekommendationerna. Det kan också konstateras
          att ett sådant lönesystem, som Domstolsverket förespråkar, inte
          finns någon annanstans i Europa.
        </p>
        <p xml:id="i-9gXQPKfu16i91jo4pNPcqq">
          Med anledning av ovanstående vill jag fråga justitieministern:
        </p>
        <p xml:id="i-4r75N2G1wXY4XbGDJmh66D">
          1. Är justitieministern beredd att låta införa ett system med
          prestationsbaserade individuella löner för domare?
        </p>
        <p xml:id="i-G52RinisQ2t4LVZzHWxYcQ">
          2. Vilka åtgärder är justitieministern beredd att vidta för att
          klart och tydligt bibehålla och säkerställa principerna om domares
          oberoende och självständighet?
        </p>
      </div>
    </body>
  </text>
</TEI>
