<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0412">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0412</head>
        <author who="i-D6WhYz3CQwyb2zimKjUUEk">Mariam Osman Sherifay</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>FN:s kommission för mänskliga rättigheter och Irak</topic>
        <docDate when="2005-02-22">den 22 februari</docDate>
        <status when="2005-03-22" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10412</external_id>
        <debate>
          <turn when="2005-03-22 14:21:08" duration="256">Laila Freivalds (S)</turn>
          <turn when="2005-03-22 14:25:19" duration="269">Mariam Osman Sherifay (S)</turn>
          <turn when="2005-03-22 14:29:43" duration="166">Anita Brodén (Fp)</turn>
          <turn when="2005-03-22 14:32:23" duration="137">Laila Freivalds (S)</turn>
          <turn when="2005-03-22 14:34:36" duration="109">Laila Freivalds (S)</turn>
          <turn when="2005-03-22 14:36:18" duration="218">Mariam Osman Sherifay (S)</turn>
          <turn when="2005-03-22 14:39:52" duration="63">Anita Brodén (Fp)</turn>
          <turn when="2005-03-22 14:40:52" duration="148">Laila Freivalds (S)</turn>
          <turn when="2005-03-22 14:43:14" duration="58">Mariam Osman Sherifay (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:412 av Mariam Osman Sherifay (s) till
          utrikesminister Laila Freivalds om FN:s kommission för mänskliga
          rättigheter och Irak
        </IPQ_title>
      </div>
      <div type="IPQuestionBody">
        <p xml:id="i-QWkn2y2ufSezSm9ZQrnz7S">
          Föregående års möte med FN:s kommission för de mänskliga rättigheterna
          präglades av en nästan total tystnad bland medlemsstaterna kring
          övergreppen mot de mänskliga rättigheterna i Irak under ockupationen.
          Detta trots att kommissionen i mer än ett årtionde intensivt och
          regelbundet diskuterat Irak antagit detaljerade resolutioner om
          brott mot mänskliga rättigheter i Irak och utnämnt en särskild
          rapportör som följde och rapporterade om situationen.
        </p>
        <p xml:id="i-QT5t7phBbKwx2yFMRbyp5g">
          Vid mötet med kommissionen 2004 antogs ingen resolution och mandatet
          för den särskilde rapportören upphörde.
        </p>
        <p xml:id="i-X3r71pBFCdBZnZjRtvQ45Q">
          Mot bakgrund av denna tystnad tillkännagav den tillförordnade
          högkommissarien för de mänskliga rättigheterna, Bertrand Ramcharan,
          i sitt avslutningsanförande ett självständigt initiativ som resulterade
          i en rapport som offentligjordes i juni 2004, och vilken påvisade
          svåra övergrepp mot humanitär rätt och mänskliga rättigheter från
          ockupationsmaktens sida.
        </p>
        <p xml:id="i-3tmH18ah9bshoDTwhYs6Tj">
          Flera av kommissionens särskilda rapportörer, bland annat om
          tortyr och hälsa, har också i uttalanden kritiserat övergrepp
          begångna av USA i Irak. Kort efter att föregående möte med kommissionen
          avslutats offentliggjordes bilderna med de avskyvärda tortyrövergreppen
          i Abu Graib-fängelset och skandalerna har enbart fördjupats med
          återkommande rapporter om nya skändligheter, inklusive dem begångna
          av brittiska styrkor och med USA samverkande irakiska militär-
          och säkerhetsstyrkor. Fakta visar att uppluckringen av folkrättens
          absoluta tortyrförbud påbjudits från den amerikanska regeringsadministrationen
          och en av de främsta i detta undergrävande av folkrätten har nu
          utsetts som ny amerikansk justitieminister.
        </p>
        <p xml:id="i-TTyULTtX1jJHPSE8kmbb3">
          Den humanitära rätten har regelbundet åsidosatts av USA i Irak
          och de rapporter och fakta om angreppet mot och förstörelsen av
          staden Falluja, en stad av Malmös storlek, som nu publicerats
          visar på ett skrämmande förakt för humanitet och folkrätt. Inför
          detta kan vi inte tiga om vi vill upprätthålla respekten för det
          förra seklets landvinningar på det humanitärrättsliga området.
        </p>
        <p xml:id="i-JQpBnzaUwduSP5XREEMvDr">
          FN:s kommission för de mänskliga rättigheterna håller sitt 61:a
          möte i Genève den 14 mars@22 april. Med tanke på omfattningen
          i de svåra övergreppen, tortyrskandalerna och förstörelsen av
          hela städer i Irak skulle det vara allvarligt för FN:s anseende
          och integritet om tystnaden från förra året återupprepades. Också
          Iraks folk måste kunna påräkna FN:s skydd mot svåra övergrepp
          mot de mänskliga rättigheterna.
        </p>
        <p xml:id="i-KiiBchEWE1M8xHCbmcpiyv">
          Mot bakgrund av ovanstående vill jag fråga utrikesministern:
        </p>
        <p xml:id="i-jMMF2R9XHo8UYE3PrThaF">
          1. Instämmer utrikesministern med ståndpunkten att brott mot
          de mänskliga rättigheterna och humanitär rätt i Irak påkallar
          uppmärksamhet och ansvarstagande från FN:s kommission för mänskliga
          rättigheter?
        </p>
        <p xml:id="i-EYBNbZPhBdbLrzXd1UP36V">
          2. Kommer utrikesministern i sitt anförande vid kommissionen
          för de mänskliga rättigheterna att ta upp och fördöma övergreppen
          mot humanitär rätt och mänskliga rättigheter i Irak, inklusive
          tortyrskandalerna, förstörelsen av irakiska städer och andra övergrepp
          som utförligt dokumenterats, bland annat i den tillförordnade
          högkommissariens rapport?
        </p>
        <p xml:id="i-EPmnoCnEv56yoncQnRmkn5">
          3. Kommer utrikesministern att inför kommissionen påtala USA:s
          återupprepade trots mot tortyrkommitténs begäran att inkomma med
          såväl regelbunden rapportering som särskild rapportering kring
          tortyrfallen i Irak?
        </p>
        <p xml:id="i-2nYjqPhuDkXghc9MKYwckU">
          4. Är utrikesministern beredd att verka för att en resolution
          antas vid kommissionens 61:a möte som fördömer USA:s och dess
          samverkande styrkors brott mot humanitär rätt och mänskliga rättigheter
          i Irak samt för att ett beslut tas om att återupprätta befattningen
          som särskild rapportör om mänskliga rättigheter i Irak eller att
          annan lämplig mekanism tillsätts av kommissionen?
        </p>
      </div>
    </body>
  </text>
</TEI>
