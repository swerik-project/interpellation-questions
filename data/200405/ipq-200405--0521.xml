<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0521">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0521</head>
        <author who="i-D8B2Xf6UADbqciPHrqFxSc">Birgitta Ohlsson</author>
        <recipient who="i-5rDWSiUBTXy1skSJScN6u3">Carin Jämtin</recipient>
        <topic>användandet av biståndsmedel </topic>
        <docDate when="2005-04-18">den 18 april</docDate>
        <status when="2005-05-10" byWhom="Carin Jämtin" byWhomId="i-5rDWSiUBTXy1skSJScN6u3" status="answered">besvarad</status>
        <external_id source="rdwebb">GS10521</external_id>
        <debate>
          <turn when="2005-05-10 18:11:27" duration="305">Carin Jämtin (S)</turn>
          <turn when="2005-05-10 18:16:28" duration="243">Birgitta Ohlsson (Fp)</turn>
          <turn when="2005-05-10 18:20:27" duration="123">Carin Jämtin (S)</turn>
          <turn when="2005-05-10 18:22:26" duration="122">Birgitta Ohlsson (Fp)</turn>
          <turn when="2005-05-10 18:24:23" duration="156">Carin Jämtin (S)</turn>
          <turn when="2005-05-10 18:26:53" duration="104">Birgitta Ohlsson (Fp)</turn>
          <turn when="2005-05-10 18:28:34" duration="56">Carin Jämtin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:521 av Birgitta Ohlsson (fp) till statsrådet
          Carin Jämtin om användandet av biståndsmedel
        </IPQ_title>
      </div>
      <div type="IPQuestionBody">
        <p xml:id="i-TEjiwxoSo3iGUUQHKidR5r">
          I och med att de forna biståndsländerna Estland, Lettland, Litauen
          och Polen trädde in som nya medlemmar i EU i maj 2004 skulle utvecklingssamarbetet
          med länderna upphöra. I budgetpropositionen för 2004 (prop. 2003/04:1)
          slog regeringen fast "att målet för det svenska utvecklingssamarbetet
          med dessa länder uppnåtts". Regeringen betonar i samma proposition
          att utvecklingsinsatserna i dessa länder framöver kommer att finansieras
          av länderna själva och genom olika gemenskapsinstrument inom EU.
        </p>
        <p xml:id="i-P15vzw6R1UheAxpws5prN9">
          Trots tidigare utfästelser meddelade regeringen i juni 2004 plötsligt
          att man hade för avsikt att nysatsa på bistånd till de fyra EU-länderna.
          En ny profilenhet inom Sida skulle etableras på Gotland med 20
          fasta tjänster som ska stödja kommuner, organisationer och vänorter
          kring Östersjön för att främja samarbete. För att finansiera denna
          enhet framgår i budgetpropositionen för 2005 att regeringen måste
          minska på anslaget för bistånd med sammantaget 22 miljoner kronor,
          pengar som reserverats för att bekämpa fattigdom och ofrihet i
          utvecklingsländer. Den egentliga orsaken till den plötsliga vändningen
          vad gäller östbiståndet står i själva verket att finna i näringslivsintressen
          och regionalpolitik.
        </p>
        <p xml:id="i-M2Cb22ubRLqQDwGg9iWx1k">
          I mars aviserades att regeringens utredare Jan Bergqvist vill
          flytta ytterligare 30 Sidatjänster till Gotland utöver den Sidaenhet
          med 20 tjänster som redan planeras där, detta för att kompensera
          ön för förlusten av förlorade försvarsjobb. Flytten har hårt ifrågasatts
          av biståndsorganet Sida. I sitt remissvar till regeringen framhåller
          Sida att man är mycket kritisk till att splittra upp verksamheten
          och förlägga den till annan ort och att möjligheterna att genomföra
          ett bra och effektivt bistånd kraftigt försvåras om utredningens
          förslag blir verklighet. Utredningens förslag om utlokalisering
          sammanfaller dessutom i tid med regeringens beslut om att återställa
          biståndet till 1 % av BNI, en ökning som ställer stora krav på
          Sidas organisation. Krav som blir betydligt svårare att möta med
          en uppsplittring av Sidas verksamhet.
        </p>
        <p xml:id="i-HEmcdeYQDYFeBXZPbbi3bC">
          Att använda biståndsmedel för att finansiera regionalt samarbete
          kring Östersjön går stick i stäv med den av riksdagen beslutade
          politiken för global utveckling, som har fattigdomsbekämpning
          som huvudmål. Enligt Folkpartiet liberalerna är det oacceptabelt
          att regionalpolitiska hänsyn på detta vis får styra i biståndspolitiken.
          En utflyttning av delar av Sidas verksamhet innebär dessutom minskad
          effektivitet. De som får betala priset för regeringens regionalpolitik
          är världens fattiga.
        </p>
        <p xml:id="i-KPKPoWdgaf1nV4DP4sgpcA">
          Mot bakgrund av det ovan sagda vill jag ställa följande frågor
          till biståndsministern:
        </p>
        <p xml:id="i-TJcNi8npKuLtVv8cwSnNGB">
          Har statsrådet övervägt och tagit ställning till frågan om etablerandet
          av en Gotlandsenhet för att kompensera för förlorade försvarsjobb,
          överensstämmer med regeringens politik för fattigdomsbekämpning
          och är förenligt med att genomföra ett bra bistånd?
        </p>
        <p xml:id="i-QSHZGrQKRpxvLr1TJsHLWu">
          Avser statsrådet att fullfölja beslutet om att utlokalisera 50
          jobb från Sida, trots att Sida varnar för att genomförandet av
          ett bra bistånd är i fara?
        </p>
      </div>
    </body>
  </text>
</TEI>
