<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0481">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0481</head>
        <author who="i-XcAqMe3ntVBboWUxqACfz">Gunnar Andrén</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>värdefulla museisamlingar</topic>
        <docDate when="2005-03-18">den 18 mars</docDate>
        <status when="unknown" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10481</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:481 av Gunnar Andrén (fp) till utbildnings-
          och kulturminister Leif Pagrotsky om värdefulla museisamlingar
        </IPQ_title>
      </div>
      <div type="IPQuestionBody">
        <p xml:id="i-PgNBhYQA4R92RAc9HfnzMR">
          Den 15 juni 2004 besvarade statsrådet Karlsson min interpellation
          2003/04:516 om underhåll av museisamlingars byggnader, ursprungligen
          ställd till dåvarande kulturministern.
        </p>
        <p xml:id="i-G7ALMJr64BiRnwQFYFbTiJ">
          Interpellationen tog sin utgångspunkt i bristande underhåll på
          museifastigheter i Norrtälje, inrymmande värdefulla föremål avsedda
          att visas för allmänheten.
        </p>
        <p xml:id="i-XBH9zLqBLY8V4tU7X3YUTC">
          Efter att åter ha besökt de två Norrtäljemuseerna samt under
          senaste halvåret ytterligare ett antal andra museer landet runt,
          inklusive fastigheter förvaltade av Statens fastighetsverk, finner
          jag skäl att ta upp frågan igen.
        </p>
        <p xml:id="i-Nxk6NrKSQ3tJFGz45Sw3Ue">
          Det sker både mot bakgrund av den stora risk som föreligger att
          värdefulla historiska föremål ska förstöras eller på andra sätt
          vara omöjliga att visa för allmänheten och att det föreligger
          möjligheter att bereda många yrkeskunniga @ men arbetslösa @ byggnadsarbetare,
          elinstallatörer, målare och andra hantverkare meningsfull sysselsättning
          för att kunna bistå museerna med bygg- och underhållstjänster
          som museerna eljest inte har råd att efterfråga trots ostridiga
          behov.
        </p>
        <p xml:id="i-Kg1f2i9KVSNsrapZE4AeL2">
          Jag vill i sammanhanget särskilt nämna de problem av olika slag
          som Sveriges Teatermuseum arbetar med, gällande allt från katalogisering
          av stora mängder värdefulla fotografier till räddande från mögel
          av flerhundraåriga, oersättliga, teaterutensilier.
        </p>
        <p xml:id="i-UWxjJtHqzNufWCVv9YzoQq">
          Till följd av hårda ekonomiska prioriteringar har underhållet
          av många fastigheter där historiskt värdefulla museiföremål förvaras
          i många fall blivit så eftersatt att föremålens fortbestånd inte
          med säkerhet kan garanteras.
        </p>
        <p xml:id="i-UU3o4CKaYpviMHHUFw5jfp">
          För att ta ett annat exempel, vill jag anföra att i den unika
          motorfabriken Pythagoras i Norrtälje saknas sådana byggnadsmässiga
          installationer att det i stora delar av fabriken är ogörligt att
          över huvud taget visa den produktionsmiljö som en gång fanns och
          som länsantikvarien i Stockholms län Jan-Bertil Schnell så utförligt
          dokumenterar i sin utredning (2001) Motorfabriken Pythagoras nu
          och i framtiden.
        </p>
        <p xml:id="i-5GufFLW3vBJpzUH5xgHicH">
          Ett annat misshushållande med resurser utgörs av att museichefen,
          med akademisk museal utbildning, själv tvingas arbeta som byggnadsarbetare,
          med kalkning och andra hantverksgöromål, som vederbörande saknar
          yrkeserfarenhet av, detta till följd av bristande ekonomiska resurser
          att ens klara det nödvändigaste underhållet.
        </p>
        <p xml:id="i-DD6d4C9QUGt7qGWtwGPUJT">
          Ett annat exempel kan hämtas från Sveriges Teatermuseum där den
          för samlingarna ansvariga Inga Lewenhaupt på nämndens uppdrag
          tagit fram en omfattande vårdplan. För genomförandet saknas dock
          medel, inte bara pengar utan kanske än mer kunniga medarbetare.
          Också i medierna har för något år sedan det kulturarv som nu hotar
          förgöras genom bristande skötsel uppmärksammats.
        </p>
        <p xml:id="i-EdBEyCoCXZAJJ97zHKf8EW">
          Även om situationen varierar starkt mellan olika museer i landet
          finns det alltför många exempel på att kvalificerade medarbetare
          tvingas arbeta med uppgifter som bort utföras av andra, yrkessakkunniga,
          medan de själva tvingas ägna sig åt saker de inte har kunskap
          eller fallenhet för.
        </p>
        <p xml:id="i-RURopLvPVY4dXiYyQt3Gmx">
          Detta har ytterst med svårigheter att samordna insatserna mellan
          statliga Arbetsmarknadsverket och de oftast kommunalt ägda och
          styrda museerna.
        </p>
        <p xml:id="i-RuaE6GDBpHuh4ki3mAwYHZ">
          Min fråga förra året mynnade ut i undran vilka åtgärder regeringen
          kan vidta för att bistå olika kulturbyggnader i vårt land med
          angeläget fastighetsunderhåll inom ramen för nuvarande anslag
          till Arbetsmarknadsverket. Frågan kom därmed att betraktas som
          en ren arbetsmarknadsåtgärd.
        </p>
        <p xml:id="i-5kSozqcWTW2dmr1ZnApa8C">
          Jag tvingas emellertid konstatera att någonting konkret inte
          hänt på detta område trots statsrådet Karlssons lovande svar den
          15 juni 2004.
        </p>
        <p xml:id="i-2U5DKLPXHgigSwTPbmZt6K">
          Jag vill därför fråga statsrådet och chefen för Kulturdepartementet
          följande:
        </p>
        <p xml:id="i-9RknrXfT33aCXaLj3gn8fL">
          Vilka åtgärder kan och avser statsrådet att vidta för att förebygga
          att värdefulla kulturföremål förstörs eller förblir omöjliga att
          visa för allmänheten till följd av bristande resurser inom många
          museer och andra kulturinstitutioner såvitt avser såväl antikvarisk
          kunskap som eftersatt byggnadsunderhåll?
        </p>
      </div>
    </body>
  </text>
</TEI>
