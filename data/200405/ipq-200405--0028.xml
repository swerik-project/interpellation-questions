<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0028">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0028</head>
        <author who="i-NRb4HpaQ87qUwhLNcKt7Gz">Annika Qarlsson</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>ansvaret för flyktinggmottagande</topic>
        <docDate when="2004-09-23">den 23 september</docDate>
        <status when="unknown" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GS1028</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:28 av Annika Qarlsson (c) till statsrådet
          Barbro Holmberg om ansvaret för flyktinggmottagande i kommunerna
        </IPQ_title>
      </div>
      <div type="IPQuestionBody">
        <p xml:id="i-GL3nHAWuxwnBn7jScerdio">
          Kommunstyrelsen i Skinnskatteberg har flera gånger kontaktat
          Migrationsverket för att få verkets tillstånd att även i fortsättningen
          ta emot asylsökande till kommunen.
        </p>
        <p xml:id="i-D9qSuJ6y7Kq5CWP9LU24VM">
          Kommunen @ såväl politikerna, tjänstemännen samt frivilligorganisationer
          och boende @ har solidariskt ställt upp när Migrationsverket behövt
          platser. Överenskommelsen var 250 asylsökande, vilket måste ses
          som tämligen omfattande i förhållande till befolkningsmängden.
        </p>
        <p xml:id="i-C1HtBUMueqeqLMJ6gDN18s">
          Kommunens styrelse har nu med oro tagit del av Migrationsverkets
          planer på avveckling av verksamheter på olika håll i landet.
        </p>
        <p xml:id="i-VZo8qA45MjZHLc5EUs9Dr9">
          Riksdagens tvärpolitiska asyl- och flyktinggrupp har besökt Skinnskatteberg
          och i samtal med såväl utomstående observatörer som politiker
          och flyktingar fått ett positivt intryck. Mycket arbete har lagts
          ned på att göra flyktingmottagandet så bra som möjligt.
        </p>
        <p xml:id="i-MiSAL8U6UdkEkps1hVTasS">
          Skinnskattebergs kommun har även investerat i ett delvis EU-finansierat
          projekt för att finna former för att få ut de asylsökande i betalda
          vita arbetstillfällen, typ hushållsnära tjänster, men även jobb
          inom näringslivet. Det är därför synnerligen olyckligt om Migrationsverket
          nu backar ur sin överenskommelse med kommunen.
        </p>
        <p xml:id="i-Xc4hLkfo5VVo6GhCy9zKe4">
          Skinnskatteberg har en livlig föreningsverksamhet i vilken de
          asylsökande välkomnats att ta del. Något som visat sig framgångsrikt
          och utvecklingsbart. Man har här ett gott förhållande mellan ortsbefolkning
          och asylsökande. Kommunen har kunnat ställa hyreslägenheter ur
          allmännyttan till förfogande och rustat upp för att göra området
          trivsamt. Fastigheterna uppges vara i ett gott skick och har,
          jämfört med andra orter, förhållandevis låga hyror.
        </p>
        <p xml:id="i-7mSRkMcKDRHtPbtWvw86Au">
          Kommunens styrelse anser att de därmed tagit sin uppgift seriöst
          och förväntar sig motsvarande uppträdande från Migrationsverket.
        </p>
        <p xml:id="i-ViMm4RivZeb2k9dk8JfzHZ">
          Migrationsverket måste väga in flera aspekter än i dag, förläggning
          av asylsökande är inte enbart en fråga om sängplatser, utan det
          finns ett socialt ansvar att ta. Såväl mot de asylsökande som
          mot ortsbefolkningen. Den politiska ledningen i Skinnskatteberg
          menar att kommunen och samhällets olika nätverk är väl rustade
          för att göra det. Därav kommunens intresse att diskutera ett utökat
          eget åtagande.
        </p>
        <p xml:id="i-6SPaRfvWFvnYM9VLnycfXx">
          Tidigare har signaler gått ut från regering och departement att
          man helst ser att förläggningsverksamhet läggs ut på kommuner
          och entreprenörer. Detta ansvar vill nu Skinnskattebergs kommun
          gärna ta och har önskat överläggningar med Migrationsverket för
          att diskutera ansvar, åtaganden och befogenheter för att själva
          få driva flyktingmottagande. Vid vårt besök i Skinnskatteberg
          hade man dock ännu inte fått någon som helst respons från Migrationsverket.
        </p>
        <p xml:id="i-89BhHcEhNuMRgwTtpXqGkN">
          Med anledning av ovanstående vill jag fråga statsrådet Barbro
          Holmberg:
        </p>
        <p xml:id="i-HRiVLfL46MdGTKNz965xof">
          1. Vad avser statsrådet att göra för att asylmottagningen bättre
          ska kunna integreras i kommunernas verksamhet?
        </p>
        <p xml:id="i-U9MkD6oYbmN6P5ZzHYuaRp">
          2. Vad avser statsrådet att göra för att stödja de goda exemplen,
          till exempel initiativet från Skinnskattebergs kommun?
        </p>
      </div>
    </body>
  </text>
</TEI>
