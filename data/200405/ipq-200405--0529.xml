<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0529">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0529</head>
        <author who="i-4sBVpXefsL1CF7kS8shrq5">Sverker Thorén</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>Giwa</topic>
        <docDate when="2005-04-19">den 19 april</docDate>
        <status when="2005-05-24" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GS10529</external_id>
        <debate>
          <turn when="2005-05-24 13:50:03" duration="284">Lena Sommestad (S)</turn>
          <turn when="2005-05-24 13:54:44" duration="208">Sverker Thorén (Fp)</turn>
          <turn when="2005-05-24 13:58:07" duration="172">Lena Sommestad (S)</turn>
          <turn when="2005-05-24 14:00:53" duration="112">Sverker Thorén (Fp)</turn>
          <turn when="2005-05-24 14:02:42" duration="109">Lena Sommestad (S)</turn>
          <turn when="2005-05-24 14:04:27" duration="34">Sverker Thorén (Fp)</turn>
          <turn when="2005-05-24 14:04:58" duration="50">Lena Sommestad (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:529 av Sverker Thorén (fp) till statsrådet
          Lena Sommestad om Giwa
        </IPQ_title>
      </div>
      <div type="IPQuestionBody">
        <p xml:id="i-6ioZGboQQReSvLQPmRNdkd">
          Projektet Global International Waters Assessement (Giwa) har
          under fem års tid och med stor framgång drivits av Unep, FN:s
          miljöprogram, och Högskolan i Kalmar. Giwa arbetar med en global
          utvärdering av miljötillståndet i världens gränsöverskridande
          vatten, det vill säga vatten som berör två eller flera länder.
          Utvärderingen berör både söt- och saltvatten samt grundvatten.
          Uppgiften är att enligt en fastställd metod ta fram var problemen
          är störst, beskriva orsakerna bakom dessa och föreslå åtgärder
          för att minska problemen. Arbetet sker i samarbete med ett tusental
          experter runtom i världen, och det koordineras i Kalmar där de
          slutliga rapporterna också sammanställs.
        </p>
        <p xml:id="i-sv3LkvARergB6nzAEy8mY">
          Projektet är nu i sin slutfas och upphör den 30 juni 2005, men
          behovet av fortsatt verksamhet inom Giwas område och av uppföljning
          finns kvar. De globala, regionala och nationella vatten- och havsmiljöproblemen,
          till exempel i Östersjön, minskar på intet sätt i omfattning.
          Behovet av undersökning, uppföljning, utvärdering och rådgivning
          i dessa frågor kommer att kvarstå under lång tid.
        </p>
        <p xml:id="i-JuDdBQqDRyEnfUaNuu5SpX">
          Prioriterat inom FN:s miljöarbete är early warning and assessements
          så att miljöproblemen kan förhindras eller minska. Det nya med
          Giwas arbete är att de vetenskapliga utvärderingarna har kombinerats
          med åtgärdsförslag som ger vägledning till beslutsfattare. Giwas
          nuvarande kompetens handlar om vatten ur ett tvärvetenskapligt
          perspektiv, mycket lämpligt för kompetensen vid Högskolan i Kalmar.
          En annan framtida uppgift inom detta område är också capacity
          buildning, det vill säga utbildningar som sprider kunskapen om
          vattenfrågor och hur problemen ska åtgärdas till de experter och
          handläggare i världen som arbetar med dessa frågor.
        </p>
        <p xml:id="i-3vUVKPqXtFuLLRiyVQJ2ee">
          Den svenska regeringen har på många sätt förbundit sig att medverka
          i detta arbete. Detta framgår bland annat tydligt i den avsiktsförklaring,
          Memorandum of understanding, som undertecknades så sent som den
          22 februari 2005 av Uneps generaldirektör Klaus Töpfer och miljöminister
          Lena Sommestad.
        </p>
        <p xml:id="i-FoUWbJ8RjBt4pC4n7PXbWt">
          Vilka åtgärder avser statsrådet att vidta för att säkra den kompetens
          och det nätverk som byggts upp genom Giwa vid Högskolan i Kalmar
          för att fortsättningsvis kunna uppfylla sina utfästelser inom
          FN:s prioriterade miljöarbete med early warning and assessement?
        </p>
      </div>
    </body>
  </text>
</TEI>
