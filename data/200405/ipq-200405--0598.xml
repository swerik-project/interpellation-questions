<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0598">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0598</head>
        <author who="i-XN7bgwBGaQixfiHi5Cbu8f">Cecilia Wikström</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>Taiwans deltagande i internationella organisationer</topic>
        <docDate when="2005-05-17">den 17 maj</docDate>
        <status when="2005-06-07" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10598</external_id>
        <debate>
          <turn when="2005-06-07 09:35:14" duration="136">Laila Freivalds (S)</turn>
          <turn when="2005-06-07 09:37:26" duration="261">Cecilia Wikström (Fp)</turn>
          <turn when="2005-06-07 09:41:43" duration="96">Laila Freivalds (S)</turn>
          <turn when="2005-06-07 09:43:16" duration="226">Cecilia Wikström (Fp)</turn>
          <turn when="2005-06-07 09:46:58" duration="70">Laila Freivalds (S)</turn>
          <turn when="2005-06-07 09:48:05" duration="124">Cecilia Wikström (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:598 av Cecilia Wikström (fp) till utrikesminister
          Laila Freivalds om Taiwans deltagande i internationella organisationer
        </IPQ_title>
      </div>
      <div type="IPQuestionBody">
        <p xml:id="i-MxFGychN5n5qMpio3VPvHM">
          Hotet mot det demokratiska Taiwan framstår allt allvarligare.
          Kinas regering uttalar tydligt att man vill införliva Taiwan med
          fastlandet. Man har deklarerat att man kommer invadera om Taiwan
          utropar sig självständigt. Med hävandet av vapenembargot bidrar
          EU och dess medlemsstater, däribland Sverige, till högteknologisk
          utveckling av Kinas armé.
        </p>
        <p xml:id="i-BU6HaFUeoBE77KbcwGvpNB">
          USA har garanterat Taiwans säkerhet, men oroas av att Kina kan
          få tillgång till europeisk vapenteknologi. Vi ser att det är USA
          som värnar frihet och demokrati, medan krämarmentalitet och undfallenhet
          präglar EU-ländernas, och därmed Sveriges, agerande.
        </p>
        <p xml:id="i-2rbALS5m3Sr9a8EQi6qZR1">
          I stället bör Sverige utveckla sina förbindelser med Taiwan.
          Den svenska representationen i Taipei bör förstärkas politiskt.
          Representationen visade sig vara ytterst värdefull för att tillvarata
          de omfattande svenska intressena i Taiwan i samband med den stora
          jordbävningskatastrofen i september 1999. Sverige bör inom EU
          medverka till att EU upprättar ett informationskontor i Taipei.
          Det är i detta sammanhang upprörande att EU-ländernas regeringar,
          inklusive den svenska, vägrar att utfärda besöksvisum för taiwanesiska
          medborgare i ledande ställning, samtidigt som företrädare för
          världens största diktatur besöker Sverige på löpande band. Varje
          hänvisning till EU-regler är absurd, då sådana inte kan ha tillkommit
          och upprätthålls utan Sveriges delaktighet och tillstyrkan.
        </p>
        <p xml:id="i-MYHu2NbWjmstnSzma2t5e3">
          Frågan om människor av kinesiskt ursprung önskar leva i en eller
          flera statsbildningar kan bara avgöras av dessa människor i fria
          och demokratiska former. Även om principen om "ett Kina" lever
          vidare, kan den aldrig med någon automatik ge regimen i Beijing
          något slags ensamföreträdarrätt. Det saknar den varje demokratisk
          legitimitet för. Om och när folken i Kina och i Taiwan önskar
          återförenas kan det endast ske genom att de båda folken i fria
          och demokratiska former tar ställning för detta.
        </p>
        <p xml:id="i-Xady1NogcCWBgWwmDU3Hed">
          Så länge Taiwans folk inte är ett självständigt land är dock
          fullt FN-medlemskap inte möjligt. Däremot bör ön omgående bli
          observatör. Emellertid ska tilläggas att Kina hotar att invadera
          Taiwan om en sådan folkomröstning skulle genomföras. Uttalanden
          av denna typ kan inte accepteras.
        </p>
        <p xml:id="i-Kw7zCNjiR3zsf8j7KftT11">
          Inom ramen för EU:s gemensamma utrikes- och säkerhetspolitik
          bör Sverige verka för att Taiwan ges en plats i FN, under förutsättning
          att Taiwans folk väljer att förklara sig suveräna, och under tiden
          verka för att Taiwan ges observatörsplats i FN. Vidare bör Taiwans
          folk själva ges möjligheten att avgöra sin framtid genom demokratiska
          val. Dessutom bör Europa och USA samordna sin politik gentemot
          Kina och i dialog utforma en gemensam politik i Kinafrågan.
        </p>
        <p xml:id="i-QEnJ1APdc8yWps64XXzwWP">
          Taiwan har ansökt om observatörsstatus i WHO inför dess kongress
          i maj. För att inte störa de redan så ansträngda relationerna
          till Kina har man valt att inte ansöka om medlemskap.
        </p>
        <p xml:id="i-GUoqrjW77sPXvxsup8U4UU">
          WHO har enligt stadgan som målsättning att uppnå bästa möjliga
          hälsa för alla människor. Vi lever i en globaliserad värld och
          pandemier sprider sig över nationsgränserna.
        </p>
        <p xml:id="i-CyJt1ncfb483ASyCMus68A">
          Om Taiwan fortsatt exkluderas kommer landet att utgöra ett hål
          i världens säkerhetsnät, vilket kan få allvarliga konsekvenser
          vid utbrott av pandemiska epidemier.
        </p>
        <p xml:id="i-CFpAdbh4jtrnPjnSYGjm1M">
          Organisationer som Röda Korset, Röda halvmånen och PLO har erhållit
          observatörsstatus, men Taiwan har under de åtta år man försökt
          få tillträde stoppats på grund av kinesiskt politiskt intrigspel.
          Taiwan är en demokrati med hög teknologisk utveckling och ekonomiskt
          välstånd. Landet skulle ha mycket att bidra med till WHO. Taiwan
          är aktiv medlem i både Apec och WTO.
        </p>
        <p xml:id="i-BCLs1XbYtLSJJBAEWFLJAf">
          Mot bakgrund av ovanstående vill jag fråga utrikesministern vilka
          åtgärder hon är beredd att vidta för att medverka till att Taiwan
          får tillträde till WHO.
        </p>
        <p xml:id="i-NTJvY5nofXdZtPWzXtzUJj">
          Vilka åtgärder är statsrådet beredd att vidta, inom relevanta
          internationella forum, för att Taiwan ska ges observatörsstatus
          i FN?
        </p>
      </div>
    </body>
  </text>
</TEI>
