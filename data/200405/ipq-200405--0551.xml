<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0551">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0551</head>
        <author who="i-UmSX9m2mxvWevquvVduNpz">Anne-Marie Ekström</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>avvisning av apatiska barn</topic>
        <docDate when="2005-04-25">den 25 april</docDate>
        <status when="2005-05-13" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GS10551</external_id>
        <debate>
          <turn when="2005-05-13 12:43:24" duration="206">Barbro Holmberg (S)</turn>
          <turn when="2005-05-13 12:46:47" duration="232">Anne-Marie Ekström (Fp)</turn>
          <turn when="2005-05-13 12:50:36" duration="262">Ulrik Lindgren (Kd)</turn>
          <turn when="2005-05-13 12:54:55" duration="256">Barbro Holmberg (S)</turn>
          <turn when="2005-05-13 12:59:09" duration="266">Anne-Marie Ekström (Fp)</turn>
          <turn when="2005-05-13 13:03:31" duration="149">Ulrik Lindgren (Kd)</turn>
          <turn when="2005-05-13 13:05:56" duration="265">Barbro Holmberg (S)</turn>
          <turn when="2005-05-13 13:10:17" duration="142">Anne-Marie Ekström (Fp)</turn>
          <turn when="2005-05-13 13:12:36" duration="160">Barbro Holmberg (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:551 av Anne-Marie Ekström (fp) till statsrådet
          Barbro Holmberg om avvisning av apatiska barn
        </IPQ_title>
      </div>
      <div type="IPQuestionBody">
        <p xml:id="i-WspUWNmUK1kzEnvbHAbbTz">
          I dag finns det i Sverige ett antal barn som är så svårt sjuka
          att de vänt sig bort från livet och måste få föda genom sond.
          Den medicinska termen för detta tillstånd är depressiv devitalisering.
          I vardagligt tal benämns barnen som apatiska.
        </p>
        <p xml:id="i-9UbnD1yKzQ7nNxCxtHEot">
          Det kan inte vara förenligt med FN:s barnkonvention och portalparagrafen
          i utlänningslagen, som talar om att se till barnens bästa, att
          avvisa dessa svårt sjuka barn. Förarbetena till utlänningslagen
          säger att avgörande vid bedömningen av barnets bästa ska vara
          i vilken grad barnet i sin psykosociala utveckling kan antas ta
          bestående skada vid ett avvisningsbeslut.
        </p>
        <p xml:id="i-HewuEtiQL58hy3WVHrC5yt">
          Dock har Utlänningsnämnden under de två senaste månaderna, samtidigt
          som debatten pågått i riksdagen om de mycket svårt sjuka barnen,
          behandlat trettiotvå ärenden med apatiska barn. Två av dessa barn
          har beviljats uppehållstillstånd.
        </p>
        <p xml:id="i-2doAfLJ2B1MvD38PFYgwTU">
          Totalt från oktober 2004 till den 12 april 2005 har Utlänningsnämnden
          avgjort 78 ärenden som rör barn i apatiskt tillstånd. Endast 14
          av dessa barn har fått uppehållstillstånd.
        </p>
        <p xml:id="i-NyLZaUTWgA1SyUCCzC3cNu">
          Uppgifterna har tagits fram av Rädda Barnen.
        </p>
        <p xml:id="i-8m5Kcw5eB629oqPsMDtVyF">
          Riksdagen sade nej till att ge regeringen i uppdrag att skapa
          en förordning som skulle ge de apatiska barnen uppehållstillstånd
          efter att det konstaterats att de lider av depressiv devitalisering.
          Förslaget innebar att en oberoende expertgrupp av barnläkare,
          barnpsykiater och barnpsykolog som utsetts av Socialstyrelsen
          skulle bedöma barnen individuellt.
        </p>
        <p xml:id="i-6fv7ZLPfbso8q27PqD4sD2">
          Ansvaret ligger nu hos migrationsministern och regeringen. Regeringen
          kan när som helst skapa en sådan förordning.
        </p>
        <p xml:id="i-6Hge7PJHMby9H8NG5JZYq1">
          Det är dock oklart vilka åtgärder migrationsministern tänker
          vidta för att se till att lagens intentioner följs. Olika uttalanden
          från migrationsministern är motsägelsefulla.
        </p>
        <p xml:id="i-Jyi9ZdWGneJuZeA2rcYyxK">
          Migrationsministern har i en interpellationsdebatt den 15 april
          sagt: "Barn som är livshotande sjuka ska stanna i Sverige. De
          ska inte avvisas".
        </p>
        <p xml:id="i-BevoGdUvrKrxbikrNbH6hL">
          I en skriftlig fråga (2004/2005:1046) om hur uppföljning ska
          ske av sjuka barn som avvisas svarar migrationsministern att uppföljning
          ska ske av de barn som uppvisat uppgivenhetssymtom eftersom det
          kan bidra till ytterligare förståelse för fenomenet.
        </p>
        <p xml:id="i-3Wm5jQqU3o5QvnDFV8DLKg">
          De här två uttalandena är inte förenliga. Man kan inte följa
          upp vad som händer barn efter avvisning om de inte avvisas. Det
          är beklagligt att ansvarigt statsråd i sina uttalanden inte håller
          en konsekvent linje.
        </p>
        <p xml:id="i-Jg3PPEcNbDSyKUqsJiPCGe">
          Frågan är vilket av ministerns två uttalanden det är som gäller.
          Ovan nämnda siffror på avvisningsbeslut talar emot att livshotande
          sjuka barn får stanna i Sverige. Ett stort antal barn har redan
          avvisats till sina hemländer. Därför brådskar det med ett agerande
          från migrationsministerns och regeringens sida.
        </p>
        <p xml:id="i-DKZiz83BcK8Hkk5w6PWFF4">
          Av frågesvaret som handlar om uppföljning av avvisade framkommer
          inte hur de sjuka barnen ska följas upp och vad som händer om
          uppföljningen visar att det barn som avvisats inte kan få rättmätig
          vård utan riskerar att dö.
        </p>
        <p xml:id="i-VhX5NzLPTD5D2n9BuQBwt1">
          Vilka åtgärder ämnar statsrådet vidta för att alla de barn som
          lider av depressiv devitalisering tillsammans med sina föräldrar
          ska få permanent uppehållstillstånd?
        </p>
        <p xml:id="i-XqR786XC3cVgrw3sfQsR7W">
          Vilka åtgärder ämnar statsrådet vidta för att de barn som redan
          avvisats följs upp?
        </p>
        <p xml:id="i-UafsiRMaDqMgGg5cAoY4ec">
          Vilka åtgärder ämnar statsrådet vidta om det visar sig att barn
          som avvisats inte har fått rättmätig vård?
        </p>
        <p xml:id="i-G1W69ByCiDECmWKpFKdtH9">
          Är statsrådet beredd att ändra praxis så att livshotande sjuka
          barn beviljas uppehållstillstånd i Sverige?
        </p>
      </div>
    </body>
  </text>
</TEI>
