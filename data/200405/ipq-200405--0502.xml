<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0502">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0502</head>
        <author who="i-4BTx6VbUNJDqLqfkYqjnsE">Tuve Skånberg</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>den nordiska språkförståelsen</topic>
        <docDate when="2005-03-30">den 30 mars</docDate>
        <status when="2005-04-22" byWhom="Ibrahim Baylan" byWhomId="i-A6T9WoUzRwW8LUK52znHwX" status="answered">besvarad</status>
        <external_id source="rdwebb">GS10502</external_id>
        <debate>
          <turn when="2005-04-22 11:32:07" duration="255">Ibrahim Baylan (S)</turn>
          <turn when="2005-04-22 11:36:18" duration="241">Tuve Skånberg (Kd)</turn>
          <turn when="2005-04-22 11:40:13" duration="130">Lars-Ivar Ericson (C)</turn>
          <turn when="2005-04-22 11:42:19" duration="172">Nils-Erik Söderqvist (S)</turn>
          <turn when="2005-04-22 11:45:08" duration="222">Ibrahim Baylan (S)</turn>
          <turn when="2005-04-22 11:48:46" duration="152">Tuve Skånberg (Kd)</turn>
          <turn when="2005-04-22 11:51:15" duration="61">Lars-Ivar Ericson (C)</turn>
          <turn when="2005-04-22 11:52:10" duration="129">Nils-Erik Söderqvist (S)</turn>
          <turn when="2005-04-22 11:54:15" duration="129">Ibrahim Baylan (S)</turn>
          <turn when="2005-04-22 11:56:25" duration="126">Tuve Skånberg (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:502 av Tuve Skånberg (kd) till utbildnings-
          och kulturminister Leif Pagrotsky om den nordiska språkförståelsen
        </IPQ_title>
      </div>
      <div type="IPQuestionBody">
        <p xml:id="i-NtKaWVhrfFarAGmNe7Bw4B">
          En vetenskaplig undersökning "Internordisk språkförståelse i
          en tid med ökad internationalisering", som gjorts på uppdrag av
          Nordiska kulturfonden, har visat att svenskarnas språkförståelse
          när det gäller de övriga skandinaviska språken är mycket dålig.
        </p>
        <p xml:id="i-Dpf1ATbBDCJcu1S7AqPbbK">
          1 200 ungdomar i åldersgruppen 16@19 år har deltagit i undersökningen,
          som är den största som hittills genomförts, om hur bra nordborna
          förstår de tre stora nordiska språken. Undersökningen visar att
          färingar och norrmän är överlägset bäst på att förstå grannspråken
          medan svenska ungdomar har en betydligt sämre språkförståelse.
          Undersökningen visar vidare att grannspråksförståelsen är större
          i Bergen, Oslo, Vasa, Mariehamn, Akureyri och Tórshamn än i Stockholm.
        </p>
        <p xml:id="i-HNHMjRz8TeHBABtsU81Bvr">
          I undersökningen har ungdomarna testat sin språkförståelse genom
          att lyssna på ett utdrag ur en nyhetssändning och läsa en tidningsnotis
          på grannspråken. Till undersökningen finns även en webbundersökning
          som är öppen för alla. Jag vill gärna rekommendera ett besök på
          www.nordkontakt.nu för att testa kunskaperna i danska och norska.
        </p>
        <p xml:id="i-RRGUVxmBBdBtZLwcqigKpW">
          På frågan om ungdomarna läst danska, svenska eller norska i skolan
          var resultatet beklämmande: 4,5 % svarade ja och 52,3 % svarade
          nej. Tidigare ingick kunskaper i något av de nordiska grannspråken
          som en del i svensklärarutbildningen, i dag kan man bli lärare
          i svenska utan att ha haft någon kontakt med eller utbildning
          i andra nordiska språk. Detta har troligen medverkat till att
          grannspråksförståelsen är större hos den äldre generationen.
        </p>
        <p xml:id="i-EDHnwNEWVyfLyfwquaWsS6">
          Alla vi som rör oss i de nordiska länderna har kunnat konstatera
          att grannspråksförståelsen har blivit sämre både hos oss och i
          de flesta andra nordiska länder och detta bekräftas tyvärr av
          resultaten av den vetenskapliga undersökningen. Frågan är om vi
          ska acceptera att vi i framtiden kommunicerar med våra nordiska
          grannar på engelska och inte på vårt eget språk.
        </p>
        <p xml:id="i-XFFvaqehY2UzBSKvkovgVi">
          Vilka åtgärder avser statsrådet att vidta för att öka grannspråksförståelsen
          i Sverige?
        </p>
      </div>
    </body>
  </text>
</TEI>
