<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0048">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0048</head>
        <author who="i-W6BJ44rcZjp5pD28NhHrCf">Gunnar Axén</author>
        <recipient who="i-HNvivTxAPySuVXe8X3z3LJ">Pär Nuder</recipient>
        <topic>det fortsatta samarbetet med Vänsterpartiet</topic>
        <docDate when="2004-10-08">den 8 oktober</docDate>
        <status when="unknown" byWhom="Pär Nuder" byWhomId="i-HNvivTxAPySuVXe8X3z3LJ" status="answered">besvarad</status>
        <external_id source="rdwebb">GS1048</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:48 av Gunnar Axén (m) till kulturminister
          Pär Nuder om det fortsatta samarbetet med Vänsterpartiet
        </IPQ_title>
      </div>
      <div type="IPQuestionBody">
        <p xml:id="i-CyTwXhBkvSXhPQgGMCBjkK">
          År 2000 anförde statsrådet i sitt förstamajtal i Södertälje följande
          uppmaning till Vänsterpartiet:
        </p>
        <p xml:id="i-DqMni3EFKkkoEsQr3yEogS">
          "Vill ni fortsätta att samarbeta med socialdemokratin efter nästa
          års val måste ni en gång för alla mönstra ut kommunismen och kommunisterna.
          Ni måste städa upp i garderoben, vädra ut och göra rent hus. Vi
          socialdemokrater vill inte och tänker inte samarbeta med några
          kommunister i det nya seklet."
        </p>
        <p xml:id="i-A78bTknZSKXxvJJdMmKpCH">
          En av de som statsrådet pekade ut som kommunist i sitt tal var
          den då blivande vänsterledaren, Lars Ohly:
        </p>
        <p xml:id="i-3DHwdEasuVgbCDja5a3E1a">
          "Han är inte vem som helst. Han är nummer två i sitt politiska
          parti. Han gör anspråk på att få leda Sverige efter nästa val.
          Han kallar sig själv för kommunist @ och kan ni tänka er: han
          gör det med stolthet. Han heter Lars Ohly @ vänsterpartisten kommunisten."
        </p>
        <p xml:id="i-XyNv8i2q9ppC8oAABkN95e">
          Jag har tidigare interpellerat statsrådet och frågat om samarbetet
          med Vänsterpartiet skulle fortgå efter det att Lars Ohly blev
          partiledare för Vänsterpartiet. Det undanglidande svaret jag fick
          var att: "Den socialdemokratiska regeringen strävar efter att
          skapa största möjliga parlamentariska uppslutning för en politik
          för full sysselsättning. Samarbetet mellan regeringen, Vänsterpartiet
          och Miljöpartiet bygger på en överenskommelse om 121 punkter för
          ett tryggare, rättvisare och grönare Sverige. När det gäller andra
          delar av politiken, som exempelvis utrikes- och säkerhetspolitiken,
          samarbetar regeringen dock varken med Vänsterpartiet eller med
          Miljöpartiet."
        </p>
        <p xml:id="i-YbThPVYzhHthTn7p8hCboG">
          Sedan det att statsrådet gav detta svar så kan noteras att regeringen
          har börjat att samarbeta med Vänsterpartiet även om säkerhetspolitiken.
        </p>
        <p xml:id="i-RREy2fPXmhvDUP2ihK7M91">
          Under den senaste veckan har en rad nya avslöjanden gjorts om
          Vänsterpartiet i allmänhet och dess partiledare Lars Ohly i synnerhet.
        </p>
        <p xml:id="i-H5zZCvn9qGSiaZdeqbhQNP">
          Mot bakgrund av de nya fakta som framkommit vill jag fråga statsrådet:
        </p>
        <p xml:id="i-LZJn3k3fsiwB3d6qKCfJ23">
          Avser statsrådet, i egenskap av samordningsminister, och regeringen
          fortsätta samarbetet med Vänsterpartiet?
        </p>
      </div>
    </body>
  </text>
</TEI>
