<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0167">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0167</head>
        <author who="i-4BTx6VbUNJDqLqfkYqjnsE">Tuve Skånberg</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>äldres tillgång till kassaservice</topic>
        <docDate when="2004-11-18">den 18 november</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10167</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:167 av Tuve Skånberg (kd) till statsrådet
          Ulrica Messing om äldres tillgång till kassaservice
        </IPQ_title>
      </div>
      <div type="IPQuestionBody">
        <p xml:id="i-2Pgiy3RWoLo7pBCdhCaZRp">
          Staten ansvarar för att det ska finnas en grundläggande kassaservice
          i hela landet som innebär att alla har möjlighet att verkställa
          och ta emot betalningar till enhetliga priser.
        </p>
        <p xml:id="i-XELLpV7dHSFmd9tXviP1zt">
          För att uppfylla detta ansvar har riksdagen de senaste åren anslagit
          400 miljoner kronor per år till Posten AB som ersättning för tillhandahållande
          av kassaservice där alternativ saknas och det inte är kommersiellt
          motiverat att bedriva verksamhet.
        </p>
        <p xml:id="i-JqkeGR9xzQQiXQ41XY5TRP">
          I budgetpropositionen för 2005 uttryckte regeringen att man ansåg
          statens ansvar för kassaservicen säkerställt genom Postens verksamhet,
          vad gäller rikstäckning och servicenivå.
        </p>
        <p xml:id="i-CHGxH7AGWFXeasjfogjUTq">
          Denna positiva bild delas dock inte av dem som i avsaknad av
          banker och Internetuppkopplingar är hänvisade till serviceställen
          vars tillgänglighet kontinuerligt försämras med stängda kontor
          och mer restriktiva öppettider.
        </p>
        <p xml:id="i-QDrJP4o9Yv7MZruE1N8Vjk">
          En bakgrund till den försämrade tillgängligheten är underskottet
          i verksamheten. Detta har lett till att Posten fattat en rad rationaliseringsbeslut
          för att uppnå nollresultat i kassaserviceverksamheten 2005. De
          åtgärder som vidtas är bland annat stängningar av kontor, personalneddragningar,
          prishöjningar och omförhandlade avtal om höjd ersättning från
          banker.
        </p>
        <p xml:id="i-Gee5tG3ZuKeonvK6A4Nvqi">
          Enligt regeringens budgetproposition för 2005 har förändringarna
          i servicenätet inte påverkat kassaservicens rikstäckning. Däremot
          medges att: "En indragning eller flyttning av ett kontor påverkar
          visserligen tillgängligheten till kassaservicen för de närmast
          berörda med åtföljande olägenheter."
        </p>
        <p xml:id="i-AJRr9Yx1UiqZtCUGsHVU27">
          Den grupp som mer än någon annan drabbas av dessa olägenheter
          är samhällets äldre. Enligt SOU 2004:52, Samhällets behov av betaltjänster,
          utnyttjar pensionärer kassaservicen i betydligt större utsträckning
          än andra grupper i samhället. Bland gruppen 66 år och äldre besöker
          7 % någon gång per vecka Svensk kassaservice, jämfört med riksgenomsnittet
          på 3 %.
        </p>
        <p xml:id="i-JYG6JCnZjpNQqj3vbQe36L">
          Vilka åtgärder avser statsrådet att vidta för att kassaservicen,
          som Posten AB erhåller statligt stöd för, inte bara ska uppnå
          en målsättning vad gäller rikstäckning, utan också tillhandahålla
          en mer tillgänglig service med minskade olägenheter för samhällets
          äldre?
        </p>
      </div>
    </body>
  </text>
</TEI>
