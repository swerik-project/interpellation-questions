<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0043">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0043</head>
        <author who="i-Q6uWG1k3pbJio9CebNs3Cz">Sten Tolgfors</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>vapenembargot mot Folkrepubliken Kina</topic>
        <docDate when="2004-10-07">den 7 oktober</docDate>
        <status when="unknown" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS1043</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:43 av Sten Tolgfors (m) till utrikesminister
          Laila Freivalds om vapenembargot mot Folkrepubliken Kina
        </IPQ_title>
      </div>
      <div type="IPQuestionBody">
        <p xml:id="i-6bgfNTiNczchuHiEg4j5F3">
          Ända sedan massakern på Himmelska fridens torg 1989 har EU-länderna
          upprätthållit ett vapenexportembargo gentemot Folkrepubliken Kina.
          Detta embargo bör kvarstå, så länge Kina kränker mänskliga fri-
          och rättigheter och hotar grannar militärt.
        </p>
        <p xml:id="i-QSR82hryWTEHkfsxVyGReY">
          Sedan förra året vill dock Tyskland och Frankrike att embargot
          ska upphävas. När Kinas premiärminister besökte Europa ställdes
          utfästelser ut om detta. Motiven var renodlat ekonomiska @ inte
          säkerhetspolitiskt eller moraliskt motiverade.
        </p>
        <p xml:id="i-HcfF2YRN8MUPRxJXUujJtr">
          Den svenska regeringen har visat sig fullt beredd att ge upp
          vapenexportembargot.
        </p>
        <p xml:id="i-TeBs1ARB5bduR5JMovxUrQ">
          Ett hävande av embargot vore dock fullständigt fel signal gentemot
          diktaturen i Folkrepubliken Kina.
        </p>
        <p xml:id="i-9A891Mw3McessJs7MxWaUH">
          Grunden för vapenexportembargot är massakern på Himmelska fridens
          torg 1989 och regimens kränkningar av mänskliga fri- och rättigheter.
          Signalen om embargot upphävs är att EU nu skulle vara tillfreds
          med MR-läget i Kina @ vilket vore en absurd signal att sända!
        </p>
        <p xml:id="i-Kampjc2RwqqjMhJdG3g7Ly">
          Kina avrättar mångdubbelt fler människor än världens övriga länder
          gör tillsammans. Detta efter summariska och politiserade rättegångar,
          som ibland följs av offentliga massavrättningar på idrottsarenor.
        </p>
        <p xml:id="i-MkA4kFBP6EoawK4JZwiASo">
          Om regeringen framhärdar i att bidra till att vapenexportembargot
          släpps så sviker Sverige Asiens demokratier och bidrar de facto
          till att hotet mot demokratin Taiwans 23 miljoner invånare trappas
          upp. Kina hotar ständigt ön med utplåning och har anfallsplaner
          framtagna. Kina genomför en enorm konventionell och nukleär upprustning.
        </p>
        <p xml:id="i-3UUtka462sA57eXmPpKXki">
          Att häva embargot skulle vara direkt kontraproduktivt för den
          utrikespolitik EU bör föra, där mänskliga fri- och rättigheter
          ska värnas och militära hot som påtryckningsmedel i politiska
          diskussioner avvisas.
        </p>
        <p xml:id="i-RjzFu3ZSbK6ij4YuBu5QVc">
          Om EU lyfter vapenexportembargot mot Folkrepubliken Kina är risken
          stor att Ryssland släpper sina nuvarande begränsningar för export
          till Kina av landets mest kvalificerade vapenteknologi.
        </p>
        <p xml:id="i-Sv6WcfRprGGEREBXZPzY1j">
          Det är av största vikt för den regionala säkerheten i Ostasien
          att EU inte häver embargot. Sverige bör helt motsätta sig sådana
          förslag.
        </p>
        <p xml:id="i-7tnuG9x7fcqNvVwdG4HJ6Q">
          Med anledning av detta vill jag fråga utrikesministern följande:
        </p>
        <p xml:id="i-176D2fKprUet1BKShoeYZp">
          Vilka avgörande förändringar i situationen för mänskliga rättigheter
          i Folkrepubliken Kina menar utrikesministern skulle vara grund
          för att häva vapenexportembargot?
        </p>
        <p xml:id="i-D5tvwhnDV6MDM1WMHPdx8e">
          Gör utrikesministern den bedömningen att läget för mänskliga
          fri- och rättigheter i Kina är tillfredsställande?
        </p>
        <p xml:id="i-SJY3diy7NHFNqsiMUDuYN7">
          Avser utrikesministern att vidta några åtgärder med anledning
          av den massiva konventionella och nukleära upprustning som Folkrepubliken
          Kina bedriver?
        </p>
        <p xml:id="i-3YswphkpGRr6mUoNtF2k9U">
          Hur motiverar utrikesministern att vapenexportembargot hävs gentemot
          ett land som återkommande hotar grannar med militärt våld?
        </p>
        <p xml:id="i-4XfzEGjffXTxDhYuxsrpvA">
          Bedömer utrikesministern att det står i överensstämmelse med
          regeringens utrikespolitiska mål att hotet från Folkrepubliken
          Kina mot Taiwan riskerar att trappas upp genom regeringens agerande?
        </p>
        <p xml:id="i-FY7WCSWeqR4uanWXHpd3oH">
          Är utrikesministern beredd att aktivt hindra att EU-ländernas
          vapenexportembargo gentemot jordens största diktatur, Folkrepubliken
          Kina, upphävs?
        </p>
        <p xml:id="i-URccjS6QErsWH9PDNibQ7U">
          Är utrikesministern beredd att låta riksdagen avgöra huruvida
          Sverige ska acceptera ett hävande av vapenexportembargot gentemot
          Folkrepubliken Kina?
        </p>
      </div>
    </body>
  </text>
</TEI>
