<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0607">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0607</head>
        <author who="i-J2F63fdxUFAAeBTYXLX7MZ">Anita Sidén</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>barn som bevittnar misshandel</topic>
        <docDate when="2005-05-19">den 19 maj</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10607</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:607 av Anita Sidén (m) till justitieminister
          Thomas Bodström om barn som bevittnar misshandel
        </IPQ_title>
      </div>
      <div type="IPQuestionBody">
        <p xml:id="i-92jJDpN3tRxv8obK4hz6PB">
          Varje år misshandlas tiotusenstals kvinnor i Sverige av en anhörig
          i hemmet, det är en fruktansvärt hög siffra. Vad som är lika illa
          är att mer än 100 000 barn varje år tvingas bevittna hur deras
          mamma blir slagen enligt uppgifter från Socialstyrelsen. Att bevittna
          våld mellan de personer som barnet är beroende av kan vara svårare
          än att själv bli misshandlad eftersom de inte kan förstå det och
          känner ångest för att de inte kan stoppa det. Det gör barnen till
          offer på samma sätt som den misshandlade. Ett barn i en familj
          där hot och våld närsomhelst kan förekomma lever i ett förhöjt
          spänningstillstånd som är oerhört pressande. Hemmet som ska ge
          trygghet blir i stället en plats som skapar ångest och rädsla
          för vad som kan hända.
        </p>
        <p xml:id="i-6UgJskgDmshvLzQRJMR9Wg">
          Polisen har en skyldighet att rapportera barns närvaro vid brottsplatsen.
          I en undersökning från Rädda Barnen framkommer det dock att endast
          20 av 72 barn kom till socialtjänstens kännedom. Rapportering
          och uppföljning kring barnen är inte acceptabel. Varför det blir
          så har flera orsaker, men det hjälper inte att peka finger utan
          man måste se till att utveckla rutinerna så att det inte upprepas.
          För att samhället ska kunna hjälpa barnen måste deras närvaro
          vid brottet rapporteras.
        </p>
        <p xml:id="i-J28iQ252RtGyFxC7iFAUaV">
          När barn blir vittnen till att en förälder misshandlar sin partner
          ska de enligt socialtjänstlagen behandlas som offer. Men det sker
          inte i den omfattning det borde och stödet till dem är otillräckligt.
          Barnens utsatta situation i familjevåldssituationer måste uppmärksammas
          bättre. Att ge barnen, som vittnen, rätt till brottsskadeersättning
          är att gå en omväg. Ett bättre sätt är att kriminalisera att ett
          barn tvingas bevittna när en förälder slår den andre så att även
          barnet blir målsägande. Det gör även barnet till en tydlig part
          i rättsprocessen med rätt till skadestånd och brottsskadeersättning.
          Då kan det garanteras att barnet får den uppmärksamhet deras situation
          kräver och förtjänar.
        </p>
        <p xml:id="i-Sp7a58eVXCM8SfrpZ4uw8x">
          Straffen för brott mot barn och kvinnor bör ses över och hela
          straffskalan måste tillämpas. I dag hamnar många straff på den
          nedre delen av skalan. Normalfallet borde vara att majoriteten
          av straffen befinner sig i mitten av skalan för att ge utrymme
          att straffa lindrigare eller hårdare ifall brottet anses som grovt.
          Samhället måste ge tydliga signaler om att våld, framför allt
          mot kvinnor inte accepteras. Fängelsestraff borde vara det lägsta
          straffet för grov misshandel. Även straffen för kvinnofridskränkning
          måste ses över. I dag sträcker sig straffskalan mellan sex månader
          och sex år @ den genomsnittliga strafftiden är bara 15 månader.
        </p>
        <p xml:id="i-QVK4LupPcxGfwBUHKen8jF">
          Brottsligheten kan drabba alla men det är särskilt allvarligt
          när barn blir brottsoffer, direkt eller indirekt. Därför bör det
          i större utsträckning vara en försvårande omständighet när en
          kvinna utsätts för misshandel och kränkning i barnens åsyn.
        </p>
        <p xml:id="i-NWaF1hjPiPJCohzSoadvm1">
          Mina frågor till justitieministern är följande:
        </p>
        <p xml:id="i-UDdinVVN6owgJT9KgL4HAZ">
          1. Vad avser justitieministern att göra för att förbättra polisens
          rapportering om barns närvaro på brottsplatsen för familjevåld?
        </p>
        <p xml:id="i-SiLi8Aw689WPPobGd5YzSr">
          2. Vilka åtgärder avser justitieministern att vidta för att kriminalisera
          den som tvingar barn att bevittna familjevåld?
        </p>
        <p xml:id="i-2W6gh5oByHZrszomfuPCUf">
          3. Vilka åtgärder avser justitieministern att vidta för att en
          större del av straffskalan ska användas i samband med brott som
          drabbar barn och kvinnor?
        </p>
      </div>
    </body>
  </text>
</TEI>
