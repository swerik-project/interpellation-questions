<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0104">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0104</head>
        <author who="i-RsJr1rsFNFbn3SapToHxbM">Britt-Marie Danestig</author>
        <recipient who="i-UEQA68w6PM78ttj4KfvgwE">Jens Orback</recipient>
        <topic>feministiskt självförsvar</topic>
        <docDate when="2004-11-01">den 1 november</docDate>
        <status when="2004-11-22" byWhom="Jens Orback" byWhomId="i-UEQA68w6PM78ttj4KfvgwE" status="answered">besvarad</status>
        <external_id source="rdwebb">GS10104</external_id>
        <debate>
          <turn when="2004-11-22 12:49:51" duration="275">Jens Orback (S)</turn>
          <turn when="2004-11-22 12:54:17" duration="285">Britt-Marie Danestig (V)</turn>
          <turn when="2004-11-22 12:58:59" duration="146">Jens Orback (S)</turn>
          <turn when="2004-11-22 13:01:20" duration="267">Britt-Marie Danestig (V)</turn>
          <turn when="2004-11-22 13:05:43" duration="126">Jens Orback (S)</turn>
          <turn when="2004-11-22 13:07:40" duration="73">Britt-Marie Danestig (V)</turn>
          <turn when="2004-11-22 13:08:49" duration="40">Jens Orback (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:104 av Britt-Marie Danestig (v) till statsrådet
          Jens Orback om feministiskt självförsvar
        </IPQ_title>
      </div>
      <div type="IPQuestionBody">
        <p xml:id="i-2SHKHvJpT3Hqs83YLFFeuc">
          Feministiskt självförsvar för att flickor ska få en positiv bild
          av sig själva och sina möjligheter.
        </p>
        <p xml:id="i-SQp9j4LBeZMFzmBrPuRP4Y">
          Antalet anmälda våldtäkter ökar. En nyligen gjord sammanställning
          över anmälningarna om försök till fullbordad våldtäkt i Stockholms
          län perioden januari till april i år visar på en ökning till 50
          anmälningar mot 40 samma period i fjol och 33 samma period 2002.
          En orsak till att angreppen stannar vid försök till våldtäkt är
          att flickan eller kvinnan försvarar sig.
        </p>
        <p xml:id="i-2K8P33hXphYVWniqSxvYhP">
          En av de viktigaste uppgifterna för samhället är att förhindra
          att människor utsätts för våldsbrott. Ett område som är särskilt
          uttalat är mäns våld mot kvinnor och barn, och ett sätt att arbeta
          för att förhindra att flickors och kvinnors livsrum begränsas
          av detta patriarkala maktuttryck är genom feministiskt självförsvar.
        </p>
        <p xml:id="i-9M4tnyQ6PN94jKzWLidRcf">
          Feministiskt självförsvar innebär att man tar utgångspunkt i
          kvinnors erfarenheter och utarbetar strategier för att hantera
          situationer av utsatthet och våld. Att ingen man har rätt att
          kränka någon kvinna och att kvinnan har rätt till sin egen kropp
          är några av utgångspunkterna för feministiskt självförsvar.
        </p>
        <p xml:id="i-MofJRoMmvcJtj1DQx8eKRh">
          Metoden består av tre delar. För det första mentalt självförsvar
          som bland annat handlar om självkänsla och självbild, för det
          andra verbalt självförsvar, att med ord och kroppsspråk signalera
          var gränsen går, och om inget av detta hjälper är det fysiska
          självförsvaret en sista utväg. Det gäller då att med sparkar och
          effektiva slag ta sig ur en hotfull situation.
        </p>
        <p xml:id="i-GLoUjoCxDJFU4ju4jKiMDk">
          Alla elever, både flickor och pojkar, ska i skolan få möjlighet
          att utveckla en positiv självbild och en god självkänsla. Dessvärre
          ser verkligheten ut sådan att flickors situation är mer utsatt,
          och de upplever sig som mer utsatta. Många undersökningar visar
          att flickor har en mer negativ självbild och lägre självförtroende.
          Regeringen har därför genom ett uppdrag till Skolverket avsatt
          5 miljoner kronor till insatser för att stärka flickors självförtroende
          bland annat genom möjligheter till självförsvarsträning.
        </p>
        <p xml:id="i-AcGZpbgfapHpiD3KFc642v">
          De projekt som under den beslutade treårsperioden tilldelats
          resurser håller nu på att utvärderas. Att under så kort tid utveckla
          kunskap om könsmaktsordningen, bedriva personalfortbildning i
          genuskunskap, bedriva projekt i syfte att få till stånd förändringar
          i skolans vardag så att flickors utsatthet minskar låter sig knappast
          göras. Över huvud taget är frågor om pojkars eller mäns våld mot
          flickor eller kvinnor en fråga som inte kan överlåtas till kortsiktiga
          projekt.
        </p>
        <p xml:id="i-XgMVisDs5i182VhkcxdJmh">
          Vänsterpartiet är enigt med regeringen om att det behövs satsningar
          som syftar till att ge elever, speciellt flickor, en mer positiv
          bild av sig själva och sina möjligheter. Det handlar inte minst
          om möjligheten och rätten att försvara sig i situationer där det
          föreligger hot om våld, inklusive sexuellt våld. Kurser i feministiskt
          självförsvar för flickorna är ett sätt att verka i önskvärd riktning.
        </p>
        <p xml:id="i-KxFa46FNyJuhcHoCvbtc2x">
          Jag vill ställa följande frågor till jämställdhetsministern:
        </p>
        <p xml:id="i-B7wpNs95ofBBa759ZpmDmR">
          1. Vad tänker jämställdhetsministern göra inom ramen för jämställdhetspolitiken
          för att ge utrymme för flickor att utbyta erfarenheter, stärka
          sin självkänsla och få kunskap att försvara sig själva i hotfulla
          situationer?
        </p>
        <p xml:id="i-987fbqVp3FQKDCZ9tbvqrM">
          2. Hur avser jämställdhetsministern att få till stånd mer långsiktiga
          projekt som stöder flickors kunskap i feministiskt självförsvar?
        </p>
      </div>
    </body>
  </text>
</TEI>
