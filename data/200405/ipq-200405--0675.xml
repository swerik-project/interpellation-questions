<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0675">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0675</head>
        <author who="i-NiuBLX8hzt3w2Uyev12Wbt">Krister Hammarbergh</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>småviltsjakt i fjällvärlden</topic>
        <docDate when="2005-05-24">den 24 maj</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GS10675</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:675 av Krister Hammarbergh (m) till jordbruksminister
          Ann-Christin Nykvist om småviltsjakt i fjällvärlden
        </IPQ_title>
      </div>
      <div type="IPQuestionBody">
        <p xml:id="i-LYQYeUiGGDKyf9cxkaPnAy">
          År 1993 togs beslut om att upplåta statens marker ovan odlingsgränsen
          i Västerbotten och Norrbotten samt på renbetesfjällen i Jämtlands
          län för småviltsjakt. Beslutet innebär att småviltsjakt ska upplåtas
          till svenska medborgare och får upplåtas till utländska medborgare.
          Länsstyrelserna administrerar jakten på berörda områden och har
          i stor utsträckning upplåtit jakt till utländska jägare på samma
          villkor som till svenska jägare. Denna upplåtelse har gjorts även
          då länsstyrelserna valt att begränsa jaktens omfattning genom
          olika restriktioner som i hög grad drabbat svenska jägare, även
          lokalt boende.
        </p>
        <p xml:id="i-R8V1nRdmabWaaCoWFfQcNh">
          Jämtlands läns länsstyrelse har infört en begränsning som innebär
          att utländska jägare får inleda sin jakt först ett par veckor
          efter svenska jägare. Systemet innebär att utländska jägares andel
          av det totala antalet jaktdygn i Jämtland föll från ca 44 % år
          1999 till ca 27 % hösten 2000. Samtidigt ledde detta dock till
          att andelen utländska jägare i grannlänet Västerbotten steg till
          en högre nivå, 60@65 % av totala antalet jaktdygn. Även i Norrbotten
          är andelen utländska jägare hög, särskilt längs vägar över till
          Norge. Norska jägare är den största gruppen utländska jägare.
        </p>
        <p xml:id="i-XdRtX4ECtuAdWMfnnxVSbc">
          Jakten är en mycket viktig fritidssysselsättning i norra Sverige.
          Var tionde norrbottning över 18 år jagar. För många är jakten
          en viktig faktor i beslutet att bo kvar eller flytta tillbaka.
          Staten har fattat beslut om att göra småviltsjakten på berörda
          marker tillgänglig på rimliga villkor, vilket är positivt.
        </p>
        <p xml:id="i-RxoRsz5ibdSAWFefPiVSU2">
          Liknande system finns i de nordiska grannländerna och även på
          motsvarande breddgrader i nordamerikanska delstater och provinser.
          Tillämpningen skiljer sig dock på en avgörande punkt @ inget annat
          land låter utländska medborgare jaga på samma villkor som de egna
          medborgarna. Detta gäller även när svenska jägare vill jaga på
          statliga marker i Norge, trots att norska medborgare i dag för
          det mesta utnyttjar den svenska fjälljakten på småvilt på samma
          villkor och i ungefär lika hög grad som svenskarna själva.
        </p>
        <p xml:id="i-HLPasCVrRWrmxhhy6oSxYS">
          Svenska jägare upplever att deras tillgång till dessa jaktmöjligheter
          är hårt begränsade i dag. Stora områden undantas årligen från
          jakt på grunder som står i dålig överensstämmelse med beslutet
          om att upplåta småviltsjakt på statens marker. På stora delar
          av markerna begränsas det totala antalet jaktdygn, samtidigt som
          en stor andel av dessa jaktdygn säljs till framför allt norska
          jägare. Sammantaget har länsstyrelsernas agerande lett till att
          samtidigt som andelen utländska jägare ökat har det totala antalet
          jaktdygn per år i de berörda områdena fallit till en nivå som
          ligger under nivån före fjälljaktsreformens genomförande.
        </p>
        <p xml:id="i-8DEczKmcWcuvpRqDbqCbsn">
          I dag står utländska jägare för i storleksordningen hälften av
          alla jaktdygn på småvilt i berörda marker. När detta leder till
          att länsstyrelserna inför omfattande begränsningar av jakten och
          det i sin tur i hög grad drabbar svenska jägare och inte minst
          de lokalt boende jägarna, är detta en orimlig situation och i
          strid med syftet med det beslut som riksdagen tidigare fattat.
        </p>
        <p xml:id="i-QvGA3oYkDVXyxUArp7aPJ2">
          Med anledning av ovanstående vill jag ställa följande fråga till
          statsrådet:
        </p>
        <p xml:id="i-6Ns187oWiNRGfnTseZDHxT">
          Vilka konkreta åtgärder avser statsrådet att vidta för att tillse
          att svenska medborgare ges möjlighet till småviltsjakt i fjällvärlden
          i enlighet med det tidigare riksdagsbeslutet?
        </p>
      </div>
    </body>
  </text>
</TEI>
