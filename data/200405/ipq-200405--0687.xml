<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0687">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0687</head>
        <author who="i-2aZQBvMx8o6ihusfvExbt8">Alice Åström</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>Sveriges militära samarbete med Israel</topic>
        <docDate when="2005-05-25">den 25 maj</docDate>
        <status when="unknown" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GS10687</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:687 av Alice Åström (v) till utrikesminister
          Laila Freivalds om Sveriges militära samarbete med Israel
        </IPQ_title>
      </div>
      <div type="IPQuestionBody">
        <p xml:id="i-VnMg3PBPyFKCToFZsTbnw3">
          För svensk krigsmaterielexport finns ett regelverk och enligt
          detta regelverk ska inget krigsmateriel exporteras till Israel.
          För krigsmaterielimport finns inget motsvarande regelverk. Mellan
          åren 2000 och 2004 importerade det svenska försvaret ammunition,
          torpedmotmedel, störningssändare och annan krigsmateriel till
          ett värde av 146 miljoner kronor.
        </p>
        <p xml:id="i-8ugd29KwSiJLbuZDhtLthv">
          Sverige har även enligt ett säkerhetsavtal mellan Försvarets
          materielverk och det israeliska företaget Electro Optic Industries
          importerat optisk utrustning till JAS 39 Gripen International.
          Sverige har även ett samarbete och ett avtal med det israeliska
          krigsmaterielföretaget Rafael kring möjligheten att använda israeliska
          vapen för JAS 39 Gripen. Det handlar bland annat om luftförsvarsrobotar,
          markmålsvapen och spaningskapslar.
        </p>
        <p xml:id="i-Ca52crAf7Zxtz1JxUMmg77">
          Israel har även tillåtits att testa militär utrustning på svensk
          mark bland annat obemannade flygplan (UAV) som bland annat använts
          av Israel i militära operationer i Gaza. Likaledes har Israel
          tillåtits att testa antitorpedvapen för marinen.
        </p>
        <p xml:id="i-NAi8jRrBuRJpcU7rtJXusq">
          Den svenska regeringen beslöt den 21 september år 2000 att teckna
          ett så kallat säkerhetsskyddsavtal med Israel, som reglerar hur
          hemlig information ska hanteras länderna emellan. Avtalet blev
          dock inte undertecknat på grund av det försämrade läget i regionen.
        </p>
        <p xml:id="i-UHrBtMyUGRg7nUf9mufJHR">
          Militärsamarbetet mellan Israel och Sverige har också inneburit
          ett utbyte och besök på överbefälhavarnivå.
        </p>
        <p xml:id="i-EyWN3qD8FASkqndBKgchcx">
          FOA, Försvarets forskningsanstalt, har deltagit i ett vetenskapligt
          samarbete med Israel när det gäller biologiska och kemiska stridsmedel.
          Detta samarbete handlade om skydd mot irakiska SCUD-missiler,
          som man fruktade kunde innehålla kemiska och biologiska stridsmedel.
          Israel har emellertid en offensiv kapacitet när det gäller biologiska
          och kemiska vapen och har inte fullständigt undertecknat och ratificerat
          den internationella konventionen om B- och C-stridsmedel.
        </p>
        <p xml:id="i-N4v7Kd9Notdx2mZy35nr4e">
          Det förefaller mig ytterst märkligt att Sverige har ett vetenskapligt
          samarbete om B- och C-stridsmedel med ett land som utgör Mellanösterns
          starkaste militärmakt och som inte fullt ut undertecknat de internationella
          konventioner som gäller för dessa typer av vapen.
        </p>
        <p xml:id="i-DYnDHfxDHhwPRA6f3KG9EE">
          När det gäller Israel har uppmärksamheten främst varit inriktad
          på eventuell svensk krigsmaterielexport, vilket givit intrycket
          att Sveriges militära samarbete med Israel varit praktiskt taget
          obefintligt. Studerar man importsidan och militära avtal får man
          en helt annan bild av situationen.
        </p>
        <p xml:id="i-KdWdybDBmyrnteR2vte2Ui">
          Det ger även en helt annan bild av motiven bakom åtgärden att
          utse en militärattaché vid den svenska ambassaden i Israel än
          den som officiellt uppgivits @ att studera och övervaka det israeliska
          tillbakadragandet från Gaza. Här finns en bakgrund av ganska omfattande
          militära kontakter, som till stora delar inte kan motiveras utifrån
          svenska säkerhetsintressen.
        </p>
        <p xml:id="i-9wDAt3hMbghUMHm439vBiM">
          Enligt Genèvekonvention är alla länder skyldiga att ingripa vid
          brott mot internationell lag samt agera på ett sådant sätt att
          även andra länder gör det. Internationella domstolen i Haag har
          fastslagit att bland annat den israeliska statens byggande av
          en hög mur mellan israeliska och palestinska områden inne på palestinskt
          territorium är ett sådant brott mot internationell lag.
        </p>
        <p xml:id="i-VmSwf2T3X9Aa8UzZ5PVFA">
          I en sådan situation och mot bakgrund av det militära samarbete
          Sverige haft och har torde det vara en klart felaktig signal till
          den israeliska regeringen och till andra länder att tillsätta
          en militärattaché vid den svenska ambassaden i Israel oavsett
          hur mycket man än försöker motivera det med att attachéns uppgift
          är att bevaka utvecklingen på Västbanken och i Gaza.
        </p>
        <p xml:id="i-8QbVNMJXnjMNChg6465Red">
          Jag vill därför fråga utrikesministern:
        </p>
        <p xml:id="i-ABUjgT8jB3bqdoqZmQwtup">
          1. Om det militära forskningssamarbetet mellan Sverige och Israel
          fortfarande pågår avser utrikesministern att verka för att detta
          samarbete upphör?
        </p>
        <p xml:id="i-WmmLLNzNjY3ZdQrA2mj8Ct">
          2. Avser utrikesministern mot bakgrund av vad som stadgas i Genévekonventionen
          att verka för att Sveriges militära samarbete med Israel avbryts?
        </p>
        <p xml:id="i-7mAr4zVgmubMKDFFc3Xk9m">
          3. Avser utrikesministern att, mot bakgrund av det omfattande
          militära samarbete som förekommit och hur detta samarbete förhåller
          sig till internationell rätt, dra tillbaka beslutet att tillsätta
          en militärattaché vid svenska ambassaden i Israel?
        </p>
        <p xml:id="i-TjJE7QtkbwMdRDVWsdWcG">
          4. Hur kommer enligt utrikesministerns bedömning den tillsatte
          militärattachéns vid svenska ambassaden i Israel uppgift att bevaka
          utvecklingen på Västbanken och i Gaza kunna avgränsas från uppgifter
          som rör det militära samarbetet med Israel?
        </p>
      </div>
    </body>
  </text>
</TEI>
