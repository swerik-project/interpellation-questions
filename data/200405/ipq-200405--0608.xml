<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0608">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0608</head>
        <author who="i-4iLEXqdotevN5mKmHAcQaC">Kjell Nordström</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>spelmarknaden</topic>
        <docDate when="2005-05-19">den 19 maj</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GS10608</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:608 av Kjell Nordström (s) till vice statsminister
          Bosse Ringholm om spelmarknaden
        </IPQ_title>
      </div>
      <div type="IPQuestionBody">
        <p xml:id="i-2vyZviKt5JobZzi8BoddQc">
          Sverige, liksom nästan alla andra länder i världen, har en reglerad
          spelmarknad. Syftet med regleringen är att skapa en sund och säker
          marknad där allmänhetens efterfrågan på attraktiva spel tillgodoses,
          samtidigt som spelrelaterade problem, som spelberoende och kriminalitet,
          minimeras.
        </p>
        <p xml:id="i-WSkHRgYYm5EX6fkbzfQxY">
          Av tradition är också överskottet från den svenska spelmarknaden
          i första hand förbehållet staten, folkrörelserna och hästsporten
          @ verksamheter som har en tydlig samhällsnyttig prägel. Privata
          intressen tillåts därför endast verka i begränsad omfattning.
          Inte heller detta är någonting unikt för Sverige @ pengar från
          spelverksamhet används på liknande sätt i de flesta länder. Den
          svenska spelregleringen innebär att spelverksamhet får bedrivas
          endast efter tillstånd av svenska myndigheter, men också att spelverksamhet
          i Sverige ska kontrolleras av myndigheterna här.
        </p>
        <p xml:id="i-LSzc6EWGSZpHHvMvqbnX3s">
          För varje dag som går blir det dock alltmer tydligt att spelregleringens
          syfte inte längre uppnås. På Internet finns i dag hundratals spelbolag,
          som riktar sin verksamhet till svenska konsumenter och, bara några
          knapptryck bort, erbjuder högre återbetalning och spelprodukter
          som de svenska legala aktörerna inte kan konkurrera med @ de har
          helt enkelt inte tillstånd att erbjuda motsvarande spelformer.
        </p>
        <p xml:id="i-BjYRFkQwLtPppzmDXYnDMK">
          Grundläggande för regleringen är ju att marknadens legala aktörer,
          på ett ansvarsfullt och kontrollerat vis, tillåts tillgodose det
          spelintresse som finns hos allmänheten. I annat fall kommer de
          internationella bolagen @ med privata ägare och enda syfte att
          tjäna så mycket pengar som möjligt @ ostörda och med lågt spelansvar
          kunna fortsätta att lägga beslag på nya marknader som uppstår.
        </p>
        <p xml:id="i-GnVGREode7wQkdqTjVGhuv">
          Det är detta som sker just nu. Det allra tydligaste exemplet
          är poker på Internet. På kort tid har detta spels popularitet
          vuxit explosionsartat, man räknar med att den svenska pokermarknaden
          i år omsätter hisnande 9 miljarder kronor brutto och att utländska
          Internetbaserade spelbolag tjänar ca 1 miljard kronor på svenska
          konsumenters pokerspel.
        </p>
        <p xml:id="i-W2FAi6LYQgzG5ZPvhTwRwc">
          Detta spelande sker helt utanför de svenska myndigheternas kontroll
          @ utan begränsningar, utan någon som helst omsorg om spelarna
          och utan att en enda krona går tillbaka till vare sig idrotten
          eller samhället i övrigt.
        </p>
        <p xml:id="i-GGCrihJfwdZFMaH5nfsMfM">
          Regeringsrätten har i två mycket principiella domar i oktober
          2004 uttalat att den svenska regleringen är förenlig med EG-rätten.
          Trots detta verkar de svenska myndigheterna sväva på målet; de
          svenska bolagen har i dag inte de tillstånd som de begärt för
          att kunna förmå spelintresserade svenska konsumenter att föredra
          de statligt kontrollerade formerna framför andra varianter.
        </p>
        <p xml:id="i-7EqDmiBqG6mysMjz3LZgph">
          I den mycket allvarliga situation som den svenska spelmarknaden
          nu befinner sig i borde motdraget i stället vara att låta Svenska
          Spel anordna ett ansvarsfullt pokeralternativ med tydliga regler
          och begränsningar som syftar till att kontrollera spelandet.
        </p>
        <p xml:id="i-7GraffwPugpxWedYGXyvnX">
          Lotteriinspektionen har i ett yttrande dock nyligen avstyrkt
          såväl Svenska Spels ansökan om tillstånd för poker på Internet,
          som de övriga tillstånd bolaget begärt. Resultatet av denna inställning
          blir att den svenska allmänhetens spelintresse kanaliseras till
          utländska aktörer i stället för till kontrollerade spelbolag med
          tillstånd att bedriva spelverksamhet här.
        </p>
        <p xml:id="i-8P1C5JPVCv3NJeJiRgHaDr">
          Det är mycket bra att regeringen har tillsatt en utredning för
          att stärka den svenska regleringen och villkoren för de lagliga
          aktörerna på spelmarknaden. Tyvärr kan inte utredningens förbättringsförslag
          färdigbehandlas och träda i kraft förrän tidigast under år 2008.
          Det är naturligtvis alldeles för sent. Vid det laget kommer spelmarknaden
          sannolikt att ha "avreglerat sig själv" för länge sen @ med två
          beklagliga konsekvenser som följd:
        </p>
        <p xml:id="i-QMCq4pLvBkmf3wbUbQTCsm">
          1. Ökat spelberoende.
        </p>
        <p xml:id="i-ASBpGEKEVnVajM2NssoxTD">
          2. Mindre pengar till idrotten, övriga folkrörelser och staten.
        </p>
        <p xml:id="i-KaxuKeUCmSyE3TyNxT8X81">
          Ett annat mycket oroande exempel från spelmarknaden är de många
          rapporter vi har tagit del av på senare tid om omfattande spel
          på illegala spelautomater. Lotteriinspektionen uppskattar att
          olagliga spelautomater omsätter ca 5 miljarder kronor i Sverige.
          Dessa automater är av flera skäl mycket farliga ur spelberoendeperspektiv;
          de lockar med vinster på hundratusentals kronor, de tillåter mycket
          höga insatser, uppsikten över automaterna är minst sagt bristfällig
          och kontrollen är obefintlig. Därmed är de också ofta, vilket
          är särskilt oroande, tillgängliga för barn- och ungdomar. Bakom
          de illegala spelautomaterna står i många fall kriminella nätverk
          som inte drar sig för att använda hot och våld för att förmå näringsidkare
          att ställa ut automaterna i sina lokaler.
        </p>
        <p xml:id="i-79zEwWTUzQPnwiuDTQR1Em">
          Mot bakgrund av ovanstående vill jag fråga följande:
        </p>
        <p xml:id="i-PiSTmVpjs3tcUsMwLJjjaZ">
          Avser statsrådet att verka för att de lagliga spelaktörerna ges
          tillstånd att erbjuda nya spelprodukter innan pågående översyn
          av den svenska spelregleringen är klar?
        </p>
        <p xml:id="i-SKSApUpGbrE92UvJsMhHYU">
          Avser statsrådet att vidta några åtgärder för att komma till
          rätta med de illegala spelautomaterna?
        </p>
      </div>
    </body>
  </text>
</TEI>
