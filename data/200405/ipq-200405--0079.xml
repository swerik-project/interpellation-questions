<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0079">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0079</head>
        <author who="i-6nbWfYQYwqJtM2XLoDTFkR">Ingrid Burman</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>flyktingmottagandet</topic>
        <docDate when="2004-10-27">den 27 oktober</docDate>
        <status when="2004-11-23" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GS1079</external_id>
        <debate>
          <turn when="2004-11-23 20:44:38" duration="207">Barbro Holmberg (S)</turn>
          <turn when="2004-11-23 20:47:56" duration="230">Ingrid Burman (V)</turn>
          <turn when="2004-11-23 20:51:39" duration="223">Barbro Holmberg (S)</turn>
          <turn when="2004-11-23 20:55:19" duration="262">Ingrid Burman (V)</turn>
          <turn when="2004-11-23 20:59:37" duration="268">Barbro Holmberg (S)</turn>
          <turn when="2004-11-23 21:04:01" duration="150">Ingrid Burman (V)</turn>
          <turn when="2004-11-23 21:06:21" duration="112">Barbro Holmberg (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:79 av Ingrid Burman (v) till statsrådet
          Barbro Holmberg om flyktingmottagandet
        </IPQ_title>
      </div>
      <div type="IPQuestionBody">
        <p xml:id="i-X7sE1zaUBuc6mXxt2pTGrW">
          Sedan den 29 september hungerstrejkar 16 avvisningshotade palestinier
          i Uppsala. 15 av dem kommer från Gaza eller Västbanken, en kommer
          närmast från Kuwait. Fem av dem har fått beslut från Migrationsverket
          om avvisning varav tre med omedelbar verkställighet. De har nämligen
          kommit till Sverige på Schengenviseringar utfärdade av Tyskland
          respektive Italien och ska nu i enlighet med Dublinförordningen
          avvisas till dessa länder.
        </p>
        <p xml:id="i-BnwCH5V4KSDP1LKhDbhXvL">
          Detta blixtbelyser ett grundläggande problem med Dublinförordningen
          och dess föregångare Dublinkonventionen, som Vänsterpartiet förgäves
          sökte fästa uppmärksamheten på redan när riksdagen behandlade
          Dublinkonventionens ratificering 1997. Sverige avvisar för närvande
          inte palestinier till Gaza/Västbanken utan beviljar med hänsyn
          till läget i området uppehållstillstånd av humanitära skäl för
          denna grupp.
        </p>
        <p xml:id="i-8GVVp5VWFVDyU7o3pENh8W">
          Detta är i sig ett mycket anmärkningsvärt förhållande eftersom
          utlänningslagen föreskriver att den som flyr från väpnad yttre
          eller inre konflikt har rätt till skydd i Sverige. Men svenska
          myndigheter vägrar att tillämpa den bestämmelsen och hävdar @
          stick i stäv med vad FN:s högkommissarie för mänskliga rättigheter
          fastslagit @ att det inte pågår någon väpnad konflikt i området.
          Nu hänvisar svenska myndigheter de palestinier som tagit sig till
          Sverige med viseringar från Tyskland och Italien att åka och söka
          uppehållstillstånd i dessa länder. Trots att dessa länder avvisar
          regelmässigt palestinier till Gaza och Västbanken.
        </p>
        <p xml:id="i-BYQjE7oXN9CnEXbFLsbAzQ">
          Detta betyder i praktiken att även Sverige avvisar palestinier
          till dessa områden, låt vara via ett annat EU-land. Det visar
          hur orimligt det är att anta tekniska regler om fördelningen av
          asylsökande mellan EU-länderna innan man först har gemensamma
          regler om vilka som har rätt till skydd och gemensam tillämpning
          av dessa regler.
        </p>
        <p xml:id="i-Kqjj58J89HFTfdhqCsoEz3">
          En av palestinierna ska avvisas till Kuwait. Hans fall illustrerar
          en annan aspekt av de olika sätt på vilka asylsökande palestinier
          misshandlas i det svenska asylsystemet. Ett inte obetydligt antal
          av de asylsökande palestinier som vistas i Sverige har sedan lång
          tid haft lagakraftvunna avvisningsbeslut till olika arabländer
          där de tidigare haft tidsbegränsade uppehållstillstånd för arbete.
          Om de inte återkommit till det landet inom sex månader tas de
          inte längre emot.
        </p>
        <p xml:id="i-Thc1fQX9eVDUoxi119TZp5">
          De svenska myndigheterna framhärdar med att hävda att de tas
          emot om de kan visa ett arbetserbjudande och vägrar med den motiveringen
          att bevilja uppehållstillstånd. Det är för det första i de flesta
          fall nästan omöjligt att skaffa ett sådant erbjudande, för det
          andra löser inte ett sådant erbjudande problemet. Många palestinier
          på våra flyktingförläggningar runtom i landet sitter i en situation
          utan hopp sedan många år. Detta är en skam för vårt flyktingmottagande.
        </p>
        <p xml:id="i-BTyLY35UXHPScRHjLvTWm3">
          Mot denna bakgrund vill jag fråga statsrådet Holmberg:
        </p>
        <p xml:id="i-VyeQCVcyi34dezaeikQXXZ">
          Vilka politiska initiativ är statsrådet beredd att ta för att
          komma till rätta med de påtalade missförhållandena?
        </p>
      </div>
    </body>
  </text>
</TEI>
