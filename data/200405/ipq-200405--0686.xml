<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0686">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0686</head>
        <author who="i-RYmzRLEx8QvF7KzEiVDL2U">Lars Ångström</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>militär sekretess kring den civila Estoniakatastrofen</topic>
        <docDate when="2005-05-25">den 25 maj</docDate>
        <status when="unknown" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GS10686</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:686 av Lars Ångström (mp) till samhällsbyggnadsminister
          Mona Sahlin om militär sekretess kring den civila Estoniakatastrofen
        </IPQ_title>
      </div>
      <div type="IPQuestionBody">
        <p xml:id="i-9FCjtGLxxqAFhZJPNN3nhB">
          I riksdagens stora Estoniadebatt den 17 mars medgav statsrådet
          Mona Sahlin att det fanns besvärande frågetecken kring den hårt
          kritiserade haveriutredningen av Estonias förlisning som inte
          fått något tillfredsställande svar.
        </p>
        <p xml:id="i-Y2tawe2PsPodT6ze7dXLrw">
          En sådan fråga är de sonarbilder som togs på vraket då det hittades
          den 30 september. Dessa bilder visar ett föremål som till form
          och storlek tycks identiskt med Estonias bogvisir liggandes alldeles
          intill vrakets för. Officiellt påstods att man inte hittade bogvisiret
          förrän efter två veckors letande, trots användning av toppmodern
          utrustning, och att det då låg 1,6 kilometer från fartygsvraket
          där det sedan lyftes ur havet.
        </p>
        <p xml:id="i-8CUwmhyXn8CNRbWvc94jHP">
          Det var den finske maringeologen Nuorteva vid den finska flottan
          som fann Estonia och tog de fyra sonarbilder som samtliga visar
          ett större föremål invid vraket. Enligt den finska nyhetsbyrån
          FNB visar de "ett större löst föremål på bottnen i närheten av
          Estonias för". DN uppger den 3 oktober att föremålet "skulle enligt
          Nuorteva kunna vara det skadade visiret".
        </p>
        <p xml:id="i-AgM3g5AjbpAFZYbnrpicU7">
          I riksdagsdebatten hävdade statsrådet att hon fått information
          om att sonarbilden i själva verket var tagen 1996 i samband med
          att regeringen ville täcka över fartyget genom att gjuta in det
          i betong. Riksdagsdebatten medgav inte frågor om ett närmare preciserande
          av varifrån statsrådets information kom eller på vilket sätt den
          var belagd.
        </p>
        <p xml:id="i-EsFRho9VNs5gTQG1weupPt">
          Min andra fråga handlar om vilka som var inne på Estonias bildäck
          bara dagarna efter hennes förlisning? Någon har då med stor kraft
          dragit upp den tio ton tunga ombordkörningsrampen.
        </p>
        <p xml:id="i-USz6JojWzGYAywRs8zVXZt">
          Hade syftet varit att få in dykare för en självklar haveriundersökning
          där man kontrollerar hur lasten varit surrad och om vattentäta
          luckor och dörrar varit stängda eller ej hade man inte behövt
          dra upp rampen mer än någon meter. Haverirapporten uppger för
          övrigt att man underlät att över huvud taget genomföra någon undersökning
          inne på bildäcket.
        </p>
        <p xml:id="i-45ULgG9EqG3LR4kRBEcb32">
          Vad de som öppnat rampen gjort vet vi inte. Däremot vet vi att
          de som öppnade rampen bemödade sig med att stänga den efter sig.
          Detta vet vi eftersom ombordkörningsrampens räcken ligger avskurna
          på havsbottnen slängda en bit bort från fartyget vilket dokumenterats
          på film. När ombordkörningsrampen fälls ut faller också räcken
          på rampens sidor ut. Om rampen är skadad, vilket den var, så fastnar
          räckena i infattningen när den stängs. De som stängde rampen valde
          att skära av räckena. Varför öppnar man en tio ton tung ilramp
          in till fartygets bildäck? Varför stänger man den efter sig? Varför
          förtiger haverikommissionen att någon varit inne på bildäcket?
        </p>
        <p xml:id="i-47DhcHrxtjW5QWEDi9ooEi">
          Den tredje frågan rör det faktum att Hirshfeldts utredning vintern
          2005 visat att den svenska försvarsmakten utnyttjade det civila
          passagerarfartyget Estonia för att frakta stulen krigsmaterial.
          Sådana rykten har cirkulerat sedan förlisningen 1994 men avfärdats
          som konspirationsteorier.
        </p>
        <p xml:id="i-C53SxhgbwYiDAXURXGQMKy">
          Av någon anledning valde regeringen vid tillsättandet av utredningen
          ett mycket snävt utredningsdirektiv. Nämligen att endast granska
          eventuella frakter under september månad 1994, trots att avtal
          mellan tullen och Försvarsmakten om att se mellan fingrarna slöts
          redan 1992 och att endast granska Försvarsmakten och FMV:s eventuella
          frakter, trots att FMV tidigare använt sig av agenter och privata
          företag för frakt av militärt stöldgods.
        </p>
        <p xml:id="i-Tj4QY496QKiFruwAhYxAsk">
          Därför kom utredningen aldrig att ställa den helt avgörande frågan
          om vilken kunskap som fanns inom militärens underättelsetjänst
          (MUST) och Kontoret för särskild inhämtning (KS)I om andra länders
          underättelsetjänster eller privata företags eventuella frakter
          av militärt materiel ombord på Estonia under förlisningsnatten.
        </p>
        <p xml:id="i-HNvW84CzSfKQAS9fVrJomU">
          En sådan frakt förklarar inte det fortfarande outredda sjunkförloppet
          av Estonia. Men det skulle kunna förklara flera av underligheterna
          kring haveriutredningen, det skulle kunna förklara motivet bakom
          intrånget på bildäcket och det skulle kunna förklara varför en
          civil fartygskatastrof blivit en säkerhetspolitisk fråga omgärdad
          av sekretess.
        </p>
        <p xml:id="i-L3stE8A6rYPCsJ8JUnJ9Z6">
          Jag vill därför fråga statsrådet:
        </p>
        <p xml:id="i-7KBnGRmzPW6mk1PYuo4MwB">
          Vilka åtgärder vidtog statsrådet för att få belägg för att sonarbilderna
          som visar ett föremål invid Estonias för som till form och storlek
          överensstämmer med bogvisirets form och storlek skulle vara tagna
          1996 som statsrådet föreslog i riksdagsdebatten?
        </p>
        <p xml:id="i-Ti2Ht1yrbT9sP7jnrr2eJ4">
          Vilka åtgärder ämnar statsrådet vidta för att skaffa sådana belägg
          och kvalitetssäkrad information om det mot förmodan inte skedde
          inför riksdagsdebatten den 17 mars?
        </p>
        <p xml:id="i-KMGbSkaCDLwe4JpFLgpMXs">
          Vad avser statsrådet att göra för att allmänheten ska få veta
          vilken kunskap som finns inom regering och försvarsmakt om vem
          eller vilka som var inne på bildäcket bara dygn efter förlisningen?
        </p>
        <p xml:id="i-BJGB5toBQkwt8FdFwPcdbf">
          Vad avser statsrådet att göra för att offentliggöra den kunskap
          som finns inom MUST eller KSI om frakt av militärt materiel ombord
          på Estonia under förlisningsnatten oavsett vem som ansvarade för
          frakten?
        </p>
      </div>
    </body>
  </text>
</TEI>
