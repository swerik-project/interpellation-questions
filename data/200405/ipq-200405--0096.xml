<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0096">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0096</head>
        <author who="i-4htYS85JpBwxyYZ32aVtBc">Gunilla Tjernberg</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>situationen för de fria grupperna</topic>
        <docDate when="2004-11-01">den 1 november</docDate>
        <status when="unknown" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS1096</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:96 av Gunilla Tjernberg (kd) till statsrådet
          Leif Pagrotsky om situationen för de fria grupperna
        </IPQ_title>
      </div>
      <div type="IPQuestionBody">
        <p xml:id="i-UAAmUP5C2S4ZnPLVdQQo9D">
          Konstnärerna låter oss se verkligheten ur nya perspektiv. Med
          sitt skapande berikar de många människors liv och med sin konst
          skänker de ett mervärde till samhället. Jag menar att det offentliga
          har ett ansvar för att skapa förutsättningar för konstnärerna
          att få drägliga livsvillkor och möjligheter att utöva sin konst
          utan att ekonomiskt behöva stå på ruinens brant. För detta krävs
          förändringar av såväl inkomstskatter som villkor för företagande
          men också anpassningar av samhällets trygghetssystem så att dessa
          tar rimlig hänsyn till konstnärernas speciella arbetsvillkor och
          livssituation.
        </p>
        <p xml:id="i-ScVZ1LZizWWYy2pviwZWnn">
          De fria grupperna inom dans och teater står för drygt en tredjedel
          av antalet föreställningar som framförs varje år. Deras betydelse
          för svenskt kulturliv är odiskutabel. Samtidigt är de fria grupperna
          bland de mest utsatta grupperna av konstnärer. Deras arbetsvillkor
          är mycket dåliga och de hamnar ofta utanför samhällets olika trygghetssystem.
        </p>
        <p xml:id="i-Ca9qLEPv5Sbu4bjFPppGzj">
          Pensionsreformen som genomfördes för ett par år sedan fick många
          negativa konsekvenser för konstnärerna. Särskilt hårt drabbades
          dansare och sångare, både de som är anställda vid fasta institutioner
          och i ännu högre grad de fria grupperna. Enligt pensionsreformen
          ska till exempel samtliga yrkesaktiva år ligga till grund för
          den framtida pensionen. Det innebär ett stort problem för sångare
          och dansare som oftast pensioneras vid 40@45 års ålder. Sedan
          pensionsreformen genomfördes har regeringen inför varje budgetbehandling
          utlovat en lösning på frågan om konstnärernas pensioner men inget
          har hänt. Nu har regeringen till sist presenterat några förslag
          på lösningar men situationen för de fria grupperna är fortfarande
          olöst. Regeringen hänvisar i stället än en gång till nya överläggningar.
        </p>
        <p xml:id="i-F5Qn81WhhKQneBipwQRKG4">
          En annan fråga som orsakar ständiga problem för de fria grupperna
          är den bristande pris- och löneuppräkningen. Av någon anledning
          omfattas inte anslaget till de fria grupperna av någon sådan uppräkning,
          trots att en stor del av anslaget går till just löner. Det innebär
          att anslaget urholkas alltmer för varje år och Kulturrådet har
          flera gånger tvingats konstatera att färre grupper än tidigare
          kan ges stöd.
        </p>
        <p xml:id="i-9tvyQCCJ6xXsAJF6kdnUrw">
          Jag vill därför fråga statsrådet:
        </p>
        <p xml:id="i-DbrjwVfNc5TVEHjKbyJd8x">
          Vilka åtgärder avser statsrådet att vidta för att lösa frågan
          om konstnärernas pensioner framför allt gällande de fria grupperna,
          dansare och sångare?
        </p>
        <p xml:id="i-G8SP68tvFdh4Fvn4nQR4ea">
          På vilket sätt avser statsrådet att arbeta för att även anslaget
          till de fria grupperna ska omfattas av pris och löneuppräkning?
        </p>
        <p xml:id="i-MFNxcBwZEUXbYZrMAM6Jgb"/>
      </div>
    </body>
  </text>
</TEI>
