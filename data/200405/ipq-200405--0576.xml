<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0576">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0576</head>
        <author who="i-D6hrZCxPVTQxPgXvGFfuJ7">Ulf Sjösten</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>drogklassificering av nya substanser</topic>
        <docDate when="2005-05-09">den 9 maj</docDate>
        <status when="unknown" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GS10576</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:576 av Ulf Sjösten (m) till justitieminister
          Thomas Bodström om drogklassificering av nya substanser
        </IPQ_title>
      </div>
      <div type="IPQuestionBody">
        <p xml:id="i-9ki1GmPV3NLTuBopNj2frX">
          GHB är ett stort och framför allt ett västsvenskt problem. Under
          förra året stod polisen i Västra Götaland för 93 % av den svenska
          polisens GHB-beslag. Ett annat problem med dessa så kallade bokstavsdroger,
          GHB, BD och GBL, är att de ofta attraherar ungdomar. De uppfattar
          dem som alkoholliknande på grund av deras form och att de i variationer
          som BD och GBL inte är narkotikaklassade.
        </p>
        <p xml:id="i-X4cmgLV9WQt7cjgDeqZ1vA">
          GBL kan i dag användas utan risk för rättsliga påföljder. Då
          GBL kommer in i kroppen omvandlas den till GHB och får ofta samma
          förödande följder för brukaren som det narkotikaklassade GHB.
          De flesta människor som omhändertas för ringa narkotikabrott gällande
          GHB uppger som en naturlig följd av en ihålig lagstiftning att
          de druckit den lagliga varianten GBL.
        </p>
        <p xml:id="i-4kzmJnEjffC7nuKBT1ZZKX">
          De nya drogerna, av vilka många produceras inom EU:s gränser,
          flödar i allt större utsträckning in över vår gräns i takt med
          att uppfinningsrikedomen utvecklas. Samhället behöver ett bättre
          regelverk, där snabbhet prioriteras för att kunna möta denna anstormning.
          Vissa av de nya drogerna är varianter av redan narkotikaklassade
          droger, där någon del av den kemiska processen har förändrats
          för att undgå kriminalisering, medan andra i grunden har ett helt
          annat användningsområde såsom starka rengöringsmedel.
        </p>
        <p xml:id="i-4wX9V4Dkc8Am67bjTiPt9e">
          Tidigare har det handlat om GBL och butandiol, som polisen inte
          haft rätt att beslagta då de inte varit narkotikaklassade. Nu
          är folkhälsoministern visserligen på väg att åtminstone klassa
          dessa som hälsofarliga ämnen, så att de beläggs med vissa restriktioner.
          Men det har tagit lång tid och människor har skadats under tiden.
          Dessutom är det otillräckligt. Varje dag som det inte klassas
          som en drog riskerar man att ungdomar prövar; "det är ju inte
          narkotika".
        </p>
        <p xml:id="i-QPo1sFRNCi3TYvqLdox9kW">
          Nu är problemet med luckor i lagen när det gäller att klassificera
          nya droger på väg att upprepas igen. Den här gången är det substansen
          ketamin, en hallucinogen med stark effekt, som missbrukas. Eftersom
          substansen enligt svensk lagstiftning är tillåten kan den missbrukas
          helt öppet, utan juridiska konsekvenser för den som köper och
          brukar. Att en substans inte är klassad som narkotika i strafflagen
          riskerar även att göra den extra attraktiv bland ungdomar, eftersom
          den med andra ord är legal.
        </p>
        <p xml:id="i-LMQWcx7Xa7R62jHNbAw24z">
          Problemet med en lagstiftning som ständigt hamnar på efterkälken
          när det gäller droger måste rättas till. Det är inte hållbart
          att regeringen ska förhala i månader, ibland år, innan nya farliga
          preparat kan klassas som narkotika.
        </p>
        <p xml:id="i-X77czqs2QxZ5XUyQSoCUnG">
          Mina frågor till justitieministern blir:
        </p>
      </div>
    </body>
  </text>
</TEI>
