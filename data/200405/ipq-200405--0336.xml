<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0336">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0336</head>
        <author who="i-Ewi7Lwy3h4DBNJ2zradbNt">Torkild Strandberg</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>resurserna inom polisen</topic>
        <docDate when="2005-01-28">den 28 januari</docDate>
        <status when="2005-02-10" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10336</external_id>
        <debate>
          <turn when="2005-02-10 15:36:55" duration="139">Thomas Bodström (S)</turn>
          <turn when="2005-02-10 15:39:09" duration="237">Torkild Strandberg (Fp)</turn>
          <turn when="2005-02-10 15:42:00" duration="269">Johan Pehrson (Fp)</turn>
          <turn when="2005-02-10 15:46:18" duration="261">Thomas Bodström (S)</turn>
          <turn when="2005-02-10 15:50:35" duration="166">Torkild Strandberg (Fp)</turn>
          <turn when="2005-02-10 15:53:17" duration="147">Johan Pehrson (Fp)</turn>
          <turn when="2005-02-10 15:55:38" duration="252">Thomas Bodström (S)</turn>
          <turn when="2005-02-10 15:59:44" duration="120">Torkild Strandberg (Fp)</turn>
          <turn when="2005-02-10 16:01:38" duration="129">Thomas Bodström (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:336 av Torkild Strandberg (fp) till justitieminister
          Thomas Bodström om resurserna inom Polisen
        </IPQ_title>
      </div>
      <div type="IPQuestionBody">
        <p xml:id="i-6cQMtxPGfATUFjtTHLcwvK">
          Ansvaret för Polisens arbete, utveckling och resultat åvilar
          enligt regeringsformen regeringen. Polisens effektivitet bestäms
          av flera faktorer. Det handlar om ekonomiska ramar, planeringsförutsättning,
          lagstiftning, regleringsbrev, utnämningsmakten, den informella
          styrningen samt inte minst det politiska ledarskapet. Dessa verktyg
          gör regeringen till ansvariga för Polisen.
        </p>
        <p xml:id="i-TGJwozLpL66QXEt1ewrdPg">
          I en interpellationsdebatt den 21 januari 2005 sade justitieministern:
          "Fyra år i rad har polisen till och med haft ett överskott i sin
          budget." och vidare: "Eftersom vi nu hänvisar till RPS kan jag
          ge de allra färskaste uppgifterna, och det är att polisen under
          2004 hade ett överskott med 358 miljoner kronor." Förutsättningarna
          för hur detta överskott ska hanteras har nu ändrats. I sin debatt
          den 21 januari finns hos justitieministern ingen antydan om denna
          förändring.
        </p>
        <p xml:id="i-SNajmmJn2nVrcZctcMW1ep">
          Polisens budget baseras på de anslag som riksdagen beslutar om.
          Den 16 december 2004 utökade riksdagens majoritet Polisens budget
          med 100 miljoner kronor. Detta är visserligen en alltför liten
          ökning i förhållande till behov som finns, men trots allt en ökning.
          Ökningen är också liten i förhållande till andra partiers budgetyrkanden.
        </p>
        <p xml:id="i-E7LS51wWM8SNqcV3HzP2gd">
          Redan den 22 december ändrades de ekonomiska förutsättningarna
          för Polisen. I sitt regleringsbrev har befintliga anslagsbesparingar
          om 300 miljoner av totalt 358 miljoner, det vill säga Polisens
          samlade överskott för 2004, dragits in från Polisen. Av det som
          skulle bli en liten anslagsökning för svensk polis blev det i
          stället en indragning, större än den så kallade satsningen.
        </p>
        <p xml:id="i-LzMGzMaWz5CA5moxfYJ4g7">
          Utöver detta drar regeringen i samma regleringsbrev in 0,6 %
          av Polisens anslag till regeringens disposition. Detta innebär
          en indragning från Polisen på ytterligare 90 miljoner. Dessutom
          meddelas att möjligheterna till så kallade anslagskrediter dras
          in, vilket kommer att påverka Polisens möjligheter till långsiktiga
          investeringar.
        </p>
        <p xml:id="i-AAQo8rMVkFtt9HSV4Cx7Ff">
          Dessa förändrade förutsättningar kommer snabbt att innebära försämringar
          i hela Sverige. I Skåne var Polisens överskott 66 miljoner kronor
          år 2004, i Stockholm 106 miljoner, i Norrbotten 16 miljoner och
          i Värmland 35 miljoner. Detta är resurser som har sparats, ofta
          med smärtsamma konsekvenser, för att kunna satsas på bland annat
          nya poliser i 2005 års budget. Dessa pengar drar nu regeringen
          in. Det finns en överhängande risk att civilanställd personal
          kommer att få sluta, polisstationer stängas och att antalet nya
          poliser kommer att minska då pengar saknas för löner. Stockholms
          län har redan meddelat att man tvingas tacka nej till nya poliser
          redan i sommar. I Skåne län råder nu ovisshet om hur rekryteringarna
          av poliser ska kunna fullföljas, då regeringen dragit in den tänkta
          finansieringen. Situationen tycks vara likartad i hela landet.
        </p>
        <p xml:id="i-knPBivaCyDLm7T9mUR7Cv">
          Jag vill fråga justitieministern:
        </p>
        <p xml:id="i-Nm6qE29jVKgdzJ9H5QBmKH">
          1. Vad avser justitieministern att göra för att riksdagens beslutade
          anslagsförstärkning till Polisen ska bli verklighet?
        </p>
        <p xml:id="i-UK1jTpPm2HsiqjuXLRc2fp">
          2. Vad avser justitieministern att göra för att nyrekryteringarna
          till Polisen ska kunna fullföljas utan att detta drabbar annan
          verksamhet eller civilanställd personal?
        </p>
        <p xml:id="i-RRGH1621qAJ45tFRfaDzmp">
          3. Vad avser justitieministern att göra för att ett system, där
          varje års anslag måste förbrukas till sista kronan eftersom det
          annars dras in av regeringen, undviks?
        </p>
      </div>
    </body>
  </text>
</TEI>
