<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0213">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0213</head>
        <author who="i-KtELEJ9HytY7HFgQExEzLq">Sven Bergström</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>regeringens planering för infrastruktur</topic>
        <docDate when="2004-11-26">den 26 november</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10213</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:213 av Sven Bergström (c) till statsrådet
          Ulrica Messing om regeringens planering för infrastruktur
        </IPQ_title>
      </div>
      <div type="IPQuestionBody">
        <p xml:id="i-PmoofTWkvRztFEaLngznv2">
          Den socialdemokratiska regeringen har tillsammans med Vänsterpartiet
          och Miljöpartiet beslutat att göra förändringar i den nationella
          infrastrukturplanen som sträcker sig fram till 2015. Detta för
          att skapa ett krispaket för bilindustrin i Trollhättan. För att
          finansiera krispaketet har nära 2 miljarder frigjorts genom att
          ett antal andra infrastrukturprojekt strukits eller flyttats fram.
          De projekt som berörs är:
        </p>
        <p xml:id="i-XhJPvTekD4Fq53WLtB7M1H">
          på E 4 trafikplats Måby och sträckan Persön@Kalix, etapp 1,
        </p>
        <p xml:id="i-YMSUUuNxHu4QudPubWvNLc">
          på E 12 sträckan Brattby@Vännäs,
        </p>
        <p xml:id="i-C4Fs78u81StbdkWWMt6NWj">
          på E 14 sträckorna Nacksta@Matfors och Pilgrimstad@Lockne,
        </p>
        <p xml:id="i-RnVRcD3i2wz9XPYB1dgQND">
          på E 22 trafikplatserna Lund Södra och Råby, förbifarterna vid
          Fogdarp och Linderöd samt sträckan Sätaröd@Vä,
        </p>
        <p xml:id="i-XBkN4hYxAYii5pa4CSYq1B">
          på riksväg 26 sträckorna Halmstad@Oskarström och Risbro@Mullsjö,
        </p>
        <p xml:id="i-KqeYwKPQRvwJe89kjgxtND">
          på riksväg 50 sträckan Skänninge@Norrsten samt
        </p>
        <p xml:id="i-TjDALoKqQNAHkrcJheUt1o">
          en senareläggning av satsningen på riksväg 50 genom Motala så
          att projektet slutförs efter 2015.
        </p>
        <p xml:id="i-CWf1VoqHNFRMeVFzWK113k">
          För att redan 2006 skapa ett finansiellt utrymme för riksväg
          45 sträckan Angeredsbron@Trollhättan sker en generell senareläggning
          av investeringarna i väghållningsplanen som Vägverket senare ska
          precisera.
        </p>
        <p xml:id="i-47tTQPF1MnGbn7UeZ56VW8">
          Dessutom tas 55 miljoner kronor från trafiksäkerhetshöjande åtgärder.
        </p>
        <p xml:id="i-53Wgeu5EJutNua56kaVZq2">
          Satsningen på infrastruktur runt Trollhättan motiveras med syftet
          att ge bilindustrin i området bättre förutsättningar. Det är mycket
          begripligt, men jag förstår inte regeringens förkärlek för snabba
          omkastningar i de planer som sätts upp. Dessvärre är detta bara
          en bekräftelse på ett mönster som kunnat iakttas också i tidigare
          infrastrukturplaner som med facit i hand bara blivit fullföljda
          till omkring hälften. Detta är ett handlingsmönster som naturligtvis
          undergräver tilltron till långsiktigheten, logiken och hållfastheten
          i de statliga infrastrukturplanerna.
        </p>
        <p xml:id="i-DnxE7fpSQ8GymGDpfEv5hK">
          Näringsliv, regioner, kommuner och medborgare gör upp planer
          utifrån de förutsättningar som regering och riksdag beslutar om.
          När regeringen med inget varsel alls ändrar på de planer som finns
          betyder det att man rycker undan förutsättningarna för alla de
          som lokalt och regionalt utgått från de beslutade planerna i sitt
          respektive arbete och planering.
        </p>
        <p xml:id="i-V7yrE2qquRamod7d4f42zm">
          Ytterligare exempel på omkullkastande av planer är den upphandling
          av regionalpolitiskt motiverad men ej lönsam kollektivtrafik som
          bedrivs via den statliga myndigheten Rikstrafiken. Denna myndighet
          har fått stora ekonomiska problem på grund av att man ålagts nya
          uppgifter utan att motsvarande pengar anvisats. Resultatet av
          detta är att flera flyglinjer, bland annat Luleå@Pajala, Arlanda@Storuman
          och Torsby/Hagfors@Arlanda, nu hotas av nedläggning.
        </p>
        <p xml:id="i-7F6oHEqxq5QEmqMm2k3vx4">
          Därutöver har varslats om stora nedskärningar av det statliga
          anslaget till en rad tåglinjer runtom i landet. I exempelvis Bergslagen
          har kommuner och landsting gjort stora investeringar i tåg för
          en trafik som kom i gång mycket beroende av det statliga stödet
          från Rikstrafiken. Ett annat exempel är Blekinge kustbana där
          trafiken nu hotas av stora neddragningar och där den utlovade
          elektrifieringen därför ifrågasätts.
        </p>
        <p xml:id="i-9R9aDfXkq6TZsua1DD77CT">
          Brist på ekonomiska resurser tvingar Rikstrafiken att dra in
          stöd runtom i landet och därmed riskeras trafiken och investeringar
          värda många miljoner kan gå om intet.
        </p>
        <p xml:id="i-AofDs3N28QPKHDbzoTzah4">
          Det mest befängda är att Rikstrafiken inte har någon möjlighet
          att göra väl avvägda besparingar som är beräknade ur ett samhällsekonomiskt
          perspektiv. Detta eftersom de är uppknutna av långa avtal. I stället
          får de spara där det slumpar sig att avtalen går att omförhandla,
          alternativt dras in.
        </p>
        <p xml:id="i-XjRyNohtwJTiCUqG92ZZY3">
          Rikstrafiken har enligt regleringsbrevet till uppgift att vid
          behov upphandla transportpolitiskt motiverad interregional persontrafik
          som inte upprätthålls i trafikhuvudmännens regi och där det saknas
          förutsättningar för kommersiell drift. Rikstrafikens verksamhet,
          omfattande bland annat trafikupphandlingar, bygger alltså på de
          transportpolitiska målen. Eftersom Rikstrafiken i år kommer att
          gå med mellan 40 och 50 miljoner kronor i förlust och nästa års
          förlust väntas blir lika stor, även med aviserade besparingar,
          måste regeringen och dess samarbetspartier skjuta till mer pengar
          om dessa transportpolitiska mål ska hållas.
        </p>
        <p xml:id="i-4yG8ZQkJRpQ8eUGwRPavKQ">
          Statens ansvar är att se till att dess medborgare får tillgång
          till goda kommunikationer. I annat fall riskerar investeringar
          och nyetableringar att utebli. Det är en förödande utveckling
          om privata satsningar och företagande går om intet på grund av
          ett bristfälligt transportsystem. Den ryckighet och de omkastningar
          som kommit att prägla trafik- och infrastrukturplaneringen är
          helt oacceptabel och stämmer inte alls överens med den hållfasthet
          och långsiktighet som är nödvändig inom transportsektorn.
        </p>
        <p xml:id="i-6DwdeTrESAQzCFF9n938g8">
          Mot bakgrund av vad som ovan redovisats vill jag fråga ansvarigt
          statsråd:
        </p>
        <p xml:id="i-9w6iuzcf9DrcWCSHVqRxpH">
          1. Vilka åtgärder avser statsrådet att vidta för att åstadkomma
          en planeringsmodell som kan parera kortsiktiga nödvändiga brandkårsutryckningar,
          utan att det ska behöva gå ut över redan beslutade planer och
          projekt?
        </p>
        <p xml:id="i-4nf79R5E3G88QRnX9zAaj4">
          2. Vilka åtgärder avser statsrådet att vidta för att pröva någon
          typ av alternativ finansiering inom infrastruktursektorn?
        </p>
      </div>
    </body>
  </text>
</TEI>
