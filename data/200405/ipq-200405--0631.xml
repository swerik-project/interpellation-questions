<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0631">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0631</head>
        <author who="i-BoRLrCqi4prCw3N11EyJPF">Solveig Hellquist</author>
        <recipient who="i-UPW2cbGnTUbMZaKTrot5Bh">Morgan Johansson</recipient>
        <topic>socialtjänstens arbete med barn</topic>
        <docDate when="2005-05-23">den 23 maj</docDate>
        <status when="2005-06-08" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GS10631</external_id>
        <debate>
          <turn when="2005-06-08 20:15:37" duration="233">Morgan Johansson (S)</turn>
          <turn when="2005-06-08 20:19:26" duration="253">Solveig Hellquist (Fp)</turn>
          <turn when="2005-06-08 20:23:35" duration="204">Ulrik Lindgren (Kd)</turn>
          <turn when="2005-06-08 20:26:54" duration="273">Morgan Johansson (S)</turn>
          <turn when="2005-06-08 20:31:24" duration="264">Solveig Hellquist (Fp)</turn>
          <turn when="2005-06-08 20:35:44" duration="127">Ulrik Lindgren (Kd)</turn>
          <turn when="2005-06-08 20:37:47" duration="228">Morgan Johansson (S)</turn>
          <turn when="2005-06-08 20:41:31" duration="126">Solveig Hellquist (Fp)</turn>
          <turn when="2005-06-08 20:43:34" duration="132">Morgan Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:631 av Solveig Hellquist (fp) till statsrådet
          Morgan Johansson om socialtjänstens arbete med barn
        </IPQ_title>
      </div>
      <div type="IPQuestionBody">
        <p xml:id="i-9ewgEUePdBFE6LreSZjkoh">
          Det har talats mycket om apatiska barn under senare tid. Det
          är en grupp barn som vi tidigare inte haft kunskap om och som
          far mycket illa i Sverige i dag. Hanteringen av de här barnen
          innebär tyvärr att vi satt taket väldigt högt för hur mycket barn
          ska tåla @ trots allt tal om barnkonventionen och barns bästa.
          Om inte dessa barn behöver samhällets stöd och skydd är frågan
          vilka barn som kan bedömas behöva det.
        </p>
        <p xml:id="i-QzBDQiYbysgTGspmWYKUuf">
          I Sverige finns andra grupper av barn som far illa eller riskerar
          att utvecklas ogynnsamt, vars problem vi känt till i decennier.
          Det är barn till missbrukare, psykiskt sjuka eller barn som växer
          upp med föräldrar med bristande förmåga att tillgodose deras behov.
          Socialtjänsten har ett stort ansvar för alla dessa barn.
        </p>
        <p xml:id="i-2tfkY1T5Ky6KHx2EYKDVqL">
          Hur ser då situationen ut i verkligheten? Vilket stöd får barnen
          i praktiken? Jag vill peka på några (miss-)förhållanden som är
          dokumenterade i olika rapporter, däribland Socialstyrelsens rapport
          Social tillsyn 2003.
        </p>
        <p xml:id="i-PvCXiv57TRQhng6JHSY5Sa">
          Personal som har anmälningsskyldighet enligt socialtjänstlagen
          fullgör @ av olika skäl @ inte sin skyldighet i tillräcklig utsträckning.
        </p>
        <p xml:id="i-VqPPpHKyCS8nwFrP5t27HV">
          Endast cirka hälften av alla anmälningar om att barn far illa
          leder till utredning av kommunernas socialtjänster. Det uppgav
          Ekot för något år sedan efter att ha kartlagt 200 av landets 290
          kommuner. I fjol gjordes totalt 48 500 anmälningar i dessa kommuner.
          24 700 ledde till utredning. Socialstyrelsen konstaterar också
          i sin rapport att många anmälningar inte utreds.
        </p>
        <p xml:id="i-UwHNh5NLQdbDSitEMncmpU">
          Barn inom familjehemsvården liksom placeringar på institutioner
          följs inte upp.
        </p>
        <p xml:id="i-81gAnj1A1HDraxqCXkoQAP">
          Barn som har behov av barnpsykiatriska insatser får inte den
          hjälp de behöver. Vi känner alla till de långa köerna till barnpsyk.
        </p>
        <p xml:id="i-HULACVkpdouziKqrjB16S9">
          Barnperspektivet har fortfarande inte fått genomslag. Barn där
          vuxnas problem står i centrum har svårt att få stöd och behandling.
        </p>
        <p xml:id="i-RycJGb4JtToXzo5LM64fty">
          Det är på sina håll svårt att rekrytera kvalificerad personal
          till arbetet med barn och familjer inom socialtjänsten.
        </p>
        <p xml:id="i-FuXqTe5ov1vgzUwsU7M1ka">
          Kommunerna väntar ibland alltför länge med att utreda barn som
          far illa.
        </p>
        <p xml:id="i-LvgWmZ5pjMUisrjvt5hLAH">
          I länsstyrelsens tillsyn visar verksamhetsområdet: barn och unga
          familjer, flest brister. I drygt 40 % av tillsynsärendena konstateras
          brister.
        </p>
        <p xml:id="i-PDPuGQJkyK8zePbN6C56HR">
          Vidare finns en tendens att behovsbedömningen anpassas till de
          resurser som finns inom socialtjänsten. Den sätts inte i relation
          till det enskilda barnets behov av behandling. Trots att antalet
          anmälningar ökar visar HSB-hemmen en minskad efterfrågan på behandlingshemsplatser.
        </p>
        <p xml:id="i-9uUFbQLRB7NPr1t5F5xq7v">
          Förebyggande insatser för barn och ungdomar som socialtjänsten
          finansierat dras in.
        </p>
        <p xml:id="i-RGRucrSK8dLqURxLSyJ46K">
          Kommunerna har svårt att rekrytera och stödja kontaktpersoner
          och kontaktfamiljer som tillsammans med stödsamtal är de vanligaste
          insatserna för barn i den frivilliga socialtjänsten.
        </p>
        <p xml:id="i-XuGiLmpAcGjpgudzd1Dygr">
          Kommunerna har också svårt att rekrytera familjehem @ särskilt
          till barn med neuropsykiatriska funktionshinder.
        </p>
        <p xml:id="i-GSoTjUBqErtc9SpapxfVt6">
          Man räknar också med att endast två av tio av anmälningar som
          handlar om barnmisshandel och sexuella övergrepp mot barn leder
          till åtal. Alltför många förundersökningar läggs ned. Alltför
          många utsatta barn och namngivna gärningsmän förhörs inte.
        </p>
        <p xml:id="i-7odyjcm9m31w4UMCJaX8aP">
          Barn som far illa, men då LVU inte är tillämplig, hamnar ofta
          i en gråzon utan stöd.
        </p>
        <p xml:id="i-C21wthUfPXptL29yfniDHs">
          I dag får barn och ungdomar ofta hjälp och stöd först när problemen
          blivit befästa och svårlösta. Att sätta in åtgärder först i tonåren
          är dessvärre ofta för sent. Ungdomarna har då redan många misslyckanden
          bakom sig och har befäst ett destruktivt beteende. Vi måste också
          återupprätta alla abdikerade föräldrar och vuxna. Vi kommer aldrig
          att kunna hjälpa barn och ungdomar med problem om vi inte räknar
          med föräldrarna.
        </p>
        <p xml:id="i-QKfr4ojGjDx2Dojh52tX8V">
          Som politiker måste vi lägga problemen på bordet och se att socialtjänstens
          arbete måste förändras i grunden.
        </p>
        <p xml:id="i-JcUjN8aUnVpF7SocSNLwHu">
          Jag har pratat med några socialsekreterare den senaste tiden
          som bekräftar att det är inte mycket socialtjänsten kan göra i
          dag för att faktiskt hjälpa utsatta barn. Att erbjuda kontaktpersoner
          @ som inte finns @ eller stödsamtal hos en kanske oerfaren sekreterare
          är inte tillräckligt för att hjälpa utsatta barn.
        </p>
        <p xml:id="i-8BNBgeX1Lt59SoLgfTTi9d">
          Det finns förstås även goda exempel på hur socialtjänsten arbetar.
          Många arbetar dock ofta på ungefär samma sätt som för 20 år sedan.
          Man brottas med samma problem som då och som i viss mån har förvärrats.
        </p>
        <p xml:id="i-QpMwdRQKdDFNZuQsjVFto8">
          Jag vet att det pågår en parlamentarisk utredning för närvarande
          och jag hoppas verkligen att den mynnar ut i att de förebyggande
          och de tidiga insatserna kommer att prioriteras liksom att socialtjänsten
          får bättre "muskler" i framtiden.
        </p>
        <p xml:id="i-4jcbZoKB7BWurP8FrvBMGg">
          Mina frågor till statsrådet är:
        </p>
        <p xml:id="i-XPTGVmoYouiVvjhHd7rijQ">
          Vilka åtgärder avser statsrådet att vidta med anledning av ovan
          beskrivna problembilder?
        </p>
        <p xml:id="i-DwDdANVRc2PnXAmBHNq24V">
          Avser statsrådet att vidta några åtgärder för att påskynda förändringsarbetet
          inom socialtjänsten?
        </p>
      </div>
    </body>
  </text>
</TEI>
