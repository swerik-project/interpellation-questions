<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0367">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0367</head>
        <author who="i-KPGvtK4s6Zp3E6XH6vj18n">Tobias Billström</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>sex- och samlevnad och barnkultur</topic>
        <docDate when="2005-02-08">den 8 februari</docDate>
        <status when="2005-04-12" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10367</external_id>
        <debate>
          <turn when="2005-04-12 13:30:46" duration="400">Leif Pagrotsky (S)</turn>
          <turn when="2005-04-12 13:37:23" duration="212">Tobias Billström (M)</turn>
          <turn when="2005-04-12 13:40:50" duration="265">Annelie Enochson (Kd)</turn>
          <turn when="2005-04-12 13:45:13" duration="231">Margareta Israelsson (S)</turn>
          <turn when="2005-04-12 13:49:01" duration="251">Tasso Stafilidis (V)</turn>
          <turn when="2005-04-12 13:53:09" duration="252">Per Landgren (Kd)</turn>
          <turn when="2005-04-12 13:57:17" duration="265">Leif Pagrotsky (S)</turn>
          <turn when="2005-04-12 14:01:38" duration="249">Tobias Billström (M)</turn>
          <turn when="2005-04-12 14:05:43" duration="198">Annelie Enochson (Kd)</turn>
          <turn when="2005-04-12 14:08:57" duration="248">Margareta Israelsson (S)</turn>
          <turn when="2005-04-12 14:13:01" duration="141">Tasso Stafilidis (V)</turn>
          <turn when="2005-04-12 14:15:17" duration="137">Per Landgren (Kd)</turn>
          <turn when="2005-04-12 14:17:30" duration="173">Börje Vestlund (S)</turn>
          <turn when="2005-04-12 14:20:21" duration="260">Leif Pagrotsky (S)</turn>
          <turn when="2005-04-12 14:24:38" duration="132">Tobias Billström (M)</turn>
          <turn when="2005-04-12 14:26:47" duration="128">Annelie Enochson (Kd)</turn>
          <turn when="2005-04-12 14:28:50" duration="157">Margareta Israelsson (S)</turn>
          <turn when="2005-04-12 14:31:23" duration="73">Per Landgren (Kd)</turn>
          <turn when="2005-04-12 14:32:32" duration="92">Börje Vestlund (S)</turn>
          <turn when="2005-04-12 14:34:01" duration="184">Leif Pagrotsky (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:367 av Tobias Billström (m) till utbildnings-
          och kulturminister Leif Pagrotsky om sex, samlevnad och barnkultur
        </IPQ_title>
      </div>
      <div type="IPQuestionBody">
        <p xml:id="i-BD9DdkvkpCQyRLbbG4HpBn">
          Barn i unga år är som mest känsliga för frågor kring sin egen
          sexualitet. Detta borde leda till en tydlig hållning från utbildningsinstitutioners
          sida vad gäller att anlita extern kompetens för att hjälpa till
          vid sådan undervisning.
        </p>
        <p xml:id="i-89tL2MdQbG9XF7ypbTs9fH">
          Vad gäller det uppmärksammade fallet med sexåringar som fick
          lyssna till en porrnovell om oralsex medan de videofilmades och
          barn som fick lyssna i hörlurar till en kvinnas stönanden gjordes
          detta under ledning av Susanne Osten. Samma Osten, som under hösten
          2004 utsågs till expert i regeringens aktionsgrupp för barnkultur.
        </p>
        <p xml:id="i-VBPpHGFUCLsR6qQHYi5zAT">
          Rimligtvis borde landets kommuner och dess skolor kunna lita
          på att av regeringen utsedda experter är kunniga och ansvarstagande.
        </p>
        <p xml:id="i-Lt7wU3KfcuQWjpwebw2J6K">
          Det är ansvarslöst att inte ha tillfrågat barnens föräldrar om
          omfattning och metoder kring ett projekt som detta. Det räcker
          inte att samarbete godkänns utan föräldrarna måste också veta
          vad som godkänns. Om inte annat så skulle det kunnat tjäna som
          en säkerhetsventil så att någon ansvarig person i förhand fick
          fundera på projektets innehåll.
        </p>
        <p xml:id="i-6L2fGdRDqQKDrgAvfuTsbH">
          Hela området kring sex och samlevnad är illa skött från regeringens
          sida. Samtidigt som statliga Dramatiska Institutet genomför tvivelaktiga
          projekt där barn blir studieobjekt finns redovisningar om sexualundervisning
          i skolan som ger en skrämmande gammaldags bild av sexualitet.
        </p>
        <p xml:id="i-3rEcLcNF33appskBMU6NLi">
          All sex- och samlevnadsundervisning i offentligt sanktionerade
          utbildningsformer borde vila på sund vetenskaplig grund.
        </p>
        <p xml:id="i-7m31k4oNEAFaYmRXgTRoN7">
          Ska lärarna i alla nivåer kunna undervisa och diskutera inte
          bara heterosexualitet utan även HBT-frågor är det viktigt att
          de har den utbildning och underbyggnad de behöver.
        </p>
        <p xml:id="i-YQoQbXQjhvfuFtCEYuumc9">
          Även lärare vid akademierna måste få tillgång till en adekvat
          utbildning och underbyggnad som svarar mot deras respektive uppdrag.
        </p>
        <p xml:id="i-D5SYa3mYZFkTG2JF7X65jV">
          Det säger sig självt att det inte är rimligt att förutsätta att
          studenter på DI är kvalificerade att undervisa inom detta känsliga
          ämne. Det gör det än mer självklart att deras handledare i förväg
          granskar vad de tänker göra och att utlovade experter faktiskt
          närvarar.
        </p>
        <p xml:id="i-C3jbLexd9H6nXWgCeueKSe">
          Med bakgrund av ovanstående vill jag fråga om utbildnings- och
          kulturministern delar Claes-Peter Hellwigs, professor vid Dramatiska
          Institutet och en av de ansvariga för projektet, uppfattning att
          det inte finns några problem med att låta barn lyssna på samlagsljud?
          Att det inte "var något man absolut skulle avstå ifrån".
        </p>
        <p xml:id="i-DgbT4or4TxTJx1BeRvNK47">
          Uppenbarligen anser sig Dramatiska Institutet ha bedrivit forskning
          kring barns sexualitet. Man har i detta sammanhang använt barn
          i olika försöksgrupper för att observera och registrera deras
          beteende vid olika typer av provokation. För att bedriva forskning
          i medicin eller beteendevetenskap där djur eller människor används
          som försöksobjekt fordras tillstånd från forskningsetisk kommitté.
          Sådana kommittéer finns på universitetsorterna och har myndighetsfunktion.
          Om Dramatiska Institutet bedriver forskning utan sådant godkännande
          är det alltså olagligt.
        </p>
        <p xml:id="i-rumqeHeojUyfmyQaKzwed">
          Vilka åtgärder avser utbildnings- och kulturministern att vidta
          för att säkerställa att sex- och samlevnadsundervisning i alla
          offentligt sanktionerade utbildningsformer vilar på sund vetenskaplig
          grund?
        </p>
        <p xml:id="i-WUaNcZ1pcrBL6nQCjJf9M1">
          Vilka åtgärder avser utbildnings- och kulturministern att vidta
          för att säkerställa att studenter som ges ansvar för undervisning
          och handledning av små barn har tillgång till erforderlig kompetens?
        </p>
        <p xml:id="i-WfpeYueEJbjSyf1BZtwU9s">
          Vilka åtgärder avser utbildnings- och kulturministern att vidta
          för att säkerställa att incidenter av det slag som inträffat i
          samband med DI:s samarbete med kommuner i Stockholmstrakten inte
          upprepas?
        </p>
        <p xml:id="i-GAnscXK9weXbZ5c2F9JWCC">
          Vilka åtgärder avser utbildnings- och kulturministern att vidta
          för att säkerställa att forskningsetiska regler tillämpas vad
          gäller forskning kring människor och då särskilt barn?
        </p>
      </div>
    </body>
  </text>
</TEI>
