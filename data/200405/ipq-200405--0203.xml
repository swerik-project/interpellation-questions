<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0203">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0203</head>
        <author who="i-NzHKC9iUGaf1xUAcp3VKCA">Inger Lundberg</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>tillämpningen av sjukförsäkringen</topic>
        <docDate when="2004-11-24">den 24 november</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GS10203</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:203 av Inger Lundberg (s) till statsrådet
          Hans Karlsson om tillämpningen av sjukförsäkringen
        </IPQ_title>
      </div>
      <div type="IPQuestionBody">
        <p xml:id="i-F8JjEH3YzUd9zVYrarnihX">
          Jag har via fackförbundet SEKO i Örebro kommit i kontakt med
          ett ärende, som inger oro för att människor kan komma i kläm på
          grund av de uppstramningar, som görs av sjukförsäkringen. En man,
          född 1943, har under en stor del av sitt yrkesverksamma liv varit
          anställd som anläggningsarbetare vid ett större företag. För ett
          par år sedan blev han uppsagd på grund av arbetsbrist och har
          sedan dess aktivt stått till arbetsmarknadens förfogande. Han
          har bland annat varit timanställd med anläggningsarbete för annat
          företags räkning.
        </p>
        <p xml:id="i-JaWVosqrS1TwqaUQCHjYAF">
          I juli i år stukade han foten allvarligt och blev sedan sjukskriven
          av läkare vid vårdcentral. Av sjukintyget framgår att mannen hade
          helt nedsatt arbetsförmåga, vilket torde stämma väl med tanke
          på de arbetsuppgifter mannen normalt arbetade med. Mannen avanmälde
          sig på arbetsförmedlingen i samband med att han sjukskrevs den
          26 juli. Den 12 september bedömdes mannen som återställd, varför
          sjukskrivningen upphörde.
        </p>
        <p xml:id="i-CGCdrR8vzmRCbsqjeJuvyz">
          Försäkringskassan har under mellanperioden skrivit till läkaren
          med förfrågan om mannen kunde arbeta med någon annan uppgift.
          Mannen, som friskförklarades den 12 september fick den 6 oktober
          brev från försäkringskassan om att man övervägde att inte betala
          ut sjukpenning från den 26 juli 2004. Det skäl, som anfördes var
          att den sjukskrivne enligt uppgift från läkaren skulle ha kunnat
          arbeta med andra uppgifter än anläggningsarbete trots att foten
          var skadad. Han har senare fått besked om att försäkringskassan
          inte ska betala ut sjukpenning. Mannen står sålunda helt utan
          försörjning under perioden 26 juli@12 september.
        </p>
        <p xml:id="i-RT3WQXS1TgyGcz87qdBpuB">
          Jag är väl medveten om att statsrådet inte har möjlighet att
          ta ställning i ett enskilt ärende, som handläggs av försäkringskassan,
          men har ändå valt att göra en ganska noggrann beskrivning av ett
          aktuellt ärende. Enligt uppgift från företrädare för de fackliga
          organisationerna är ärendet inte ett enstaka olycksfall i arbetet,
          utan uttryck för att det kan vara så att människor hamnar mellan
          stolarna i olika regelverk och att ytligt sett rimliga förändringar
          av regelverken kan få oönskade konsekvenser när de tillämpas retroaktivt
          och utan rimlig hänsyn till omständigheterna i det enskilda fallet.
        </p>
        <p xml:id="i-bEzicUF9W2Ze2qweqWLfD">
          Jag vill därför fråga statsrådet Karlsson om han är beredd att
          följa upp erfarenheterna vad gäller försäkringskassans tillämpning
          av sjukförsäkringen, för att säkerställa att människor inte hamnar
          mellan olika regelverk.
        </p>
      </div>
    </body>
  </text>
</TEI>
