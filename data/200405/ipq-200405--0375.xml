<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0375">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0375</head>
        <author who="i-XcAqMe3ntVBboWUxqACfz">Gunnar Andrén</author>
        <recipient who="i-HNvivTxAPySuVXe8X3z3LJ">Pär Nuder</recipient>
        <topic>trängselskatt och skattebetalare</topic>
        <docDate when="2005-02-10">den 10 februari</docDate>
        <status when="unknown" byWhom="Pär Nuder" byWhomId="i-HNvivTxAPySuVXe8X3z3LJ" status="answered">besvarad</status>
        <external_id source="rdwebb">GS10375</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:375 av Gunnar Andrén (fp) till finansminister
          Pär Nuder om trängselskatt och skattebetalare
        </IPQ_title>
      </div>
      <div type="IPQuestionBody">
        <p xml:id="i-QYpw8BxjTn3QzPH9KiUJKz">
          Riksdagen beslutade (2004/05:FiU10) den 16 december 2004 att
          anslå 1 690 miljoner kronor för 2005 till Försök med trängselskatt
          i Stockholm, ett ramanslag.
        </p>
        <p xml:id="i-V1A4RTS56dDkYv7Gi1XH5n">
          Anslaget ryms i statens kontoplan under beteckningen "Anslag
          som inte ingår i något politikområde", en formulering som möjligen
          kan antyda att det finns ett stort mått av humor också inom den
          statliga bokföringskonsten. Alternativt att anslaget ses som just
          så artfrämmande att redogörarna för statens budget inte funnit
          någon annan lämplig etikett att sätta på det artfrämmande anslaget.
        </p>
        <p xml:id="i-JTyQE4qVNkrL52QTKPKXzL">
          Av regeringens förslag till riksdagen förra hösten, offentliggjord
          den 17 september 2004, framgår dessutom att 2005/06 års riksmöte
          förväntas anslå 860 miljoner kronor till samma svårbeskrivna utgiftsområde
          under valåret 2006, men bara 770 miljoner kronor kalenderåret
          därpå.
        </p>
        <p xml:id="i-UiD2BxTWfQczBxUb8yegYS">
          Till saken hör som bekant att försöket med trängselskatt i Stockholm
          ska avslutas före valdagen den 17 september 2006 men tydligen,
          enligt regeringen, kommer att kosta skattebetalarna i hela landet
          stora pengar också efter det försökstiden tagit slut.
        </p>
        <p xml:id="i-4bgNFfwgvJ3mBB6oWcH4vj">
          Totalt förväntas skattebetalarna i Sverige, från Ystad i söder
          till Haparanda i norr, att bidraga med totalt ca 3,3 miljarder
          kronor för trängselskatteexperimentet i Stockholm.
        </p>
        <p xml:id="i-B8rWmTzodiC7onjMyndg2">
          Man kan fråga sig: Hade det inte varit bättre om skattebetalarna
          landet runt sänt pengarna direkt till Stockholmsregionen så att
          de politiskt ansvariga där hade kunnat bygga ut kollektivtrafiken
          i stället för att under en kort tid experimentera med en trängselskatt?
        </p>
        <p xml:id="i-HYLKZ2P6KLQ3rw6WwRV4Us">
          För i kollektivtrafiken råder verkligen trängsel, många pendel-
          och tunnelbanetåg är så fulla vissa morgnar att man borde införa
          trängselavgifter på dem!
        </p>
        <p xml:id="i-WwGjZA1saEk8DinGb39nSp">
          Av uppgifter i medierna har framgått att planeringen inför trängselskatteförsöket
          numera också kantas av juridiska processer som, om intet annat,
          kastar något av ett löjets skimmer över hela frågan. Att detta
          har sin grund i mindre framgångsrik planering torde vara okontroversiellt.
          Om man därtill fogar att regeringspartiets företrädare i Stockholms
          stad före allmänna valen 2002 förpliktade sig att inte införa
          trängselskatt under innevarande valperiod, inser man lätt att
          projektets folkliga förankring står i mycket skarp kontrast till
          de så kallade samverkanspartiernas framgångsrika politiska utpressningstaktik.
        </p>
        <p xml:id="i-C5iemMjCCWpmZeyCt4ZMHg">
          Nu har vi, enligt min mening, hamnat i den situationen att löjets
          skimmer över hela projektet nått sådan omfattning att också staten
          som finansiär måste överväga om skattebetalarnas pengar bäst nyttjas
          på detta projekt.
        </p>
        <p xml:id="i-KgPn49VPu23yHcdqeUcPbv">
          Finansministern har tidigare i riksdagen @ vid sin allra första
          interpellationsdebatt efter sitt tillträde @ direkt till mig understrukit
          att 1 miljard kr är mycket pengar. På den punkten råder mycket
          stor enighet, det är i själva verket ohyggligt mycket pengar @
          och handlar det dessutom om andras pengar måste allra största
          varsamhet anbefallas.
        </p>
        <p xml:id="i-Qg2SUa7RDtAgFhpt2uQoYy">
          Kön av privata finansiärer till trängselskatteexperimentet torde
          vara kort.
        </p>
        <p xml:id="i-AsaEWJgtNJwNk3HvTwS4xx">
          Den hittillsvarande hanteringen av skattebetalarnas pengar inger
          mycket stor oro. Om det handlar om slöseri eller något annat kan
          man ha delade meningar om, det är en semantisk fråga.
        </p>
        <p xml:id="i-ALJeET1MYW1FUrNwx6m969">
          Men det kan inte råda något tvivel om att dessa pengar @ totalt
          ca 3 300 miljoner kronor under tre kalenderår @ skulle kunna användas
          på andra sätt, om den politiska viljan förelåg.
        </p>
        <p xml:id="i-2eyuEpyMARBrg49U8xLBQM">
          Det är mot denna bakgrund, för att föregripa framtida diskussioner
          om slarv och slöseri med skattebetalarnas pengar, som jag önskar
          fråga chefen för Finansdepartementet följande:
        </p>
        <p xml:id="i-Ua2Vi2KddFVhk2dQqjjYb2">
          Vilka åtgärder avser finansministern att vidtaga för att riksdagens
          anslag till försök med trängselskatt i Stockholm, 1 690 miljoner
          kronor för 2005 och totalt ca 3,3 miljarder under tre år, används
          på för alla skattebetalare absolut bästa sätt?
        </p>
      </div>
    </body>
  </text>
</TEI>
