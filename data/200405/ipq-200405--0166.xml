<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0166">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0166</head>
        <author who="i-SmQxY46smWu5awEQ2oGr4n">Ingemar Vänerlöv</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>om god man och förvaltare</topic>
        <docDate when="2004-11-18">den 18 november</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10166</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:166 av Ingemar Vänerlöv (kd) till justitieminister
          Thomas Bodström om god man och förvaltare
        </IPQ_title>
      </div>
      <div type="IPQuestionBody">
        <p xml:id="i-6Adeg1gNNaZbLq1ZTsH8rB">
          God man och förvaltare kan förordnas i en rad olika situationer.
          Ofta är det fråga om äldre personer som behöver viss hjälp med
          att bevaka sin rätt, men det kan även vara fråga om underåriga
          och psykiskt sjuka. En god man ska enligt lagen vara rättrådig,
          erfaren och lämplig för uppdraget. Kontroll av gode män och förvaltare
          utövas av överförmyndaren som i sin tur kontrolleras av länsstyrelsen.
        </p>
        <p xml:id="i-KMg7PzKVdRiS5mmzHWdASk">
          De flesta gode män och förvaltare tillgodoser sina klienters
          intressen på ett mycket bra sätt. Tyvärr har dock åtskilliga fall
          uppdagats där personer missbrukat sin ställning som god man eller
          förvaltare. Det finns anledning att befara att mörkertalet icke
          är obetydligt. Även överförmyndarslarv har förekommit.
        </p>
        <p xml:id="i-7ZkGgJgEr7vPdsNXt9o1hy">
          Att missbruka sin ställning som god man eller förvaltare är särskilt
          allvarligt eftersom de som fått en god man eller förvaltare förordnad
          inte själva kan bevaka sin rätt. Det är orimligt att kräva att
          dessa personer ska anmäla sin gode man eller förvaltare och sedan
          bevaka sina intressen gentemot denne. Överförmyndarna måste därför
          ges ett utökat tillsynsansvar. Uppenbarligen behövs det någon
          form av skyddsmekanism som automatiskt håller individen skadeslös
          när en god man eller förvaltare missköter sig. Övervägas bör därför
          om förordnandet skulle kunna förenas med något slags ansvarsförsäkring
          som träder i kraft och ger huvudmannen ersättning för en skada
          som den gode mannen eller förvaltaren vållat.
        </p>
        <p xml:id="i-GtvYML9NwRw83Q7C4qv7Fg">
          Det finns ingen grundutbildning som gode män och förvaltare måste
          genomgå innan de förordnas. I ett så viktigt uppdrag måste kompetenskrav
          ställas. Den som är i behov av hjälp måste kunna känna sig trygg
          med att det stöd som samhället erbjuder också är tillförlitligt.
          Ett införande av en enhetlig grundutbildning för blivande gode
          män och förvaltare måste därför övervägas.
        </p>
        <p xml:id="i-RrNNTMM5Rzdvr7dF57NcJ9">
          Det ovan anförda visar att det är nödvändigt att regelverken
          och tillsynen vad gäller länsstyrelsens, överförmyndarens, gode
          mannens och förvaltarens verksamheter förbättras till fromma för
          de utsatta personer som inte själva kan ta hand om sin ekonomi,
          bevaka sin rätt eller sörja för sin person.
        </p>
        <p xml:id="i-7cYeg3dVhoqLzcrqQYd9gV">
          Vilka åtgärder avser ministern att vidta för att förbättra regelverken
          beträffande gode män, förvaltare och överförmyndare?
        </p>
        <p xml:id="i-E6wBHWVti6EDxj5CNMe6VP">
          Vilka åtgärder avser ministern att vidta för att förbättra tillsynen
          över gode män, förvaltare och överförmyndare?
        </p>
        <p xml:id="i-S6Aj361kRLzPwgZybyzhwX">
          Vilka åtgärder avser ministern att vidta för att alla blivande
          gode män och förvaltare ska få genomgå en grundutbildning?
        </p>
      </div>
    </body>
  </text>
</TEI>
