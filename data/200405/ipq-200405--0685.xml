<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0685">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0685</head>
        <author who="i-VRHymVx7EsX48sg7b5qmpS">Jan Lindholm</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>konflikt mellan miljömål och handel</topic>
        <docDate when="2005-05-25">den 25 maj</docDate>
        <status when="unknown" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GS10685</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:685 av Jan Lindholm (mp) till samhällsbyggnadsminister
          Mona Sahlin om konflikt mellan miljömål och handel
        </IPQ_title>
      </div>
      <div type="IPQuestionBody">
        <p xml:id="i-41VEdiXKFhUhojeZ3bragY">
          Borlänge kommun har 47 000 innevånare och kommunens detaljhandelsindex
          ligger mycket högt. Man har redan i dag stora externetableringar
          som påverkar kringliggande kommuner kraftigt. Man har nu planer
          på att utöka en av de mindre externetableringarna från 13 000
          kvadratmeter till 35 000 kvadratmeter. Detaljplanen är överklagad
          till regeringen som i sin tur har begärt ett yttrande från Boverket.
        </p>
        <p xml:id="i-T41Scff4vfuAidhK7pvWuf">
          Boverket skriver bland annat i sitt yttrande att konsekvenserna
          av etableringen inte går att utläsa i de bristfälliga konsekvensbeskrivningarna
          och att Borlänge kommun inte har tagit hänsyn till grannkommunernas
          möjligheter att skapa levande handel i centrum och bostadsområden.
          Det finns klara konflikter mellan denna typ av storskaliga externetableringar
          på grund av såväl intrånget i odlingslandskapet som hotet mot
          möjligheterna att nå målet om en god bebyggd miljö, bland annat
          genom det ökade bilberoende som skapas när handeln flyttar ut
          till externa lägen. Vi i grannkommunerna möter ett växande problem.
          Möjligheterna att klara en rimlig kommersiell service i bebyggda
          områden inom 100 kilometers radie runt Borlänge minskar drastiskt.
          Detta har även påtalats från grannkommunernas sida. Att nå målet
          om en god bebyggd miljö kommer inte heller att vara möjligt i
          den egna kommunen, Borlänge, med denna kraftfulla expansion av
          externhandeln.
        </p>
        <p xml:id="i-2QpLm18sohtCqVgU8sv6hr">
          Regeringen har gett Miljömålsrådet i uppdrag att följa hur det
          går med arbetet att uppnå de av riksdagen fastställda miljökvalitetsmålen
          och rapportera om detta till regeringen. Det innebär att regeringen
          inte kan sväva i okunskap om denna typ av målkonflikt. I huvudsak
          är det dock länsstyrelser och kommuner som har ansvaret för det
          konkreta arbetet. Enligt min uppfattning kan emellertid inte regeringen
          helt undandra sig ansvaret för det konkreta arbetet att nå miljökvalitetsmålen.
          Jag förväntar mig därför att regeringen inte kommer att bifalla
          den nu överklagade detaljplanen.
        </p>
        <p xml:id="i-BCN6P1CxXKfCC7YzyWBccS">
          Externa köpcentrum påverkar flera miljömål negativt, exempelvis
          "ett rikt odlingslandskap", "begränsad klimatpåverkan", "frisk
          luft" och "god bebyggd miljö", ändå sker just nu en utbyggnad
          av externhandel i var tredje kommun i Sverige. Med bakgrund av
          detta vill jag fråga ministern:
        </p>
        <p xml:id="i-Wf6bSXaARBozAyyBGxUCxh">
          1. Vilket arbete bedriver ministern för att synliggöra koldioxidproblematiken
          med externetableringar?
        </p>
        <p xml:id="i-K4AVcbt9P7LxnCoD8iy2R6">
          2. Vilket arbete bedriver ministern för att ge kommunerna kraftfulla
          verktyg i arbetet med att skapa levande centrum och upprätthålla
          den allt viktigare närservicen i bostadsområden?
        </p>
        <p xml:id="i-5nL8QSsSrZuiYphTJr5pT6">
          3. Vad avser ministern att göra för att miljökvalitetsmålen vad
          gäller ett rikt odlingslandskap, begränsad klimatpåverkan, frisk
          luft och en god bebyggd miljö ska kunna uppfyllas i det aktuella
          fallet samt i övrigt i landet där trenden vad gäller handelsetableringar
          är den samma som i Borlänge och där självklart även andra av de
          15 miljökvalitetsmålen kan vara hotade av exploateringarna?
        </p>
        <p xml:id="i-TWkdNmN478MWHDMDgfZGcV">
          4. Vilka åtgärder avser ministern att vidta för att kommunernas
          fysiska planering ska styras mot att uppfylla miljömålen?
        </p>
        <p xml:id="i-2Tf4itu1KtuFtRVqBRNw3Y">
          5. Avser ministern att införa ekonomiska styrmedel som styr handelns
          nyinvesteringar till centrum och bostadsområden?
        </p>
      </div>
    </body>
  </text>
</TEI>
