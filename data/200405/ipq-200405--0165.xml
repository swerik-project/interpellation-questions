<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0165">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0165</head>
        <author who="i-EFJ93MgPh6dJrzDB1Tt657">Yvonne Andersson</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>konsumenträtt för äldre</topic>
        <docDate when="2004-11-18">den 18 november</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GS10165</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:165 av Yvonne Andersson (kd) till jordbruksminister
          Ann-Christin Nykvist om konsumenträtt för äldre
        </IPQ_title>
      </div>
      <div type="IPQuestionBody">
        <p xml:id="i-QksYDcmuvt2iyZ2N1m8DwQ">
          Många av de tjänster som betyder mest för medborgarna, i synnerhet
          de äldre, är offentligt reglerade. Tyvärr betyder detta att lagar
          och regler som stiftats för att skydda konsumenterna inte är tillämpliga.
        </p>
        <p xml:id="i-DTspshapsGA9X5kHk6PTmc">
          Ett exempel på detta är konsumenttjänstlagen. Den är tillämplig
          på avtal om vissa tjänster som näringsidkare utför åt konsumenter.
          Även offentliga organ kan omfattas av näringsidkarbegreppet, om
          de ägnar sig åt verksamhet av ekonomisk natur. Är det däremot
          fråga om arbeten och liknande som utförs som ett led i offentlig
          förvaltning under sådana förhållanden att det, enligt förarbetena,
          framstår som främmande att tala om att det föreligger ett privaträttsligt
          förhållande mellan näringsidkare och konsument, är konsumenttjänstlagen
          inte tillämplig.
        </p>
        <p xml:id="i-M7MW5SmGcsT1W3hcGSdo9v">
          Produktsäkerhetslagen är ytterligare ett exempel. I lagen finns
          bestämmelser som syftar till att motverka att farliga varor och
          tjänster orsakar person- och egendomsskada. Ursprungligen omfattade
          lagen varor och tjänster tillhandahållna i näringsverksamhet,
          men efter en utvidgning av lagens tillämpningsområde 1996 omfattar
          lagen även varor som tillhandahålls i offentlig verksamhet. Trots
          att Kristdemokraterna yrkat att den svenska produktsäkerheten
          även ska omfatta offentliga tjänster har så inte skett. Att offentliga
          tjänster inte faller under produktsäkerhetslagen leder till att
          likartade tjänster blir föremål för olika slags kontroll beroende
          på vem som är huvudman i det enskilda fallet. Lagstiftningen är
          således inte konkurrensneutral.
        </p>
        <p xml:id="i-DR4RrRXuAwYjFyECbyitqW">
          En grupp som ofta är hänvisade till att använda sig av offentliga
          varor och tjänster är de äldre. Att just dessa varor och tjänster
          inte omfattas av den konsumentmakt och den konsumenträtt som gäller
          för andra varor och tjänster är därför oerhört olyckligt. Den
          snedvridning av konkurrensen som nuvarande regler ger upphov till
          är inte rimlig. Det torde vara just på detta område som valfriheten
          betyder mest.
        </p>
        <p xml:id="i-MVC7VELEuvpwFzLWMeXSCo">
          Min fråga till ministern är:
        </p>
        <p xml:id="i-WWtgXDRCGdQ7JnsX1LT2RQ">
          Vilka åtgärder avser ministern att vidta för att konsumentskyddet
          ska gälla även offentliga tjänster?
        </p>
      </div>
    </body>
  </text>
</TEI>
