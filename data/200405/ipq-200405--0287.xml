<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0287">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0287</head>
        <author who="i-BUsYTbnmyQrtHXSA2gEp9T">Torsten Lindström</author>
        <recipient who="i-LdbVtbdPx3MQxR6GEgCqax">Berit Andnor</recipient>
        <topic>kvotering av föräldraförsäkringen</topic>
        <docDate when="2004-12-22">den 22 december</docDate>
        <status when="unknown" byWhom="Berit Andnor" byWhomId="i-LdbVtbdPx3MQxR6GEgCqax" status="answered">besvarad</status>
        <external_id source="rdwebb">GS10287</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:287 av Torsten Lindström (kd) till socialminister
          Berit Andnor om kvotering av föräldraförsäkringen
        </IPQ_title>
      </div>
      <div type="IPQuestionBody">
        <p xml:id="i-DQtU6ArH6CYmrnGWBVZgBY">
          I dag är föräldraförsäkringen fördelad så att mamman respektive
          pappan har rätt till hälften av föräldraförsäkringsdagarna vardera.
          Föräldraförsäkringen är således redan "individualiserad". Föräldrarna
          har sedan möjlighet att överlåta delar av sina dagar till den
          andre föräldern, förutom två månader som är helt och hållet förbehållet
          respektive förälder. Ingen kan tvinga dem att överlåta dagarna
          till varandra. Detta blir i stället, med utgångspunkt från familjens
          specifika situation och önskemål, en överenskommelse mellan föräldrarna.
        </p>
        <p xml:id="i-Umvi8jjjDVPWg8QHcSVEHT">
          I en fråga till föräldrar om hur de såg på sin egen fördelning
          av föräldraledigheten svarade över 80 % att de var nöjda. Nöjdast
          med fördelningen var mammorna.
        </p>
        <p xml:id="i-DoifreEKE9Htp4E6Mymhu4">
          Trots att föräldraförsäkringen redan i dag är individualiserad
          och föräldrarna själva är nöjda med den fördelning som de gjort
          finns det givetvis mer att göra. Mammorna står fortfarande för
          ca 85 % av uttaget av föräldraförsäkringen och papporna för ca
          16 %. En jämnare fördelning skulle givetvis förbättra kontakten
          mellan pappor och barn, stärka familjestabiliteten och kvinnors
          ställning på arbetsmarknaden. Undersökningar visar också att pappor
          skulle vilja ta ut en större andel av föräldraförsäkringen men
          att bland annat attityder på arbetsplatsen, ekonomin och bristande
          kunskap står i vägen. Det finns flera konkreta förslag som skulle
          kunna undanröja dessa hinder och därmed medföra att föräldrarnas
          och familjens valmöjligheter ökar ytterligare.
        </p>
        <p xml:id="i-YFfV5G9dbsnz15HTG2UXAU">
          I stället för att föreslå konkreta åtgärder för att undanröja
          hinder och därmed öka föräldrarnas valmöjligheter har den socialdemokratiska
          regeringen tillsatt en ensamutredare som ska föreslå åtgärder
          som inskränker föräldrarnas valmöjligheter i föräldraförsäkringen.
          Utredaren ska bland annat "analysera vilka effekter det kan få
          att reservera ytterligare månader" för mamman respektive pappan.
          I klartext innebär detta att man ska se över hur en tvångsdelning
          av föräldraförsäkringen ska genomföras. Den möjlighet som finns
          i dag att överlåta delar av sina dagar ska helt dras in. Familjens,
          föräldrarnas valmöjligheter ska inskränkas och flexibiliteten
          i systemet ska stramas åt ytterligare. Ett sådant system tar inte
          i beaktande att familjers omständigheter ser olika ut och att
          en enda lösning inte passar alla. Det tar heller inte i beaktande
          att föräldrar själva vill och ska bestämma över fördelningen av
          föräldraledigheten. I en Sifoundersökning från föregående år svarade
          86 % att de själva vill bestämma över fördelningen av föräldraledigheten
          och en undersökning som Demoskop genomfört visar att åtta av tio
          har denna uppfattning.
        </p>
        <p xml:id="i-DfyTfiPz5FNFhgox8RQyik">
          Avser statsrådet att föreslå en tvångsdelning av föräldraförsäkringen?
        </p>
        <p xml:id="i-Buhw821bpV1V7NG2McpH9p">
          Avser statsrådet att föreslå ett system som riskerar att förkorta
          det samlade uttaget av föräldrapenning för barnet under småbarnsåren?
        </p>
      </div>
    </body>
  </text>
</TEI>
