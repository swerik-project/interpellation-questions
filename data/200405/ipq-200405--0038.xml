<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0038">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0038</head>
        <author who="i-SKjAmNScZ7eZ3a8Xy1J8hs">Maria Larsson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>sexualbrottslagstiftningen</topic>
        <docDate when="2004-09-28">den 28 september</docDate>
        <status when="2004-10-21" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS1038</external_id>
        <debate>
          <turn when="2004-10-21 12:03:48" duration="173">Thomas Bodström (S)</turn>
          <turn when="2004-10-21 12:06:32" duration="240">Maria Larsson (Kd)</turn>
          <turn when="2004-10-21 12:10:24" duration="244">Johan Linander (C)</turn>
          <turn when="2004-10-21 12:14:24" duration="234">Tina Acketoft (Fp)</turn>
          <turn when="2004-10-21 12:18:11" duration="261">Per Landgren (Kd)</turn>
          <turn when="2004-10-21 12:22:29" duration="265">Thomas Bodström (S)</turn>
          <turn when="2004-10-21 12:26:44" duration="241">Maria Larsson (Kd)</turn>
          <turn when="2004-10-21 12:30:36" duration="142">Johan Linander (C)</turn>
          <turn when="2004-10-21 12:32:51" duration="131">Tina Acketoft (Fp)</turn>
          <turn when="2004-10-21 12:34:59" duration="41">Per Landgren (Kd)</turn>
          <turn when="2004-10-21 12:35:37" duration="214">Thomas Bodström (S)</turn>
          <turn when="2004-10-21 12:39:02" duration="158">Maria Larsson (Kd)</turn>
          <turn when="2004-10-21 12:41:31" duration="174">Thomas Bodström (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:38 av Maria Larsson (kd) till justitieminister
          Thomas Bodström om sexualbrottslagstiftningen
        </IPQ_title>
      </div>
      <div type="IPQuestionBody">
        <p xml:id="i-8t1pMys7NfDB5JLsRoADDh">
          Kristdemokraterna har länge krävt att brottsbalken ändras så
          att en våldtäkt alltid ska anses vara en våldtäkt i lagens ögon.
          Det vill säga att det ska vara straffbart att ha sex med en kvinna
          mot hennes vilja och att en kvinnas nej därmed alltid ska respekteras.
          Den proposition som justitieministern, i en debatt i riksdagen
          den 20 maj 2003, utlovade till slutet av det året har ännu inte
          avlämnats till riksdagen. Och regeringen har enligt uppgift inga
          planer på att presentera något förslag som riksdagen kan behandla
          under detta riksdagsår heller.
        </p>
        <p xml:id="i-9eahZyWvZX5pHkUcUqnepY">
          Nyligen presenterade Lagrådet sitt svar på den lagrådsremiss
          om en ny sexualbrottslagstiftning som regeringen överlämnade den
          17 juni i år. I den framförs kritik mot att regeringen inte fäst
          tillräcklig vikt vid den dom i målet M. C. mot Bulgarien som Europadomstolen
          avkunnade den 4 december 2003. Följden av domen torde vara att
          Sverige, för att inte bryta mot Europakonventionen, behöver införa
          en lagstiftning som straffbelägger alla sexuella handlingar som
          inte bygger på samtycke. Förutom lagrådets påpekande, delas denna
          uppfattning (SvD Brännpunkt den 17 juli 2004) även av Madeleine
          Leijonhufvud, professor i straffrätt vid Stockholms universitet
          och Christian Diesen, professor i processrätt vid Stockholms universitet.
        </p>
        <p xml:id="i-KfeCmv7nSWXkvAP8j9PmdZ">
          Även den internationella domstolen för det forna Jugoslavien
          har i ett flertal domar kommit fram till att sexuella handlingar
          som företas utan offrets fria samtycke är våldtäkt. Bland EU:s
          medlemmar har i alla fall Belgien, Irland och Storbritannien redan
          lagar som innebär att sexuella handlingar som företas utan samtycke
          anses som våldtäkt.
        </p>
        <p xml:id="i-LGGg35i2VvYYjXXW2eeUsn">
          Den lagstiftning som regeringen har föreslagit i lagrådsremissen
          sträcker sig bara till att ett nej ska anses vara ett nej ifall
          kvinnan är berusad, drogpåverkad, sjuk eller på annat sätt hjälplös
          när våldtäkten begås. Man kan med rätta fråga sig varför en frisk
          och nykter kvinnas nej inte ska tillmätas samma vikt?
        </p>
        <p xml:id="i-9Q9Jgw6QbYNpc5c2LCYzSy">
          Lagrådet anser att de av regeringen föreslagna ändringarna av
          våldtäktsbegreppet bör övervägas ytterligare efter en närmare
          analys av ovanstående dom av Europadomstolen och att detta bör
          ske innan regeringen lämnar ett förslag till riksdagen.
        </p>
        <p xml:id="i-HMmE2f52jwUyFWJY2McefD">
          En sexualbrottslagstiftning som slår fast alla kvinnors rätt
          till självbestämmande över sin kropp och sin egen sexualitet genom
          att straffa alla sexuella handlingar som begås utan samtycke,
          skulle få en kraftfull normerande verkan. Den skulle vara ett
          stöd för alla de kvinnor som utsätts för påtryckningar eller övertalningsförsök
          för att gå med på samlag eller att acceptera olika sexuella handlingar
          de inte vill medverka i.
        </p>
        <p xml:id="i-6u9LYR3B1ZT3YW7gzKC27p">
          Mot bakgrund av ovanstående vill jag fråga justitieministern:
        </p>
        <p xml:id="i-7wfgPYUd19sXmGZc5LR8me">
          Vilka åtgärder avser justitieministern att vidta för att svenska
          kvinnor ska få samma skydd av lagen som kvinnor har tillerkänts
          av Europadomstolen och den internationella domstolen för det forna
          Jugoslavien?
        </p>
        <p xml:id="i-9uTCMCjpz2gsKXGySrgsNz">
          Vilka åtgärder avser justitieministern att vidta för att ett
          nej till sexuella handlingar som uttalas av en kvinna i Sverige
          ska tillmätas samma vikt som det gör i till exempel Belgien, Irland
          och Storbritannien?
        </p>
        <p xml:id="i-Nv4BxqrFnyRLappmk6unny">
          Vilka åtgärder avser justitieministern att vidta för att regeringen
          så snart som möjligt ska kunna presentera ett lagförslag till
          riksdagen som innebär att en frisk och nykter kvinnas nej till
          sexuella handlingar ska tillerkännas samma vikt som ett nej av
          en kvinna som är berusad, drogpåverkad, sjuk eller på annat sätt
          hjälplös?
        </p>
      </div>
    </body>
  </text>
</TEI>
