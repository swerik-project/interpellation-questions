<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0530">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0530</head>
        <author who="i-D33H5dL4TMdTn9ZXMMYEbb">Rigmor Stenmark</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>översyn av expropriationsersättning</topic>
        <docDate when="2005-04-19">den 19 april</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10530</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:530 av Rigmor Stenmark (c) till justitieminister
          Thomas Bodström om översyn av expropriationsersättning
        </IPQ_title>
      </div>
      <div type="IPQuestionBody">
        <p xml:id="i-KK36fp17sVzNqjAi8Q71Pt">
          Riksdagen begärde våren 2004 att regeringen utvärderar ersättningsreglerna
          vid expropriation. Denna begäran är en väsentlig del i en överenskommelse
          mellan regeringen och de borgerliga riksdagsgrupperna som tillkom
          till följd av den under förra våren starkt uppmärksammade frågan
          om ledningsrätt. Till dags dato har dock regeringen inte agerat
          i enlighet med riksdagens önskemål och därmed heller inte i enlighet
          med den överenskommelse som slöts vid beredningen av förslaget
          om utökad ledningsrätt. Justitieministern har enbart angett en
          vag indikation om att under 2005 ska direktiv skrivas och en utredning
          tillsättas.
        </p>
        <p xml:id="i-HtVCRy3eUG3vn5Gs5GzfzT">
          Regeringen är väl medveten om att riksdagens beställning till
          regeringen, om en utvärdering av hur expropriationsreglerna i
          expropriationslagen fungerar och om de leder till rimliga resultat
          för den enskilde, ingår i den nämnda uppgörelsen med de borgerliga
          partierna. Vi har för vår del redan våren 2004 levererat vår del
          av uppgörelsen i och med att vi stödde regeringens förslag om
          utökad ledningsrätt. Frågan är när regeringen kommer att leverera
          sin del.
        </p>
        <p xml:id="i-EnSBjVtscEyfxCS4YAxJFb">
          1. Avser statsrådet att genomföra den av riksdagen begärda översynen
          av ersättningsreglerna vid expropriation?
        </p>
        <p xml:id="i-H27Pm1j4FzU1eM6QXfkmNY">
          2. Vilka åtgärder har statsrådet initierat eller vidtagit för
          att tillmötesgå den överenskommelse som träffats med de borgerliga
          partierna?
        </p>
        <p xml:id="i-78cafXyE2tv7kjSZ7QHVqy">
          3. När kommer statsrådet att ta initiativ till direktiv för den
          av riksdagen begärda översynen?
        </p>
      </div>
    </body>
  </text>
</TEI>
