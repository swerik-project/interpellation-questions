<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0683">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0683</head>
        <author who="i-HAhJoyMXKr6u13gLG6SszU">Hillevi Engström</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>kompetensen inom polisen</topic>
        <docDate when="2005-05-24">den 24 maj</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10683</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:683 av Hillevi Engström (m) till justitieminister
          Thomas Bodström om kompetensen inom polisen
        </IPQ_title>
      </div>
      <div type="IPQuestionBody">
        <p xml:id="i-9q85NBCD5ggwWyzB9uV9mn">
          Justitieministern har i riksdagsdebatt den 13 maj anfört att
          det är nödvändigt med en generationsväxling inom polisen. Därför
          kommer man inom polisen att erbjuda förtida avgång som en pensionsåtgärd,
          men justitieministern säger i nämnda debatt att det endast ska
          ske där det främjar verksamheten.
        </p>
        <p xml:id="i-VcpqLCwBUtkamhDX14da8C">
          I RPS budgetunderlag till regeringen skriver man att polisen
          har för avsikt att fortsätta erbjuda förtida pensionsavgångar
          för att ge de lokala polismyndigheterna möjlighet att anställa
          de nyutbildade poliserna.
        </p>
        <p xml:id="i-SPohrMxacRwFz2oK1Y1Gij">
          I justitieutskottet berättade rikspolischefen att en del poliser
          är gamla, trötta och lågpresterande. Dessa ska erbjudas pensionsersättning.
          Följden blir att man satsar mer på att göra sig av med poliser
          än att nyanställa de färdigutbildade. Det finns utrymme att förtidspensionera
          mellan 250 och 300 poliser de närmaste åren. Rikspolischefen menade
          i utskottet att de berörda inte fullgör ett fullgott arbete. Är
          då lösningen att göra sig av med dem?
        </p>
        <p xml:id="i-Tuj1q9RCHJjWkrUHqFy5Yi">
          Inom polismyndigheterna har man talat med personalen om att orsaken
          till detta erbjudande är arbetsbrist. Alltså antingen att det
          saknas arbete eller pengar. Arbetsuppgifter finns det gott om,
          även om äldre personal inte kanske kan arbeta skifttjänst i den
          yttre verksamheten finns det många viktiga uppgifter att göra.
          Kvarstår då att det verkligen rör sig om medelsbrist, vilket det
          skulle vara intressant att höra justitieministerns syn på.
        </p>
        <p xml:id="i-ED8ZyFt3cAUCrNQ7u7w3Pu">
          Förvirringen är stor om vad som är den egentliga orsaken och
          varför man tar till så drastiska metoder som att förtidspensionera
          fullt friska och erfarna yrkesmänniskor, när det verkligen behövs
          fler och inte färre poliser. Tanken att det inte finns pengar
          i verksamheten om man inte även blir av med en del lönekostnader
          ligger nära. Är det statens personalpolitik att göra sig av med
          kompetens och tro att helt nyutbildade poliser ska kunna utföra
          ett komplicerat och svårt arbete på samma sätt som de mer erfarna?
          Är det inte att misshushålla med humankapitalet när vi vet att
          polisarbetet är något som det tar lång tid att lära och varför
          går pensionserbjudanden ut generellt även till dem som arbetar
          dagtid på kontor och i specialistfunktioner?
        </p>
        <p xml:id="i-SZtBjAWTgHLZrT2qqfRqfA">
          Frågan till justitieministern är:
        </p>
        <p xml:id="i-FRdZBeyiUfWAgxj2LFhwVx">
          Vad avser justitieministern att göra för att polisens kompetens
          inte ska urholkas vid förtida pensionsavgångar?
        </p>
      </div>
    </body>
  </text>
</TEI>
