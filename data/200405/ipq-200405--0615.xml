<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0615">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0615</head>
        <author who="i-JSSYZnWrKjtbfWDmu1qLSb">Magdalena Andersson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>kvinnligt företagande</topic>
        <docDate when="2005-05-19">den 19 maj</docDate>
        <status when="2005-06-08" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GS10615</external_id>
        <debate>
          <turn when="2005-06-08 10:58:10" duration="213">Thomas Östros (S)</turn>
          <turn when="2005-06-08 11:01:40" duration="258">Magdalena Andersson (M)</turn>
          <turn when="2005-06-08 11:05:55" duration="229">Inger René (M)</turn>
          <turn when="2005-06-08 11:09:39" duration="249">Lars-Ivar Ericson (C)</turn>
          <turn when="2005-06-08 11:13:44" duration="258">Thomas Östros (S)</turn>
          <turn when="2005-06-08 11:17:59" duration="244">Magdalena Andersson (M)</turn>
          <turn when="2005-06-08 11:21:59" duration="269">Inger René (M)</turn>
          <turn when="2005-06-08 11:26:23" duration="129">Lars-Ivar Ericson (C)</turn>
          <turn when="2005-06-08 11:28:28" duration="261">Thomas Östros (S)</turn>
          <turn when="2005-06-08 11:32:43" duration="126">Magdalena Andersson (M)</turn>
          <turn when="2005-06-08 11:34:46" duration="144">Inger René (M)</turn>
          <turn when="2005-06-08 11:37:06" duration="150">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:615 av Magdalena Andersson (m) till näringsminister
          Thomas Östros om kvinnligt företagande
        </IPQ_title>
      </div>
      <div type="IPQuestionBody">
        <p xml:id="i-9Bf3qDcXcaNMpQHWQ5jrAc">
          Under perioden 1998@2003 har det startats mellan 34 000 och 38
          000 företag per år. Det som är slående är att för varje kvinna
          som startar ett företag så går det två män. År 2003 startades
          ungefär 25 000 företag av män, och bara knappt 12 000 av kvinnor.
        </p>
        <p xml:id="i-HVpTxFbd3dBXnEi9rF8GqS">
          Statistiken håller i sig om man ser bakåt i tiden. Situationen
          år 1998 var liknande. 22 000 företag startades av män under året
          medan kvinnorna inte ens kom upp i 11 000.
        </p>
        <p xml:id="i-WLQYrDQM75yACr9U6nBPcK">
          Detta är naturligtvis bekymmersamt ur flera aspekter. Det är
          lätt att konstatera att om kvinnor startade företag i samma grad
          som män skulle vi ha betydligt fler företag och därmed jobb i
          landet.
        </p>
        <p xml:id="i-89zSQnmR7Xu9mVc5cj63B1">
          Nedbruten statistik visar också att kvinnor startar den absoluta
          merparten av sina företag inom tjänstesektorn. Samma tjänstesektor
          som är det område som förväntas öka mest i framtiden och där det
          därför finns en stor potential för nya företag startade av kvinnor.
        </p>
        <p xml:id="i-PaqHorR6omz7HeBgVR9R4T">
          Många kvinnor som är potentiella egenföretagare jobbar i dag
          inom vårdsektorn. Där motarbetas nya företag aktivt av regeringen
          som upprätthåller vårdmonopolet med stopplagar och landstingsprotektionism.
          Kvinnor inom vårdsektorn skulle som egenföretagare få en helt
          annan möjlighet att styra sin arbetssituation och få fler alternativa
          arbetsgivare. Undersökningar visar att en stor andel av de sjukskrivna
          kvinnorna skulle kunna tänka sig att gå tillbaka i arbete om de
          bara kunde välja en annan arbetsgivare eller arbetsplats. Nystartade
          företag inom vårdsektorn, antingen av dem själva eller av någon
          annan skulle där vara ett bra alternativ.
        </p>
        <p xml:id="i-5AYzkcemQiRYxgVk8uFeiq">
          Ett införande av avdrag för hushållsnära tjänster, så kallat
          "Rutavdrag" skulle också kunna bidra till kvinnligt företagande
          på två olika sätt. Dels genom att nya företag för hushållsnära
          tjänster skapas och därmed leder till fler nya jobb. Det skulle
          också kunna bidra till att kvinnor och män som vill starta företag
          kan få en avlastning i hemmet och därmed ha mer tid till främst
          de första arbetssamma åren som egenföretagare.
        </p>
        <p xml:id="i-sm2NbBKecvb6kZQ7iYd1X">
          I Finland som är ett mindre land än Sverige har avdrag för hushållsnära
          tjänster snabbt skapat många nya jobb. Det är rimligt att anta
          att det skulle bli ännu fler i det nästan dubbelt så stora landet
          Sverige. Almega har i en rapport beräknat andelen till minst 20
          000. Dessa jobb uteblir helt eller bedrivs av den svarta sektorn
          med dagens svenska skattesystem.
        </p>
        <p xml:id="i-Y6EXQjfv58pgFt8h9vuE7M">
          För att klara den gemensamma välfärden och pensionerna i framtiden
          krävs att fler av de 1,4 miljoner människor som i dag står utanför
          arbetsmarknaden får ett jobb. Ett ökat antal nystartade företag
          och möjligheten för redan befintliga företag att växa måste vara
          en del av lösningen på det problemet. Om kvinnor hade startat
          nya företag i samma utsträckning som män under 2003 hade ytterligare
          ca 12 000 företag skapats. Det räcker med att dra ut den utvecklingen
          i åtta år för att inse att vi går miste om hundra tusen nya företag
          om vi inte kan stimulera det kvinnliga nyföretagandet mer. Det
          har Sverige inte råd med.
        </p>
        <p xml:id="i-UoBMHsN9uM6LaWXmEkqh5t">
          Mina frågor till näringsministern är därför:
        </p>
        <p xml:id="i-XS7TyJfFUPH2QNNJnDA5xw">
          1. Hur avser näringsministern att agera för att stärka det kvinnliga
          nyföretagandet?
        </p>
        <p xml:id="i-U11NskWtdguyMew5t4wLV2">
          2. Avser näringsministern att komma till riksdagen med ett konkret
          förslag på skatteavdrag för hushållsnära tjänster och, i så fall,
          när?
        </p>
      </div>
    </body>
  </text>
</TEI>
