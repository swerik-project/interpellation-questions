<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0078">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0078</head>
        <author who="i-CYXB5gc8UwhvnW3jqhdnoq">Sven Gunnar Persson</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>folklig samling kring klimatfrågan</topic>
        <docDate when="2004-10-26">den 26 oktober</docDate>
        <status when="2004-11-16" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GS1078</external_id>
        <debate>
          <turn when="2004-11-16 14:12:08" duration="297">Lena Sommestad (S)</turn>
          <turn when="2004-11-16 14:16:55" duration="267">Sven Gunnar Persson (Kd)</turn>
          <turn when="2004-11-16 14:21:12" duration="125">Claes Västerteg (C)</turn>
          <turn when="2004-11-16 14:23:07" duration="211">Lena Sommestad (S)</turn>
          <turn when="2004-11-16 14:26:31" duration="255">Sven Gunnar Persson (Kd)</turn>
          <turn when="2004-11-16 14:30:42" duration="94">Claes Västerteg (C)</turn>
          <turn when="2004-11-16 14:32:06" duration="226">Lena Sommestad (S)</turn>
          <turn when="2004-11-16 14:35:48" duration="123">Sven Gunnar Persson (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:78 av Sven Gunnar Persson (kd) till miljöminister
          Lena Sommestad om folklig samling kring klimatfrågan
        </IPQ_title>
      </div>
      <div type="IPQuestionBody">
        <p xml:id="i-9RfeCa6g5LX6Wsv6U188oX">
          Jag vill väcka frågan om hur vi tillsammans, som folkvalda och
          medborgare kan medverka till en ny och fördjupad medvetenhet om
          att hoten från klimatförändringarna måste motarbetas genom ett
          mycket bredare deltagande än vad som nu är fallet i Sverige, i
          Europa och globalt.
        </p>
        <p xml:id="i-ApU7GAiNoCgt3PKSFsefn">
          Samstämmigheten bland världens experter om att människan allvarligt
          påverkar jordens klimat blir allt större. Klimatförändringarna
          väntas få en avgörande påverkan för den vanlige medborgarens vardag
          inom en inte alltför avlägsen framtid. Ändå tycks det vara så
          att frågor om klimatförändringarna fortfarande främst är en angelägenhet
          för forskare, politiker, diplomater, miljörörelser och andra som
          arbetar med dessa frågor i tjänsten. Jag blir mer och mer övertygad
          om att det blir riktig kraft i kampen mot klimatförändringarna
          först när medvetenheten hos de många berörda blir så stor att
          det politiska trycket kommer underifrån.
        </p>
        <p xml:id="i-XaWmAxgsoLP35jeZrDmqCi">
          Det behövs medborgare som gör medvetna val i sin dagliga livsföring
          och som därigenom ställer krav när det gäller varor och tjänster,
          och som samtidigt ställer krav på beslutsfattare och politiker
          på alla nivåer. Det behövs ett perspektivskifte från dagens situation
          där politiker genom olika restriktioner och pålagor försöker påverka
          undersåtarna till en situation där vi genom samtal och kunskapsspridning
          skapar ett brett folkligt engagemang och en vilja att förhindra
          den katastrofala utveckling som riskerar att dra undan livsmöjligheterna
          för kommande generationer.
        </p>
        <p xml:id="i-BDBVTV8BLns5ptdShhfTeU">
          Visst är det viktigt att få med USA, Australien, Kina och Indien
          i ett aktivt klimatarbete. Men vårt primära ansvar handlar om
          Sverige och Europa. Det är dags för en massiv mobilisering av
          folkrörelser, folkbildning och föreningsliv, skolor, högskolor
          och universitet, kyrkor och samfund, företag och fackföreningar,
          organisationer och myndigheter och inte minst politiker på alla
          nivåer i arbetet för en folklig förankring av klimatarbetet.
        </p>
        <p xml:id="i-3ZZpDksuLkfycugh7uq92Y">
          En bra början skulle kunna vara att miljöministern bjöd in sina
          europeiska kolleger för att diskutera en folklig mobilisering
          med den inriktning som jag skissat. Sverige bör forma en modell
          för hur ett sådant arbete kan startas.
        </p>
        <p xml:id="i-6iRX6QijXUYwFA7fURDQXk">
          Självklart innebär detta inte att arbete med lagstiftning, ekonomiska
          styrmedel eller andra åtgärder ska avstanna och självklart ska
          de nya möjligheter som Kyotoprotokollets ikraftträdande och handeln
          med utsläppsrätter tas tillvara och utvecklas ytterligare. Men
          nu gäller det att också ta nästa steg för att fler ska kunna bli
          delaktiga i arbetet för våra barnbarns och barnbarnsbarns möjligheter
          till ett i alla avseenden rikt liv.
        </p>
        <p xml:id="i-5xd63QJUrf97qZTDm6qgYX">
          Jag vill ställa följande frågor till miljöministern:
        </p>
        <p xml:id="i-WcFVPN36V1BTM3e932Raca">
          1. Vilka åtgärder avser statsrådet att vidta för att skapa en
          bred folklig samling kring det viktiga arbetet med att förhindra
          oacceptabla förändringar av jordens klimat?
        </p>
        <p xml:id="i-BAeKjgEaaa9iFe3YZyTnTE">
          2. Vilka kontakter avser statsrådet att ta med ledare för folkrörelser,
          folkbildning och föreningsliv, skolor, högskolor och universitet,
          kyrkor och samfund, företag och fackföreningar, andra organisationer
          och myndigheter i syfte att i Sverige skapa en bred folklig mobilisering
          kring klimatfrågan?
        </p>
        <p xml:id="i-MiywgVExUesnyWZ8cyJA8Y">
          3. Vilka kontakter avser statsrådet att ta med de andra europeiska
          miljöministrarna i syfte att skapa en europeisk folklig mobilisering
          i klimatfrågan?
        </p>
      </div>
    </body>
  </text>
</TEI>
