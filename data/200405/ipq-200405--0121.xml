<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0121">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0121</head>
        <author who="i-UfnBtox9oKGvLg9RLYSNsM">Anna Lindgren</author>
        <recipient who="i-HxcQkHC9fDSzkJWgvdhDEF">Lena Hallengren</recipient>
        <topic>snedvridningen av stödet till unga</topic>
        <docDate when="2004-11-02">den 2 november</docDate>
        <status when="2004-11-16" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GS10121</external_id>
        <debate>
          <turn when="2004-11-16 14:59:03" duration="261">Lena Hallengren (S)</turn>
          <turn when="2004-11-16 15:03:20" duration="253">Anna Lindgren (M)</turn>
          <turn when="2004-11-16 15:07:23" duration="149">Lena Hallengren (S)</turn>
          <turn when="2004-11-16 15:09:49" duration="201">Anna Lindgren (M)</turn>
          <turn when="2004-11-16 15:13:07" duration="137">Lena Hallengren (S)</turn>
          <turn when="2004-11-16 15:15:14" duration="34">Anna Lindgren (M)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:121 av Anna Lindgren (m) till statsrådet
          Lena Hallengren om snedvridningen av stödet till unga
        </IPQ_title>
      </div>
      <div type="IPQuestionBody">
        <p xml:id="i-LhpUk1y7cBoADu6JAbSpGe">
          I en nyligen publicerad undersökning som har presenterats av
          Landsrådet för Sveriges Ungdomsorganisationer (LSU) redogörs för
          de mycket stora skillnader som finns på stödet till idrottsrörelsen
          jämfört med annan ungdomsverksamhet.
        </p>
        <p xml:id="i-G6ERM5aSACrxPbfvC5n23S">
          År 2003 var stödet till ungdomsorganisationerna 228 kr per medlem
          samtidigt som stödet till idrottsrörelsen var i det närmaste tre
          gånger högre eller 634 kr per medlem. Skillnaden i stödets storlek
          beror till mycket stor del på att idrottsrörelsen får 800 miljoner
          kronor per år från Svenska Spel medan ungdomsorganisationerna
          endast får en tiondel. Då ska man veta att antalet medlemmar i
          ungdomsorganisationer uppgår till 725 000 medan antalet medlemmar
          i idrottsorganisationer är knappt tre gånger så många.
        </p>
        <p xml:id="i-G83bKqJiBnYyGsqNY3gqqi">
          Men även bland ungdomsorganisationerna skiljer sig stödet per
          medlem mycket. Så får till exempel Sverok (Sveriges roll- och
          konfliktspelsförbund) 359 kr per medlem medan Svenska Scoutförbundet
          får 184 kr per medlem i stöd. Denna stora skillnad beror på hur
          det statliga stödet är konstruerat. Statsbidraget betalas ut efter
          hur många lokalavdelningar en organisation har. I detta fall har
          Scoutförbundet 510 lokalavdelningar med 96 medlemmar per avdelning
          i genomsnitt. Sverok har 1 305 lokalavdelningar med i genomsnitt
          27 medlemmar i varje. Scoutförbundet skulle alltså i princip kunna
          öka antalet lokalavdelningar till nära 2 500 stycken med drygt
          20 medlemmar i varje och därmed öka stödet från staten med 49
          %!
        </p>
        <p xml:id="i-LUgrCqSSFxswp3pMazq6XG">
          Det kan inte vara meningen att man från statens sida uppmuntrar
          till överutnyttjande av systemet och man därmed kan öka möjligheterna
          för ökat stöd. Men så är systemet konstruerat. En lösning vore
          att reformera stödsystemet så att det blev ett utpräglat aktivitetsstöd.
        </p>
        <p xml:id="i-4RH2EQbNijXSa5RMzc9aLC">
          Ovan har jag visat på två skevheter i det nuvarande stödet. Det
          finns fler och sammantaget kan man konstatera att något måste
          göras åt orättvisorna i dag.
        </p>
        <p xml:id="i-4DSE9kZH9RFkmHKTnVXwWx">
          Mot denna bakgrund vill jag fråga statsrådet följande:
        </p>
        <p xml:id="i-US5WdmiBKkwznsttqDK6u5">
          1. Är statsrådet beredd att utjämna skillnaderna på bidragen
          mellan ungdomsorganisationerna och idrotten?
        </p>
        <p xml:id="i-MnBrdvszwa3YzqFE8TFgKS">
          2. Är statsrådet beredd att se över de nuvarande reglerna för
          det statliga stödet till ungdomsorganisationerna?
        </p>
      </div>
    </body>
  </text>
</TEI>
