<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0585">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0585</head>
        <author who="i-ASHgRusN9GoHAH8eioxicP">Marie Wahlgren</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>Sveriges klimatpolitik</topic>
        <docDate when="2005-05-12">den 12 maj</docDate>
        <status when="unknown" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GS10585</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:585 av Marie Wahlgren (fp) till statsrådet
          Lena Sommestad om Sveriges klimatpolitik
        </IPQ_title>
      </div>
      <div type="IPQuestionBody">
        <p xml:id="i-MaefU5Uaaapkf3roSQiGU1">
          Jordens medeltemperatur har ökat under det senaste seklet. Även
          om det finns en vetenskaplig diskussion om vad som är orsaken
          till temperaturökningen anser flertalet forskare att människans
          påverkan via utsläpp av så kallade växthusgaser varit en starkt
          bidragande faktor. Det finns flera olika ämnen som bidrar till
          växthuseffekten, men det största problemet är utsläppen av koldioxid.
          Detta beror på att utsläppen av koldioxid är långt större jämfört
          med andra växthusgaser.
        </p>
        <p xml:id="i-24v5kYUhhHhRA82qPbXodi">
          I årets vårproposition presenteras också så kallade gröna nyckeltal.
          Nyckeltalen visar på om miljöarbetet går på rätt håll. De nyckeltalen
          som presenteras vad avser koldioxidutsläpp är oroande. I stället
          för att ligga på en minskning jämfört med 1990 ses en ökning.
          Siffrorna som presenteras i vårpropositionen är enligt nedan:
        </p>
        <p xml:id="i-6JwtWLSQ8xhJMP2o2UpPNo">
          1990 2000 2002 2003
        </p>
        <p xml:id="i-TwV4ymay2aKYeiHBH8pkoG">
          59 841 59 124 60 548 63 083
        </p>
        <p xml:id="i-SS4qFNHTE7sV9z428qxoTR">
          Vad som är än mer oroande är att Kontrollstation 2004 - Naturvårdsverkets
          och Energimyndighetens underlag till utvärderingen av Sveriges
          klimatstrategi - pekar mycket på att Sverige inte kommer att uppnå
          det av riksdagen fastslagna målet om 4 % minskning av växthusgaserna.
          Dessutom ökar utsläppen efter 2010. Det är oroande att mycket
          pekar på att Sverige inte lyckas med sin måluppfyllnad, detta
          särskilt med tanke på att de faktiska behoven av minskning av
          koldioxidutsläppen på medellång sikt antagligen ligger närmare
          30 %. När man granskar siffrorna ser man att det är trafiken och
          den handlande sektorn som står för ökningen av utsläppen medan
          utsläppen från bostäder, jordbruk och avfallshantering minskar.
        </p>
        <p xml:id="i-AGbUhHJ5dVSm7t3krnqgVo">
          Folkpartiet krävde i samband med besluten kring handelssystemet
          med utsläppsrättigheter att regeringen skulle återkomma med en
          uppfattning kring bördefördelningen mellan olika utsläppsområden.
          Detta för att man på ett bättre sätt ska kunna värdera vilka åtgärder
          som krävs, till exempel storleken på den handlande sektorn. Detta
          har inte skett. Däremot har det höjts röster för att till exempel
          gå ifrån målet att trafiken inte ska öka sina utsläpp. Besluten
          kring den handlande sektorn innebar att man också här fick en
          ökning av utsläppsrätten. Det är troligen så att det krävs en
          samlad välförankrad politik för att kunna ge de långsiktiga regelverk
          som behövs för att ta tag i klimatpolitiken.
        </p>
        <p xml:id="i-F4SG9LXV9kRkYQSpDFM58V">
          Mina frågor till statsrådet blir därför:
        </p>
        <p xml:id="i-2f8xEVSLS9kx9u1Y5i2nkq">
          Vad är statsrådets analys av att utsläppen inte minskar, utan
          tvärtom ökar, under den innevarande perioden?
        </p>
        <p xml:id="i-GiimuhUDmk7EkWjBzKK8Bk">
          Kommer statsrådet att ge mål för hur koldioxidminskningen ska
          ske i de olika sektorerna?
        </p>
        <p xml:id="i-3afkGfN8upN2XLDyYWsLDk">
          Vilka åtgärder kommer statsrådet att genomföra för att minska
          utsläppen från trafiken?
        </p>
        <p xml:id="i-UoCk6VMnt3J6ZsEBGnjf4X">
          På vilket sätt kommer statsrådet att verka för att man får nationell
          samling kring klimatpolitiken?+
        </p>
      </div>
    </body>
  </text>
</TEI>
