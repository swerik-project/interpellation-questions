<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0558">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0558</head>
        <author who="i-Evjo9hsKrPvb3KMyegAipb">Cecilia Magnusson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>barn som misshandlas</topic>
        <docDate when="2005-04-27">den 27 april</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10558</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:558 av Cecilia Magnusson (m) till justitieminister
          Thomas Bodström om barn som misshandlas
        </IPQ_title>
      </div>
      <div type="IPQuestionBody">
        <p xml:id="i-Ljio3jjArf5Qj1TpmZJ5jT">
          Under de senaste tio åren har antalet anmälda fall av barnmisshandel
          ökat med över 90 % enligt en kartläggning som tv 4:s Nyheterna
          gjorde vid årsskiftet. Delvis beror ökningen på att samhället
          blivit bättre på att anmäla barnmisshandel. Forskare menar dock
          att den faktiska ökningen är minst 20 %. Detta är en utveckling
          som måste vändas. Det är inte acceptabelt att tiotusentals barn
          misshandlas varje år.
        </p>
        <p xml:id="i-VM5ir67wbiksQioiWvKBQD">
          Barnens möjligheter att få sin rättssäkerhet till godosedd i
          det svenska rättssamhället måste bli bättre. I dag är rättssystemet
          uppbyggt kring vuxna människor som utsätts för brott eller hamnar
          i utsatta situationer som norm. Barn som utsätts för brott kräver
          dock särskild uppmärksamhet och särskild kompetens hos polisutredaren.
          För att barnen ska känna sig trygga under utredningen måste det
          finnas en förståelse för och kunskap om barns behov och hur de
          agerar när de blivit utsatta för brott.
        </p>
        <p xml:id="i-HcQmpdoRZZhUVXmqdt1UeL">
          Som ett led att bättre möta barn som utsatts för brott talar
          regeringen om att inrätta "barnahus" där myndigheterna samlas
          runt barnet. Det låter fantastiskt men en sådan samordning kostar
          pengar. Pengar, som måste tillskjutas för att inte inkräkta på
          andra uppgifter som polisen, rättsväsendet, vården, socialtjänsten
          med fler har. Hittills har regeringen inte presenterat några konkreta
          förslag till finansiering.
        </p>
        <p xml:id="i-QxNPmmfzzthmjaAe76d2ra">
          Samordningen som regeringen talar om i remissen Barnen i brottets
          skugga är positiv men en kedja är inte starkare än den svagaste
          länken. Därför är det nödvändigt att fortsätta satsa så att polisen
          kan utbilda fler med specialkompetens att utreda våld inom familjen.
          Ett annat område som i linje med det här tankesättet behöver utvecklas
          är åklagarväsendet. I ett försök att stärka åklagarnas kompetens
          att handskas med våld mot barn och inom familjerna har Riksåklagaren
          (RÅ) föreslagit vidareutbildning av ett antal åklagare för att
          de ska bli specialister på att hantera familjevåld. För att de
          ska ha möjlighet att klara en sådan ambitiös målsättning har de
          begärt extra resurser. Jag har länge förespråkat en kompetenshöjning
          inom domstolsväsendet när det gäller att möta barn men inom det
          området har mycket lite skett.
        </p>
        <p xml:id="i-TjKttHdPaxruhtz4WsL2Em">
          För att visa att samhället inte accepterar att barn misshandlas
          bedöms brottet alltid som grovt. Trots detta dömer inte domstolarna
          ut de straff som straffskalan möjliggör. Vanligtvis dömer svenska
          domstolar på den nedre delen av skalan. Strafftiderna behöver
          vara längre. Kriminalvården behöver tid för att genomföra meningsfulla
          rehabiliteringsinsatser. Rehabiliteringen är nödvändig för att
          förövaren ska komma till insikt om sitt brott och minska antalet
          återfall. Även här är det viktigt att stärka kriminalvården så
          att de har tillräckligt med personal och resurser att erbjuda
          vård. Målet måste ju vara att ge barnen en bättre förälder efter
          straffet är avtjänat.
        </p>
        <p xml:id="i-EKb2ToA9iHgb8Vz7LZDdM3">
          1. Vilka åtgärder avser justitieministern att vidta för att utveckla
          och stärka de enskilda myndigheternas kompetens att utreda brott
          där barn har drabbats av såväl misshandel som familjevåld?
        </p>
        <p xml:id="i-NoJ2Mu4Fp6e8fCon9j2uxf">
          2. Vad avser justitieministern att göra för att klargöra hur
          finansieringen av regeringens föreslagna "barnahus" ska ske?
        </p>
        <p xml:id="i-LrPCxakkDWfy3E8rpHis9o">
          3. Vilka åtgärder kommer justitieministern att vidta för att
          skärpa straffutmätningen i samband med barnmisshandel så att en
          adekvat behandling kan ges till förövaren?
        </p>
      </div>
    </body>
  </text>
</TEI>
