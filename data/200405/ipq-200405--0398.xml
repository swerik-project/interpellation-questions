<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0398">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0398</head>
        <author who="i-SKjAmNScZ7eZ3a8Xy1J8hs">Maria Larsson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>IUC och UPA-uppdraget</topic>
        <docDate when="2005-02-17">den 17 februari</docDate>
        <status when="2005-04-22" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GS10398</external_id>
        <debate>
          <turn when="2005-04-22 09:21:37" duration="162">Thomas Östros (S)</turn>
          <turn when="2005-04-22 09:24:15" duration="256">Maria Larsson (Kd)</turn>
          <turn when="2005-04-22 09:28:28" duration="200">Thomas Östros (S)</turn>
          <turn when="2005-04-22 09:31:45" duration="248">Maria Larsson (Kd)</turn>
          <turn when="2005-04-22 09:35:49" duration="200">Ingegerd Saarinen (Mp)</turn>
          <turn when="2005-04-22 09:39:06" duration="150">Thomas Östros (S)</turn>
          <turn when="2005-04-22 09:41:31" duration="167">Maria Larsson (Kd)</turn>
          <turn when="2005-04-22 09:44:15" duration="152">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:398 av Maria Larsson (kd) till näringsminister
          Thomas Östros om IUC och UPA-uppdraget
        </IPQ_title>
      </div>
      <div type="IPQuestionBody">
        <p xml:id="i-J8Qk1c7fpyQXWDK8x3X6n6">
          IUC-verksamheten är ett underifrån initierat och kostnadseffektivt
          instrument för att i första hand stödja små företags utveckling.
          Det så kallade UPA-uppdraget, det vill säga uppsökande verksamhet,
          produktutveckling och avknoppning samt de omfattande utbildningsinsatser
          som skett via IUC har haft stor betydelse såväl för tillkomsten
          av nya produkter som av nya arbetstillfällen. Alla utvärderingar
          som skett sedan 1998 av UPA-uppdraget har visat på mycket positiva
          resultat @ nya företag, nya jobb, regional aktivitet och ett gemensamt
          ägande och ansvarstagande av arbetsmarknadens parter. Utvärderingarna
          har också visat att de relativt sett små satsningarna nyttjats
          på ett effektivt sätt.
        </p>
        <p xml:id="i-SFCs129GM824gcxqubc7yF">
          Dessvärre har IUC-bolagen hela tiden tvingats leva med oklara
          ekonomiska förutsättningar, inte minst beträffande UPA-uppdraget.
          Besked från Regeringskansliet har lämnats med väldigt kort framförhållning,
          vilket blir ohållbart för de som ska planera verksamhet, anställa
          människor, teckna kontrakt och så vidare. Många uppgifter har
          förblivit ogjorda i väntan på besked. Trots detta har resultatet
          varit positivt men kunde naturligtvis varit än bättre med möjlighet
          till en långsiktig planering.
        </p>
        <p xml:id="i-RDbcRGj3y5CDaqDP4JHojS">
          I oktober 2004 lämnade IUC-nätverken in en budget för 2005 till
          Nutek avseende UPA-uppdraget. Där utlovades minst 200 nya produktprojekt
          och 1 050 nya arbetstillfällen. Svar från Nutek på detta budgetförslag
          har ännu inte kommit. Det innebär att personal från IUC-bolagen
          friställs och företagens projektidéer läggs på is.
        </p>
        <p xml:id="i-3yRajxFYWyQabTFAZA8JiD">
          I december 2004 utlyser så Nutek på uppdrag av Näringsdepartementet
          ett nytt produktutvecklingsprogram för små företag. Ingen visste
          då om det ersätter nuvarande UPA-uppdrag eller om det var en komplettering.
        </p>
        <p xml:id="i-RisiwytB3Dhuxu7aJ79gB2">
          Detta nya program är ett så kallat call-förfarande, alltså öppet
          att söka för alla. När Nutek höll informationsmöte i början på
          januari sade Nuteks handläggare att programmet inte ersätter UPA-uppdraget.
          Näringsminister liksom statssekreterare uppgav någon vecka senare
          att det nya programmet visst ersätter UPA-uppdraget i sin gamla
          tappning. Vad gäller? De nya pengarna är rena bidrag i motsats
          till UPA som är återbetalningsskyldiga och som går in i nya produktutvecklingsprojekt
          som leder till nya arbetstillfällen. Almi antas administrera och
          till stor del utföra dessa nya bidrag. De nya pengarna kräver
          också medfinansiering av offentliga medel, beslut om företagsprojekt
          kan ej fattas direkt, det finns inget inslag av uppsökande eller
          initierande insatser, ingen avknoppningsverksamhet och ingen uppföljning
          för reinvestering i nya projekt. Eventuella projektmedel ska utbetalas
          i efterskott och inte som med UPA-medlen kontinuerligt mot utfört
          arbete. Det är bara att konstatera att UPA-uppdraget som för en
          liten penning skapat många nya produkter och många nya jobb i
          vårt land nu byts mot ett traditionellt bidragssystem som inte
          skapar den flexibilitet och tillgänglighet som gör att små företag
          och små uppfinnare kan få understöd i sina kreativa processer.
        </p>
        <p xml:id="i-RLrpU64ZZqWhAaiu6qpn8b">
          Med anledning av det ovan anförda vill jag ställa följande frågor
          till statsrådet Thomas Östros:
        </p>
        <p xml:id="i-H7ZPpXM89PUXPRMf5akAeE">
          Vilka åtgärder avser statsrådet att vidta för att utvärdera antalet
          nya företag och jobb samt kostnadsbilden, i det nya call-förfarandet
          jämfört med det gamla UPA-uppdraget?
        </p>
        <p xml:id="i-AUBmgUvB6XFygnmsuzr2zb">
          Vilka åtgärder avser statsrådet att vidta för att en väl fungerande
          modell för uppsökande verksamhet, produktutveckling och avknoppning
          med regionala partnerskap bestående av företag och fackliga organisationer
          inte ska slås sönder?
        </p>
        <p xml:id="i-LYYwWh918sA4fB367zbdes">
          Avser statsrådet att återföra uppdraget direkt till IUC-bolagen?
        </p>
      </div>
    </body>
  </text>
</TEI>
