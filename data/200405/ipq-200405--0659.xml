<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0659">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0659</head>
        <author who="i-4SAiMdwrEthd2M8z2yjtkv">Ana Maria Narti</author>
        <recipient who="i-3kVCtR7mCK6mW2F6oaBMR5">Göran Persson</recipient>
        <topic>kunskap om EU:s utveckling</topic>
        <docDate when="2005-05-23">den 23 maj</docDate>
        <status when="2005-05-31" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GS10659</external_id>
        <debate>
          <turn when="2005-05-31 18:21:54" duration="157">Bosse Ringholm (S)</turn>
          <turn when="2005-05-31 18:24:27" duration="240">Ana Maria Narti (Fp)</turn>
          <turn when="2005-05-31 18:28:23" duration="208">Bosse Ringholm (S)</turn>
          <turn when="2005-05-31 18:31:48" duration="254">Ana Maria Narti (Fp)</turn>
          <turn when="2005-05-31 18:35:58" duration="144">Bosse Ringholm (S)</turn>
          <turn when="2005-05-31 18:38:19" duration="106">Ana Maria Narti (Fp)</turn>
          <turn when="2005-05-31 18:40:01" duration="139">Bosse Ringholm (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:659 av Ana Maria Narti (fp) till statsminister
          Göran Persson om kunskap om EU:s utveckling
        </IPQ_title>
      </div>
      <div type="IPQuestionBody">
        <p xml:id="i-BE1TicBMXNxiFaYH2W2Enk">
          Våren 2005 är en dramatisk tid för Sveriges relationer med resten
          av Europeiska unionen. Folkomröstningarna om den nya konstitutionen
          pågår i andra länder och den svenska nej-rörelsen passar på för
          att hetsa upp alla unionens motståndare till nya angrepp på detta
          projekt. Samtidigt etableras de nya medlemsstaterna allt djupare
          in i samarbetet och de näst intill godkända kandidatländerna gör
          sig redo för att komma in i samfundet.
        </p>
        <p xml:id="i-FcNvauHrg2mLS5rqZHUx4P">
          Det som mest förvånar är den tystnad som råder på den sida av
          det politiska fältet där dagens ansvariga för relationerna med
          unionen befinner sig @ det vill säga hos regeringen. Medan nej-rörelsen
          kommer med olika initiativ för att få till stånd en folkomröstning,
          nöjer regeringen sig med att envist upprepa sin vägran att acceptera
          en sådan lösning. Vi ser och hör nästan ingenting om innehållet
          i konstitutionen, om de olika principiella frågor som väcks om
          detta förslag faller, om balansen mellan Sveriges grundlag och
          det förslagna nya fördraget. Inte heller får vi veta vad regeringen
          planerar strategiskt med tanke på unionens långsiktiga framtid.
        </p>
        <p xml:id="i-57ZsFuXuSPmoohPybboBZK">
          Denna passivitet kan förvåna till och med politisk intresserade
          medborgare som vet att socialdemokratin är splittrad när det gäller
          relationerna med EU. Att studera en ny konstitution är inte en
          lätt uppgift för människor som inte dagligen hanterar statsvetenskapliga
          texter och internationella lagar. Den tid som vi just upplever
          erbjuder alltså tusen tillfällen för en kampanj som ökar medborgarnas
          kunskap om EU på alla nivåer. Var finns de lätt lästa broschyrerna
          och de attraktiva förklaringstexter som behövs om vi verkligen
          vill att Sveriges folk ska inta en välgenomtänkt ställning till
          de problem som EU:s utveckling väcker? Hur kommer det sig att
          landets politiska partier och andra starka organisationer inte
          uppmuntras av regeringen att ofta engagera sig i debatter? Varför
          får vi läsa och höra så lite om studiecirklar och föreläsningar
          som ökar befolkningens kompetens i EU-frågor?
        </p>
        <p xml:id="i-F8p3oGZhnvMu9Fdo1UPryk">
          Under kampanjen inför folkomröstningen om euron och valkampanjen
          till EU-parlamentet har jag personligen tagit del av obegripligt
          förenklade och farligt aggressiva påståenden om EU. Jag fick höra
          att jag som ville införa euron i Sverige var på väg att sälja
          Sverige till hänsynslösa utländska kapitalister och att jag arbetade
          för att etablera en allomfattande diktatur i hela EU. Den våldsamma
          hatpropagandan försökte ta den största delen av den politiska
          debatten och den var i sig ett hot mot både den nationella och
          den internationella demokratin; hat ger alltid upphov till ett
          destruktivt politiskt klimat. Det vore oerhört farligt att än
          en gång låta det politiska rummet fyllas av hatiska och våldsamma
          känslor.
        </p>
        <p xml:id="i-K4uPsbN7aURLjXkXCgHgvn">
          Med bakgrund i de presenterade fakta frågar jag statsministern
          vad han avser att göra för att sprida kunskap om EU:s utveckling
          och för att skapa förutsättningar för en debatt styrd av förnuft
          och kompetenta analytiska ställningstaganden.
        </p>
      </div>
    </body>
  </text>
</TEI>
