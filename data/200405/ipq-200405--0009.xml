<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0009">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0009</head>
        <author who="i-QKE6ihmLRJvwhV4neD6h7b">Erik Ullenhag</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>stopplagen</topic>
        <docDate when="2004-09-16">den 16 september</docDate>
        <status when="unknown" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS109</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:9 av Erik Ullenhag (fp) till statsrådet
          Ylva Johansson om stopplagen
        </IPQ_title>
      </div>
      <div type="IPQuestionBody">
        <p xml:id="i-RfntuGNXQYoa8BrnjAxwvv">
          Den socialdemokratiska riksdagsmannen Pär Axel Sahlberg föreslog
          i en utredning (SOU 2003:23) att uppgiften att ansvara för driften
          av hälso- och sjukvård inte ska kunna överlämnas till sjukhus
          som är vinstdrivande bolag eller stiftelser om verksamheten innefattar
          ett ansvar för regionsjukvård. Uppdraget till utredningen var
          att föreslå åtgärder som skulle ersätta den tillfälliga så kallade
          stopplagen som förbjöd landstingen att teckna nya avtal med akutsjukhus
          som har vinstmotiv.
        </p>
        <p xml:id="i-K5fZg7MiSzrnzPEVZhemuL">
          I slutet av juni i år föreslog regeringen i en promemoria (S2004/4905/HS)
          att ansvaret för driften av ett sjukhus över huvud taget inte
          får överlämnas till vårdgivare som skapar vinst åt ägaren. PM:et
          baseras på en överenskommelse med v och mp. Det presenteras inga
          förslag rörande primärvården, men en lagreglering kan enligt promemorian
          träda i kraft efter år 2009.
        </p>
        <p xml:id="i-22DryqxUMaS97Dr9fJ2Svq">
          De två dokumenten har olika karaktär. Förslagen inskränker i
          bägge fallen det kommunala självstyret och förslagen är avsedda
          att minska privat driven sjukvård. Det har dock i regeringens
          och samarbetspartiernas promemoria skett en väsentlig tyngdpunktsförskjutning
          där hela fokus nu ligger på vinstmotivet och där praktiska erfarenheter
          av ökad mångfald i sjukvård inte beaktas.
        </p>
        <p xml:id="i-8DgPJQVRjALbEF8CrTNjXK">
          Promemorian har remissbehandlats under sommaren och kritiken
          har varit massiv @ inte minst från vårdpersonalens fackliga organisationer.
          Men även Konkurrensverket och Statens beredning för medicinsk
          utvärdering (SBU) har haft allvarliga invändningar. SBU konstaterar
          att "promemorian är resultatet av politiska diskussioner i en
          kontroversiell fråga, där det vetenskapliga faktaunderlaget är
          starkt begränsat". Man fortsätter "Enligt SBU:s uppfattning finns
          det, vilket för övrigt framhölls i betänkandena från utredningen
          om vårdens ägarformer, goda skäl att eftersträva en ökad mångfald
          i vården". SBU har en viktig poäng i att poängtera att det är
          avtalens utformning och innehåll, samt inte minst krav på uppföljning,
          som är avgörande för huruvida god hälso- och sjukvård på lika
          villkor kan erbjudas medborgarna.
        </p>
        <p xml:id="i-9b1n7PaZvSnmRTZXptVZtn">
          Mot bakgrund av det som här anförts vill jag fråga vård- och
          äldreomsorgsministern:
        </p>
        <p xml:id="i-ST1kAgTivtftyoDw5D37NF">
          1. Avser ministern att medverka till att regeringen lägger en
          proposition angående sjukvårdshuvudmännens rätt att överlämna
          driften av sjukhus till entreprenörer som driver verksamhet med
          syfte att skapa vinst åt ägaren?
        </p>
        <p xml:id="i-CJazmZtKbYjf9QtuKenpUX">
          2. Kommer enligt ministerns bedömning en eventuell proposition
          att utformas enligt förslag i Pär Axel Sahlbergs utredning om
          vårdens ägarformer eller enligt Socialdepartementets promemoria,
          baserad på en politisk överenskommelse med v och mp?
        </p>
      </div>
    </body>
  </text>
</TEI>
