<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0033">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0033</head>
        <author who="i-UmSX9m2mxvWevquvVduNpz">Anne-Marie Ekström</author>
        <recipient who="i-UPW2cbGnTUbMZaKTrot5Bh">Morgan Johansson</recipient>
        <topic>klassificering av ämnen som kan användas som narkotika</topic>
        <docDate when="2004-09-24">den 24 september</docDate>
        <status when="2004-10-12" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GS1033</external_id>
        <debate>
          <turn when="2004-10-12 19:28:23" duration="177">Morgan Johansson (S)</turn>
          <turn when="2004-10-12 19:31:17" duration="233">Anne-Marie Ekström (Fp)</turn>
          <turn when="2004-10-12 19:34:59" duration="265">Ulf Sjösten (M)</turn>
          <turn when="2004-10-12 19:39:14" duration="265">Birgitta Sellén (C)</turn>
          <turn when="2004-10-12 19:43:29" duration="251">Morgan Johansson (S)</turn>
          <turn when="2004-10-12 19:47:31" duration="173">Anne-Marie Ekström (Fp)</turn>
          <turn when="2004-10-12 19:50:14" duration="218">Ulf Sjösten (M)</turn>
          <turn when="2004-10-12 19:53:42" duration="78">Birgitta Sellén (C)</turn>
          <turn when="2004-10-12 19:54:51" duration="265">Morgan Johansson (S)</turn>
          <turn when="2004-10-12 19:59:07" duration="71">Anne-Marie Ekström (Fp)</turn>
          <turn when="2004-10-12 20:00:08" duration="102">Ulf Sjösten (M)</turn>
          <turn when="2004-10-12 20:01:42" duration="101">Morgan Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:33 av Anne-Marie Ekström (fp) till statsrådet
          Morgan Johansson om klassificering av ämnen som kan användas som
          narkotika
        </IPQ_title>
      </div>
      <div type="IPQuestionBody">
        <p xml:id="i-2hqFtYASWF6qGFJb9qvSPf">
          Alla medel som står till buds måste användas för att minska droganvändning.
          Polis och tull måste få resurser för att förhindra att narkotika
          kommer in i landet och sprids.
        </p>
        <p xml:id="i-8cguYN2h7qMdzGZyDA8avB">
          Tyvärr är det dock så att många droger produceras inom landet,
          legalt eller illegalt. Ständigt uppstår nya ämnen som kan användas
          som berusningsmedel och samhället hänger inte med att klassa dessa
          ämnen som narkotika. I många fall har drogen ett normalt användningsområde
          som gör det omöjligt att över huvud taget klassa ämnet som narkotika
          med dagens lagstiftning.
        </p>
        <p xml:id="i-Pmk3YRxRdzy2CQU9vctxw9">
          Ett sådant ämne är till exempel butandiol som används inom industrin
          som ett mer miljövänligt alternativ vid plasttillverkning. Butandiol
          är likvärdig med den narkotikaklassade drogen GHB som kan köpas
          och innehas av vemsomhelst. När en narkotikahärva nystades upp
          i Borås under våren 2004 beslagtogs 40 liter butandiol.
        </p>
        <p xml:id="i-4oxd8meEDVnqkong3AqCTL">
          Trots alla försök att komma undan att lämna tillbaka dessa 40
          liter, vilket motsvarar ungefär 4 000 doser ute på marknaden,
          måste nu polisen enligt nuvarande lagstiftning lämna tillbaka
          butandiolen till innehavaren. Risken för att den som tar drogen
          får i sig en överdos är stor och dödsfall har redan inträffat.
          Under sommaren 2004 har också en ung kvinna avlidit till följd
          av att hon använt butandiol.
        </p>
        <p xml:id="i-S2DATDeDJ5qJ8gpdHSvWnj">
          Dagens narkotikalagstiftning eller lagstiftningen om vissa hälsofarliga
          varor är inte lämpad för en klassificering av till exempel butandiol.
          Lagstiftningen förutsätter att de ämnen som kan komma i fråga
          för klassificering saknar mera allmänna användningsområden.
        </p>
        <p xml:id="i-PbX6MbBqEQC7XaD1LhRXPS">
          Som svar på min fråga 2003/04:1398 svarade folkhälsoministern
          att det för närvarande pågår ett arbete inom Regeringskansliet
          för att ta fram ett lagförslag som möjliggör en klassificering
          av ämnen med sådana mera allmänna användningsområden och att en
          klassificering medför bland annat att det blir brottsligt att
          inneha substansen utan särskilt tillstånd samt att den kan förverkas
          efter ett beslag och därför inte behöver återlämnas till ägaren.
        </p>
        <p xml:id="i-AMatDq5DTDfGCNgUiyPCTy">
          Folkhälsoministern hänvisar också till att en klassificering
          betraktas som ett så kallat tekniskt handelshinder och det är
          också viktigt att hänsyn tas till EG-rättens krav. Detta borde
          vara ett problem som också finns inom andra EU-länder.
        </p>
        <p xml:id="i-XQsz5EKtFCi53zLVkiKmnb">
          Regeringen har vetat om problemet med denna typ av drog länge
          men det går väldigt långsamt att hitta en lösning.
        </p>
        <p xml:id="i-YK5eH7HKUWaVqffiN7Qq3h">
          Vilka åtgärder ämnar folkhälsoministern vidtaga för att skynda
          på utredningen som pågår på Regeringskansliet?
        </p>
        <p xml:id="i-JMekPHWV7wfCtG2fywthi5">
          Vilka åtgärder ämnar folkhälsoministern vidtaga för att samordna
          problemet med andra EU-länder?
        </p>
      </div>
    </body>
  </text>
</TEI>
