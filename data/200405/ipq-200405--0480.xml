<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0480">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0480</head>
        <author who="i-TECanR77Prb79DHwPvLitN">Annelie Enochson</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>de bortförda barnen</topic>
        <docDate when="2005-03-18">den 18 mars</docDate>
        <status when="2005-04-05" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10480</external_id>
        <debate>
          <turn when="2005-04-05 19:45:53" duration="167">Laila Freivalds (S)</turn>
          <turn when="2005-04-05 19:45:53" duration="167">Laila Freivalds (S)</turn>
          <turn when="2005-04-05 19:45:54" duration="166">Laila Freivalds (S)</turn>
          <turn when="2005-04-05 19:45:54" duration="168">Laila Freivalds (S)</turn>
          <turn when="2005-04-05 19:48:36" duration="249">Annelie Enochson (Kd)</turn>
          <turn when="2005-04-05 19:48:36" duration="249">Annelie Enochson (Kd)</turn>
          <turn when="2005-04-05 19:48:36" duration="249">Annelie Enochson (Kd)</turn>
          <turn when="2005-04-05 19:52:41" duration="205">Laila Freivalds (S)</turn>
          <turn when="2005-04-05 19:52:41" duration="245">Laila Freivalds (S)</turn>
          <turn when="2005-04-05 19:52:41" duration="204">Laila Freivalds (S)</turn>
          <turn when="2005-04-05 19:52:42" duration="204">Laila Freivalds (S)</turn>
          <turn when="2005-04-05 19:56:01" duration="221">Annelie Enochson (Kd)</turn>
          <turn when="2005-04-05 19:56:01" duration="184">Annelie Enochson (Kd)</turn>
          <turn when="2005-04-05 19:56:01" duration="183">Annelie Enochson (Kd)</turn>
          <turn when="2005-04-05 19:56:01" duration="235">Annelie Enochson (Kd)</turn>
          <turn when="2005-04-05 19:59:00" duration="229">Göran Lindblad (M)</turn>
          <turn when="2005-04-05 19:59:00" duration="263">Göran Lindblad (M)</turn>
          <turn when="2005-04-05 19:59:00" duration="230">Göran Lindblad (M)</turn>
          <turn when="2005-04-05 19:59:04" duration="228">Göran Lindblad (M)</turn>
          <turn when="2005-04-05 20:02:45" duration="203">Laila Freivalds (S)</turn>
          <turn when="2005-04-05 20:02:45" duration="204">Laila Freivalds (S)</turn>
          <turn when="2005-04-05 20:02:47" duration="202">Laila Freivalds (S)</turn>
          <turn when="2005-04-05 20:06:04" duration="121">Annelie Enochson (Kd)</turn>
          <turn when="2005-04-05 20:06:05" duration="120">Annelie Enochson (Kd)</turn>
          <turn when="2005-04-05 20:08:01" duration="117">Göran Lindblad (M)</turn>
          <turn when="2005-04-05 20:08:01" duration="116">Göran Lindblad (M)</turn>
          <turn when="2005-04-05 20:09:53" duration="177">Laila Freivalds (S)</turn>
          <turn when="2005-04-05 20:09:53" duration="178">Laila Freivalds (S)</turn>
          <turn when="2005-04-05 20:09:54" duration="232">Laila Freivalds (S)</turn>
          <turn when="2005-04-05 20:09:54" duration="228">Laila Freivalds (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:480 av Annelie Enochson (kd) till utrikesminister
          Laila Freivalds om de bortförda barnen
        </IPQ_title>
      </div>
      <div type="IPQuestionBody">
        <p xml:id="i-FaaPXhTsb2osaU9KeRvbZX">
          I dag är ca 100 svenska barn bortförda eller kvarhållna i utlandet
          mot en förälders vilja. I några fall vet inte ens föräldern om
          barnet lever. Enligt UD har antalet ärenden under den senaste
          femårsperioden fördubblats.
        </p>
        <p xml:id="i-QE2ZsRo92ZhCym7rkCpW4K">
          Sverige har skrivit under barnkonventionen där det står att barnets
          bästa ska sättas främst. I konventionens artikel 11 sägs vidare
          att medlemsländerna ska bekämpa att barn olovligen förs bort eller
          hålls kvar i ett annat land än hemlandet. Sverige har även skrivit
          under Haagkonventionen där det står "ändamålet med konventionen
          är att säkerställa ett snabbt återförande av barn som olovligen
          har förts ut eller kvarhållits i en fördragsanslutande stat".
        </p>
        <p xml:id="i-NybAoJ6Zt16gLSBcHr66wa">
          Det finns fyra handläggare på UD som handlägger frågan om alla
          dessa bortförda barn. När man pratar med föräldrar till dessa
          bortrövade barn så är de besvikna över att de inte blir bemötta
          på ett tillfredsställande sätt utan med nonchalans från UD. De
          menar att de själva fått jobba hårt för att få kontakt med ansvarig
          handläggare och för att få veta vad som händer med barnen.
        </p>
        <p xml:id="i-TXWVYwvKiwXHoD73nKq8rp">
          Vid mina kontakter med ambassadpersonal i olika länder har det
          framkommit att alla tycker att just frågan om bortrövade barn
          tillhör de jobbigaste, svåraste och tyngsta arbetsuppgifterna.
          Det är därför anmärkningsvärt att UD inte har mer personal och
          en högre utbildning för dessa tunga uppgifter som att få hem de
          bortrövade barnen.
        </p>
        <p xml:id="i-T9vnZQvokTeF4QLzwQKiyk">
          Många av föräldrarna vittnar om vilken oerhört svår ekonomisk
          situation de hamnar i när deras barn blir bortrövade. Det är många
          som inte kan få rättshjälp eftersom de ligger precis ovanför gränsen
          för en årsinkomst på 240 000 kr. UD uppmanar föräldrarna att skaffa
          advokater för att de ska kunna få hjälp med att få hem sina barn.
          Att avlöna en svensk och kanske även utländsk advokat är självklart
          mycket kostsamt.
        </p>
        <p xml:id="i-DHvNokYqgZmZPopCdzMxyX">
          Den mycket svåra ekonomiska situationen uppstår i ett läge när
          föräldrarna samtidigt är oerhört utsatta, oroliga och vilsna.
          De lever i ett trauma, i en katastrof där deras barn är bortrövade,
          kidnappade. I kontakten med föräldrarna krävs det därför en stor
          grad av empati, medmänsklighet och engagemang. Personalen på UD
          måste kunna hantera denna stress och bistå psykologiskt. Därför
          borde det vara en självklarhet att alla föräldrar till dessa bortrövade
          barn får en personlig handläggare och konkreta handlingsplaner
          för varje ärende. Dessa handlingsplaner ska läggas upp i samråd
          med föräldrarna. Handläggarna ska vara anträffbara och ha informationsplikt
          minst var 14:e dag för att informera föräldrarna om hur långt
          ärendet kommit.
        </p>
        <p xml:id="i-UPniDoFDXaHsaYANxwavwy">
          Det borde även vara en självklarhet att Sveriges olika ambassader
          hjälper till med att översätta material åt föräldrarna utan kostnad.
          Det finns ca 2 500 anställda inom UD, människor med stor språkkompetens.
          Dessa borde ha som prioriterad uppgift att ta hand om svenska
          medborgare, var i världen de än befinner sig, och att få hem bortrövade
          barn borde komma främst.
        </p>
        <p xml:id="i-RpV67YA5PAx2347i4Fk5C5">
          Det är inte rimligt att det ska vara så lätt att röva bort ett
          barn från Sverige. Det kan starkt ifrågasättas om Utrikesdepartementet
          sköter sitt uppdrag när inte tillräckligt med personal avsätts
          för att hjälpa dessa våra minsta medborgare.
        </p>
        <p xml:id="i-Wgq9h7SvBTYaTAQxFGXfca">
          Vilka åtgärder avser statsrådet att vidta så att föräldrar till
          bortförda barn får den hjälp som krävs för att få hem sina barn?
        </p>
        <p xml:id="i-6rvTkMcewCcJexTYhG2M5N">
          Avser statsrådet att vidta åtgärder så att föräldrar till bortförda
          barn får rättshjälp, trots att kravet på högsta årsinkomst överskrids?
        </p>
        <p xml:id="i-B5GB2X2S1n9TrosvRaLrD6">
          Avser statsrådet att vidta åtgärder så att föräldrar till bortförda
          barn får en personlig handläggare med informationsplikt och att
          en konkret handlingsplan upprättas i varje ärende?
        </p>
        <p xml:id="i-8xFH9V15buF6ZondYwCrcK">
          Avser statsrådet att vidta åtgärder så att föräldrar till bortförda
          barn får hjälp med översättning av dokument utan någon kostnad?
        </p>
        <p xml:id="i-FJxCoPAGZtsnVFcNV1CJ76">
          Avser statsrådet att vidta åtgärder för att utöka antalet anställda
          som handhar frågor om bortförda barn inom Utrikesdepartementet?
        </p>
      </div>
    </body>
  </text>
</TEI>
