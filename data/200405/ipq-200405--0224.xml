<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0224">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0224</head>
        <author who="i-QKE6ihmLRJvwhV4neD6h7b">Erik Ullenhag</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>översyn av äldreomsorgen</topic>
        <docDate when="2004-11-29">den 30 november</docDate>
        <status when="2005-01-25" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS10224</external_id>
        <debate>
          <turn when="2005-01-25 18:00:25" duration="222">Ylva Johansson (S)</turn>
          <turn when="2005-01-25 18:03:52" duration="238">Harald Nordlund (Fp)</turn>
          <turn when="2005-01-25 18:07:37" duration="188">Ylva Johansson (S)</turn>
          <turn when="2005-01-25 18:10:33" duration="207">Harald Nordlund (Fp)</turn>
          <turn when="2005-01-25 18:13:49" duration="249">Ylva Johansson (S)</turn>
          <turn when="2005-01-25 18:17:39" duration="121">Harald Nordlund (Fp)</turn>
          <turn when="2005-01-25 18:19:28" duration="98">Ylva Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:224 av Erik Ullenhag (fp) till statsrådet
          Ylva Johansson om översyn av äldreomsorgen
        </IPQ_title>
      </div>
      <div type="IPQuestionBody">
        <p xml:id="i-E8zMP2uLmWQeayWPbFaHFW">
          Hösten 2002 utlovade den dåvarande socialministern Lars Engqvist
          tio reformer för den svenska sjukvården. En granskning som Dagens
          Medicin (39/2004) genomfört visar att endast två av dessa löften
          genomförts när Lars Engqvist fick avgå eftersom statsminister
          Göran Persson ville "toppa laget". Ett av de löften som inte genomförts
          är att regeringen lovat att "se över" äldreomsorgen. Sedan löftet
          gavs har bristerna i äldreomsorgen blivit allt större.
        </p>
        <p xml:id="i-RkSd6ujRZLb867fVgZFv3h">
          I dag 2004 rapporterar samtliga länsstyrelser om en negativ utveckling
          inom kommunernas äldreomsorg. Här några exempel:
        </p>
        <p xml:id="i-Y63v3SZmSMCSBjhc7aGdfV">
          Många äldre nekas ett värdigt vardagsliv, till exempel hjälp
          att någon gång komma ut i friska luften, välja när de vill lägga
          sig eller få möjlighet att duscha regelbundet.
        </p>
        <p xml:id="i-LzPU681S2w7napmL5uVwka">
          4 000 till 5 000 åldringar nekas årligen plats i äldreboenden,
          trots att de har bedömts behöva det.
        </p>
        <p xml:id="i-91Bx897ftZstb3fbM43rum">
          Andelen personer utan eget rum inom särskilda boendeformer för
          äldre har ökat sedan 1997 i så många som ett tjugotal kommuner.
        </p>
        <p xml:id="i-2dDdpaYSNKbxRpL1ToBhp1">
          Den parlamentariska Äldreberedningen Senior 2005 (2003:91) har
          efter Engqvists löfte lagt förslag om "100 steg till trygghet
          och utveckling med en åldrande befolkning", men någon proposition
          med anledning av förslagen har regeringen inte presenterat. Riksdagen
          har i själva verket endast behandlat en proposition med anknytning
          till äldreomsorgen sedan Engqvist ställde ut sina löften till
          svenska folket. Denna enda proposition från 2002/03 handlade om
          samverkan och möjligheten att inrätta gemensamma nämnder mellan
          kommuner och landsting. En skrivelse om uppföljning av den nationella
          handlingsplanen presenterades dock med redovisning av läget och
          tidigare vidtagna åtgärder. Riksdagsåret 2003/04 lämnades ingen
          proposition som rörde äldreomsorgen.
        </p>
        <p xml:id="i-ArP2mnWLXHRZPvUiXv69Ba">
          Regeringens budgetproposition innehöll förvisso en utbildningssatsning
          för äldreomsorgens personal, men samtidigt begränsas förnyelsen
          av vården och vårdyrkenas attraktivitet genom den planerade så
          kallade stopplagen för privata sjukhus.
        </p>
        <p xml:id="i-Hkcn9c3QpWas8qGaYdU8L6">
          Jag vill med hänvisning till ovanstående fråga vård- och äldreomsorgsminister
          Ylva Johansson:
        </p>
        <p xml:id="i-6dYQWWa2QADczVoKg6FWRB">
          Avser du att före valet 2006 fullfölja din företrädares löfte
          att regeringen ska se över äldreomsorgen och presentera en samlad
          proposition gällande åtgärder för den framtida äldreomsorgen med
          anledning av bland annat Äldreberedningens betänkande?
        </p>
      </div>
    </body>
  </text>
</TEI>
