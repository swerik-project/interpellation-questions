<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0150">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0150</head>
        <author who="i-4SAiMdwrEthd2M8z2yjtkv">Ana Maria Narti</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>försvarande av demokratin i världen</topic>
        <docDate when="2004-11-17">den 17 november</docDate>
        <status when="unknown" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10150</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:150 av Ana Maria Narti (fp) till utrikesminister
          Laila Freivalds om försvarande av demokratin i världen
        </IPQ_title>
      </div>
      <div type="IPQuestionBody">
        <p xml:id="i-B3r5FcLF8i9gbJMeapWErb">
          Om vi verkligen vill förebygga konflikter som hotar demokratin
          måste vi börja med de första impulserna. Att förebygga våldsamma
          konflikter och blodiga sammanstötningar betyder att på allvar
          ta itu med hatpolitik och våldsromantik. I upprinnelsen till nutidens
          elände står politiska myter som pekar ut vissa människor och vissa
          företeelser som fiender, lovliga byten, självklara mål för aggressivitet.
          Hatets politik startar med ord och glider lätt in i allt farligare
          handlingar.
        </p>
        <p xml:id="i-Eb9Y5fqSEiH8TLg3WB6evR">
          Den 21 december 1965 antogs i New York en internationell konvention
          om avskaffande av alla former av rasdiskriminering. 1965 års konvention
          behöver revideras och vidgas. De senaste årens våldsamma händelser
          har inte burit exklusivt rasistiska och fascistiska förtecken.
          Det är inte enbart högerextrema hot som underminerar demokratin
          i världen. Extremhögern och extremvänstern stöder och förstärker
          varandra. Genom att handgripligen slåss på gator och torg och
          genom att gömma sig bakom argumenten "det var de andra som startade,
          vi var tvungna att försvara oss" bygger dessa motstridiga @ dock
          nära besläktade @ attityder en arena för ickeparlamentariska och
          antidemokratiska handlingar.
        </p>
        <p xml:id="i-6fpj3eQRyhqjPX9EPUxNbW">
          FN:s konvention mot rasdiskriminering behöver alltså omarbetas
          så att den inbegriper alla arter av hatpolitik, alla politiska
          aktiviteter som bygger på våldsamma angrepp mot vissa grupper
          eller mot vissa politiska, sociala eller ekonomiska strukturer.
        </p>
        <p xml:id="i-CbLdzthvgrSzNWVmorCd76">
          Det röda våldet är inte annorlunda än det svarta våldet, den
          våldsamma klasskampen är inte i något sammanhang "bättre" än raskriget.
          Aggressivitet inspirerad av den traditionella vänsterretoriken
          @ beväpnad klasskamp, våldsamt uppror mot kapitalismen, angrepp
          på olika arter av privat egendom och USA-hat @ är lika destruktiv
          som rasism och utlänningshat.
        </p>
        <p xml:id="i-UmqmBoqSS9GarS5YWUy5WS">
          Till listan av ideologiska förintelsemaskiner måste man lägga
          den religiösa och den ateistiska intoleransen. För några decennier
          sedan skulle få människor ha trott att massmord och så kallad
          etnisk rensning skulle återkomma i vår vardag under kristendomens
          eller islams fana. I dag vet vi att vi lever i en värld lika hårt
          drabbad av trons våldshandlingar som Frankrike under Bartolomeinatten
          eller Spanien under inkvisitionens storhetstid. Den religiösa
          intoleransen bör systematiskt bekämpas @ den kristna lika mycket
          som den judiska och den islamiska. Samtidigt bör vi lyfta fram
          grymheter grundade på motsatt tänkande: massmorden på präster
          och nunnor under franska revolutionen, förföljelserna av troende
          människor i Stalins Sovjet och i Maos Kina samt förtrycket av
          falungongrörelsen i dag.
        </p>
        <p xml:id="i-XxJnXUZY7FfBdb3y4wJpyP">
          Alla former av politik byggd på rashat, klasshat, religiös eller
          ateistisk intolerans bör bekämpas i FN:s och EU:s medlemsländer.
          Pedagogiska program och informationskampanjer behöver utformas
          så att masshysteri i det förflutna och i nutiden analyseras och
          dess inre mekanismer avslöjas. Förebyggande åtgärder bör sättas
          i gång för att isolera och stoppa politiska rörelser som satsar
          på hat, våld, oro, aggressivitet och hämnd. Och vi måste lära
          oss att se den smärtsamma sanningen i ögat, och att försona oss
          med dem som vi tidigare har betraktat som fiender.
        </p>
        <p xml:id="i-FUXbjqs4aGLzshn67chaoe">
          Vi har ett vackert exempel att följa @ försoningsarbetet i Sydafrika.
        </p>
        <p xml:id="i-9nxPFcAi5nQVtHZaa3TPgp">
          Med dessa ord argumenterade jag under IPU:s möte våren 2003 för
          att denna organisation ska ta upp frågan om konventionen mot rasdiskriminering
          under samarbetet med FN. Förslaget accepterades och inkluderades
          i en resolution om försvar för demokratin. När samma fråga kom
          upp på dagordningen i Sveriges riksdag blev Socialdemokraternas
          attityd helt annan. I Santiago de Chile hade de stött min ståndpunkt,
          i Stockholm talade de i otydliga ordalag om att existerande internationella
          konventioner räcker till.
        </p>
        <p xml:id="i-A6KE5U9F7xCt8V2MxqtGbK">
          Med bakgrund av detta vill jag fråga utrikesministern om hon
          avser att arbeta för en utvidgning av konventionen mot rasdiskriminering
          så att alla former av hat och våldspolitik @ våldsam klasskamp,
          religiös fanatism och ateistisk intolerans @ fördöms och aktivt
          bekämpas av FN.
        </p>
      </div>
    </body>
  </text>
</TEI>
