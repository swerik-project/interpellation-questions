<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0053">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0053</head>
        <author who="i-Fa75ePV6JC2wN91aE4xcYD">Stefan Attefall</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>parabolantenner</topic>
        <docDate when="2004-10-11">den 11 oktober</docDate>
        <status when="unknown" byWhom="Lars-Erik Lövdén" byWhomId="i-6qjD2tsSCtsrmXQjy7mtCJ" status="answered">besvarad</status>
        <external_id source="rdwebb">GS1053</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:53 av Stefan Attefall (kd) till justitieminister
          Thomas Bodström om parabolantenner
        </IPQ_title>
      </div>
      <div type="IPQuestionBody">
        <p xml:id="i-MCPpdeYtS49r4RT8h2qhYB">
          Den 30 september 2004 hade Hyresnämnden i Stockholm huvudförhandling
          gällande en fastighetsägare i Rinkeby som vill säga upp en del
          av sina hyresgäster, alla med invandrarbakgrund, eftersom dessa
          på sina balkonger har uppsatt en parabolantenn.
        </p>
        <p xml:id="i-JA48zADxAthAhT2CNhBD1q">
          Det är första gången i Stockholm som hyresnämnden kan döma några
          familjer att bli av med sina lägenheter, endast på grund av att
          de har en parabolantenn som de använder för att ta del av TV-kanaler
          på deras modersmål. Huvudargument från hyresvärden för uppsägningen
          är att parabolerna är farliga och kan ramla ned och skada någon,
          att de förfular fasaden och att hyresvärden äger fasaden och inte
          hyresgästen.
        </p>
        <p xml:id="i-YYs1eQxogYCFwE6QxPdAcY">
          Paraboler har suttit uppsatta i de flesta fastigheter i Rinkeby
          i decennier. Det är ingenting nytt. Ingen parabol har ramlat ned
          på någon människa. Ingen annan hyresvärd har hotat sina hyresgäster
          med uppsägning, än mindre stämt dem i hyresnämnden. Alla kommunala
          bostadsbolag som äger fastigheter i Rinkeby och andra invandrartäta
          områden vid södra och norra Järva, försöker i dialog med sina
          hyresgäster hitta gemensamma lösningar så att hyresgästerna kan
          ta del av de TV-kanaler de vill se och hyresvärdens krav på säkerhet
          och ansvar över att parabolerna inte ramlar ned. I problematiken
          ligger att det kabel-TV-nät som finns i det aktuella huset inte
          har de kanaler som många lägenhetsinnehavare önskar få del av.
        </p>
        <p xml:id="i-XLHCtqfQcqBLKHomfhAap1">
          Hyresnämnden i Stockholm kommer alltså att inom kort avge sin
          dom om ett antal hyresgäster ska kastas ut från sina lägenheter,
          endast på grund av uppsättning av en parabol på balkongen. Hyresnämnden
          kommer med stöd av en lag skapad 1917 att döma i en tvist som
          berör det nya mångetniska och globaliserade Stockholm. Om domen
          blir fällande skulle den innebära ett stort ingrepp i informationsfriheten.
          Men även utan en fällande dom så är det ett allvarligt problem
          att en lägenhetsinnehavare ska kunna dras inför hyresnämnden av
          de skäl som detta fall handlar om.
        </p>
        <p xml:id="i-CMTpyU79BrqQHpcMEb78Cc">
          Utan att veta hyresnämndens domslut är det värdefullt att ställa
          följande frågor till ansvarigt statsråd:
        </p>
        <p xml:id="i-LnDyud24HHtiHg35Uo4atN">
          1. Vilka åtgärder är statsrådet beredd att vidta för att det
          ska vara möjligt för alla människor som bor i vårt land att kunna
          ta del av de TV-program som de önskar, exempelvis för att kunna
          följa nyheter, kultur och nöjen på sitt eget modersmål?
        </p>
        <p xml:id="i-NYSdsX1RtkYUCp9uoS2kio">
          2. Vilka åtgärder avser statsrådet att vidta för att se över
          den gällande lagstiftningen så att inte lägenhetsinnehavare ska
          kunna hotas av vräkning på grund av uppsättande av parabolantenner,
          och för att lagstiftningen bättre ska stå i överensstämmelse med
          EU:s regelverk och svensk grund- och diskrimineringslagstiftning?
        </p>
      </div>
    </body>
  </text>
</TEI>
