<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0298">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0298</head>
        <author who="i-TECanR77Prb79DHwPvLitN">Annelie Enochson</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>katastrofberedskap</topic>
        <docDate when="2005-01-03">den 3 januari</docDate>
        <status when="unknown" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10298</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:298 av Annelie Enochson (kd) till utrikesminister
          Laila Freivalds om katastrofberedskap
        </IPQ_title>
      </div>
      <div type="IPQuestionBody">
        <p xml:id="i-Sfn5Ey1mgv7HEKF4tNaSqV">
          Jordbävningen i Sydostasien är en av de värsta naturkatastroferna
          i mänsklighetens historia. Tusentals svenskar befann sig i området
          när dödsvågorna sköljde in och ödelade hela samhällen. Det är
          en tragedi utan dess like vars räckvidd ännu inte är fullt greppbar.
        </p>
        <p xml:id="i-45ucCPQHbmbpjSxZmCtUt5">
          Anhöriga har riktat skarp kritik mot hur den svenska regeringen
          har agerat de senaste dagarna. Informationen de fått har varit
          både felaktig och bristfällig. Vidare kommer rapporteringar om
          att de drabbade inte får någon hjälp från Sverige. Man skäms över
          att vara svensk, säger man och syftar på regeringens handfallenhet.
        </p>
        <p xml:id="i-MEZYj5QhenC7bGQmpnveef">
          Utrikesdepartementets presstjänst meddelade inledningsvis att
          inga svenskar omkommit eller skadats och det tog uppemot tre dagar
          innan regeringen reagerade och förstod allvaret i situationen.
          Nordiska grannländer hade dessförinnan skickat ned sjukvårdspersonal
          och beordrat in flygplan för att ta hem sina medborgare.
        </p>
        <p xml:id="i-6J8BNpUMg2VjqTXarR8Z6s">
          Mitt förtroende för UD har sedan deras undermåliga hantering
          av de kidnappade barnen från Kungsbacka varit mycket lågt. Deras
          ointresse för barnen visade sig senast när ingen ansvarig tjänsteman
          fanns till hands att möta barnen när de väl landat på Kastrup
          för vidare transport till Sverige efter nästan sju månader i fångenskap
          i Gaza. I kampen för att hjälpa dessa svenska barn i nöd har det
          varit särskilt frustrerande att möta den nonchalans och det oengagemang
          som UD visat i ärendet. Det krävdes en massiv mediekampanj för
          att UD skulle agera.
        </p>
        <p xml:id="i-7kMaL8buFMVBX9M6PR5EKB">
          UD har inte heller den här gången när det gäller naturkatastrofen
          i Sydostasien handlat vare sig omgående eller särskilt kraftfullt.
          Man saknar beredskap för en räddningsoperation av det slag som
          nu är aktuellt. Med en telefonväxel som överbelastats överlåter
          man ansvaret för hemtransport av skadade svenskar åt resebolagen.
        </p>
        <p xml:id="i-HcQpH22WmRpHmayZp6qxUB">
          Vilka åtgärder avser ministern att vidta för att stärka svensk
          katastrofberedskap?
        </p>
        <p xml:id="i-QqE7yke9x4HL4m9yj5SgY7">
          Vilka åtgärder tänker ministern vidta för att snabbare hjälpa
          barn som bortrövats till andra länder?
        </p>
      </div>
    </body>
  </text>
</TEI>
