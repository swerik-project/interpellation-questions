<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0577">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0577</head>
        <author who="i-mN8mVTBvBYjtHLNThWLo4">Kalle Larsson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>rättspraxis efter Göteborgshändelserna</topic>
        <docDate when="2005-05-10">den 10 maj</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10577</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:577 av Kalle Larsson (v) till justitieminister
          Thomas Bodström om rättspraxis efter Göteborgshändelserna
        </IPQ_title>
      </div>
      <div type="IPQuestionBody">
        <p xml:id="i-NsRyG1sMFhHGmeZSLR9y2k">
          Efter händelserna i Göteborg under toppmötet sommaren 2001 har
          en diskussion om brottsbalkens regler vad gäller upplopp och våldsamt
          upplopp väckts. Många av de domar som fallit grundar sig just
          på denna lagstiftning.
        </p>
        <p xml:id="i-G9QgiqFmh3PpK5zZacky8t">
          Lagstiftningen har tidigare använts exempelvis när det uppstått
          bråk vid stora evenemang såsom fotbollsderbyn och liknande. Efter
          händelserna i Göteborg synes dock praxis när det gäller påföljdsval
          ha förändrats dramatiskt. De ställningstaganden vad gäller påföljdsvalet
          som högsta domstolen gjort vid sin prövning av några domar visar
          att lagstiftningen är otydlig och ger ett alltför brett tolkningsutrymme.
        </p>
        <p xml:id="i-mt5CazRK3jcFgf5PZ2kW6">
          Vänsterpartiet har tidigare motionerat om en översyn av denna
          lagstiftning. Justitieutskottet har avstyrkt motionen med följande
          motivering: "Utskottet kan hålla med om att bestämmelserna om
          upplopp och våldsamt upplopp inte är någon modern lagstiftning.
          Mot bakgrund bl.a. annat av händelserna i samband med EU-toppmötet
          i Göteborg år 2001 utgår utskottet ifrån att regeringen kommer
          att se över bestämmelserna och tillämpningen av dessa."
        </p>
        <p xml:id="i-WUchNw2DbgdzozeFB2qFdp">
          Då något initiativ från regeringen inte fanns i sikte tog jag
          upp frågan i en interpellation med justitieministern. Interpellationen
          besvarades den 30 september 2003 och ministern sade, efter att
          ha konstaterat att lagen är skriven på ett ålderdomligt sätt:
          "Vi är överens om att lagen bör ses över. När jag säger att det
          är fråga om ett ålderdomligt språk innebär det inte att det är
          något oviktigt. I juridik är varje ord tekniskt av stor betydelse.
          Det handlar inte bara om något slags språklig kosmetika. Orden
          i en lagtext är oerhört viktiga. Jag vill understryka det. Det
          är därför det finns ett behov."
        </p>
        <p xml:id="i-7SdcykioY72gGR4haypu8d">
          Då vi fortfarande inte har sett något resultat av detta löfte,
          väljer jag att ta upp frågan återigen.
        </p>
        <p xml:id="i-YHXcCyMojZicwyMnsnWkCs">
          Efter den förra interpellationen har dessutom domen beträffande
          ansvaret för insatsen vid Hvitfeldtska gymnasiet fallit. Polismästare
          Håkan Jaldung ansvarade för att 650 personer utan koppling till
          de våldsamma händelser som tidigare utspelat sig spärrades in
          vid Hvitfeldtska gymnasiet i preventivt syfte. Han friades trots
          detta agerande av både tingsrätt och hovrätt. Hovrätten fastslog
          att dessa personer varit frihetsberövade, men friade Jaldung på
          grund av att man menade att rättsläget när det gäller polisens
          befogenheter vid dessa situationer är oklart.
        </p>
        <p xml:id="i-4J6rZGKQd6ns3bQ9E2syCs">
          Samtidigt har över hundra personer dömts för bland annat upplopp,
          flera till relativt hårda straff. Den praxis som domarna efter
          Göteborgshändelserna leder till innebär en orimlig obalans när
          det gäller vem som har ansvar för och vem som får ta konsekvenserna
          av att sammankomster urartar.
        </p>
        <p xml:id="i-2LivMuPf6nmNYuwAcMNjg8">
          Jag menar att en sådan obalans inte är rimlig. Polisen ska ha
          ett ansvar för att liknande situationer i så stor utsträckning
          som möjligt hanteras utan våld. Med hjälp av välorganiserad konflikthanteringsmetodik
          och med respekt för människors grundläggande friheter är det möjligt.
        </p>
        <p xml:id="i-Y6B4rQEU3AApxXeYYfwu3F">
          Mina frågor till justitieministern blir således:
        </p>
        <p xml:id="i-KhBnQxk23UGjRGym9cYYs">
          1. Avser ministern att se till att den översyn av reglerna om
          upplopp, som ministern har utlovat och som justitieutskottet har
          önskat, genomförs och att åtgärder vidtas med anledning av översynen
          under denna mandatperiod?
        </p>
        <p xml:id="i-DbJn8i6TU4YBCpSgpxqYF7">
          2. Avser ministern att ta något initiativ till att klargöra rättsläget
          när det gäller polisens befogenheter att frihetsberöva personer
          i preventivt syfte?
        </p>
      </div>
    </body>
  </text>
</TEI>
