<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0497">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0497</head>
        <author who="i-NRb4HpaQ87qUwhLNcKt7Gz">Annika Qarlsson</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>Dalsland som pilotområde för lokalt beslutat strandskydd</topic>
        <docDate when="2005-03-29">den 29 mars</docDate>
        <status when="unknown" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GS10497</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:497 av Annika Qarlsson (c) till statsrådet
          Lena Sommestad om Dalsland som pilotområde för lokalt beslutat
          strandskydd
        </IPQ_title>
      </div>
      <div type="IPQuestionBody">
        <p xml:id="i-LaCVVF9kETYobuU2vLQEQh">
          Många företag har under de senaste åren flyttat sin produktion
          ut ur Sverige. Kommunerna i norra Dalsland har varit extra hårt
          drabbade av detta. För alla berörda parter gäller det att dra
          sitt strå till stacken för att vända denna trend och ta vara på
          de möjligheter som finns för att Dalsland ska utvecklas i positiv
          riktning.
        </p>
        <p xml:id="i-RMYhYdqm4Kj6nvSmEcjdCw">
          För att veta vad man ska satsa på i Dalsland har man sett över
          och inventerat sina tillgångar. En av sakerna som är unik med
          Dalsland är naturen och alla sjöar. Bara i Dals-Eds kommun finns
          det en sjö per tolv invånare. Detta i kombination med närheten
          till Göteborgsregionen och till norra Europa är förutsättningarna
          bra för turistnäringen. Men för att kunna locka turister och öka
          antalet nätter för besöksnäringen så måste det gå att paketera
          de värden som finns i naturupplevelser och ta betalt. Attraktivt
          boende nära vatten är en viktig förutsättning för att kunna utveckla
          detta.
        </p>
        <p xml:id="i-7dN6Pckmaecu6YZMmKtYyt">
          En annan del som är viktig för att utveckla dalslänningarnas
          arbetsmarknad är att man måste vara beredd att pendla. För att
          göra det både möjligt och attraktivt så krävs bra infrastruktur
          och kollektivtrafik men också ett attraktivt boende som väger
          upp restiden till arbetet. Från bankerna kräver man värdebeständig
          säkerhet för att bevilja huslån. Det gör att det är svårt att
          få banklån i dag eftersom det är dyrt att bygga nytt. Strandnära
          byggnation är en faktor som gör att värdet består och därmed gör
          det lättare att få banklån.
        </p>
        <p xml:id="i-RfMN9fceJBAJDhvLRfSnKe">
          Det är många skäl som talar för att öppna möjligheterna för att
          lokalt besluta om var man kan bygga nära vatten. Strandskyddet
          ska självklart först genomgå en lokal process där alla parter,
          invånare, näring och särintressen får möjlighet att yttra sig.
          För att besluten sedan ska fattas i demokratiskt vald församling.
        </p>
        <p xml:id="i-2PcVU3JTT28xkksUa83HR4">
          Dalsland är en begränsad geografisk enhet som med sina speciella
          förutsättningar vore ett bra område för försöksverksamhet. En
          försöksverksamhet där Dalsland som pilotområde genom en väl förankrad
          demokratisk process självt beslutar om vilka strandområden som
          ska vara fortsatt skyddade och var det finns möjligheter att bygga.
          Det skulle vara ett ypperligt tillfälle för regeringen att genom
          Dalsland få en chans att se hur ett lokalt beslutat strandskydd
          skulle kunna arbetas fram. Det skulle också vara en möjlighet
          för dalslänningarna att själva kunna utveckla en näring som skulle
          vara till gagn för Dalsland.
        </p>
        <p xml:id="i-HGqifPN7uyhHLn75bCNuvf">
          Avser miljöministern att undersöka möjligheten att utse Dalsland
          till pilotområde för lokalt beslutat strandskydd?
        </p>
      </div>
    </body>
  </text>
</TEI>
