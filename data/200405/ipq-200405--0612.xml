<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0612">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0612</head>
        <author who="i-CetFkRWST91ShCPmaZKsM4">Jan Andersson</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>förändrade regler för skyddsjakt</topic>
        <docDate when="2005-05-19">den 19 maj</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GS10612</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:612 av Jan Andersson (c) till jordbruksminister
          Ann-Christin Nykvist om förändrade regler för skyddsjakt
        </IPQ_title>
      </div>
      <div type="IPQuestionBody">
        <p xml:id="i-8Uig7QKH1YqBWepNBiqT4J">
          Våren 2001 antog riksdagen propositionen om en sammanhållen rovdjurspolitik.
          En rovdjurspolitik i ständigt blåsväder och utan förankring till
          de människor som lever i vargens närhet. Rovdjurspolitiken måste
          bygga på förståelse mellan människor. I dag känner sig många invånare
          i bygder med varg inte delaktiga i rovdjurspolitiken. Det är inte
          hållbart utan leder enbart till ilska och frustration, risken
          finns att människor tar lagen i egna händer.
        </p>
        <p xml:id="i-MT3ZXyPzPSviD3asnQ7y8T">
          Det är viktigt att ta de många oroande signalerna om den växande
          klyfta mellan beslutsfattare och människor vars vardag påverkas
          av rovdjurens närhet på allvar för att inte varghatet åter ska
          växa sig stort ute i vargbygder. Naturvårdsverket har föreslagit
          förändringar och tagit problematiken på allvar. De menar att enklare
          regler för skyddsjakt ska öka acceptansen för rovdjur. Vi i Centerpartiet
          delar denna åsikt, det är nu upp till regeringen att agera i frågan.
        </p>
        <p xml:id="i-C4EKxBp6naPCrpwaHcH3G9">
          I dag är nödvärnsrätten vid anfall från varg utformad så att
          djurägaren inte får skjuta om vargen anfallit hans djur. Djurägaren
          måste avvakta till dess vargen återvänder för ett andra angrepp.
          Det är fullständigt orimligt att man ska tvingas invänta ett andra
          angrepp.
        </p>
        <p xml:id="i-Jv2XLF4EPW6LWGdUnCf3hd">
          Vid planerad skyddsjakt på enskild individ av varg är det Naturvårdsverket
          som beslutar. Vid skyddsjakt av vargar som uppvisat avvikande
          beteende, anser vi att besluten ska ligga hos länsstyrelserna,
          eftersom de har lokala kontakter med jägare och lokala kunskaper
          om viltvård, naturvård och naturskydd.
        </p>
        <p xml:id="i-BnXGiuDScJKpszKL5Y9Cya">
          För att bedriva en målinriktad och aktiv rovdjurspolitik måste
          folket känna sig trygga med vargen. Vi anser att vargens överlevnad
          i Sverige är beroende av att skyddsjaktsparagrafen i jaktförordningen
          förändras, så att det blir möjligt att värna tamdjur. Det är den
          enda vägen att få acceptans i hela Sverige för en livskraftig
          vargstam.
        </p>
        <p xml:id="i-2wt9RSeJnoNqsNA5EPqvTy">
          Mina frågor till statsrådet är:
        </p>
        <p xml:id="i-YHm737vP82w4M2LCKi1uXq">
          Vad avser statsrådet att göra för att skapa en rovdjurspolitik
          som uppfyller kravet på förtroende och delaktighet för människor
          som bor nära vargen?
        </p>
        <p xml:id="i-EUcW4Jw7Eot8oLZXd9jKk9">
          Vad avser statsrådet att göra för att få till stånd en förändring
          av 28 § i jaktförordningen för att åstadkomma en ökad acceptans
          för rovdjur?
        </p>
      </div>
    </body>
  </text>
</TEI>
