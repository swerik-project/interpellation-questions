<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0671">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0671</head>
        <author who="i-NRb4HpaQ87qUwhLNcKt7Gz">Annika Qarlsson</author>
        <recipient who="i-9fdWbFK67588CD12XaNZBq">Sven-Erik Österberg</recipient>
        <topic>utjämning för LSS-verksamheten</topic>
        <docDate when="2005-05-24">den 24 maj</docDate>
        <status when="unknown" byWhom="Sven-Erik Österberg" byWhomId="i-9fdWbFK67588CD12XaNZBq" status="answered">besvarad</status>
        <external_id source="rdwebb">GS10671</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:671 av Annika Qarlsson (c) till statsrådet
          Sven-Erik Österberg om utjämning för LSS-verksamheten
        </IPQ_title>
      </div>
      <div type="IPQuestionBody">
        <p xml:id="i-A1PKtM69rRiE622CsJaSTA">
          LSS är en bra reform. Den var underfinansierad i den ursprungliga
          beräkningen, och kommunernas kostnader för LSS stiger i snitt
          mellan 10 och 15 % över landet varje år. Det drabbar i slutändan
          de funktionshindrade och annan kommunal verksamhet. Det är därför
          som Centerpartiet kräver en utredning som ser över om det ska
          vara ett statligt finansiellt ansvar.
        </p>
        <p xml:id="i-9EpYN9w9cCTdXJHdaDXSeB">
          Men i väntan på en sådan översyn så måste konsekvenserna för
          de enskilda och för kommunerna göras så rättvisa som möjligt.
          Många kommuner har lång erfarenhet och verksamhet med hög kvalitet,
          andra har inte lika långt utvecklad verksamhet. För att garantera
          en god kvalitet är det viktigt att ersättningen till kommunerna
          blir så korrekt som möjligt. Det är två index som styr LSS-utjämningens
          storlek, dels koncentrationsindex som anger hur många funktionshindrade
          det finns i kommunen och dels personalkostnadsindex som ska spegla
          vårdtyngden. Dagens utjämningssystem förutsätter en stabil verksamhet
          som inte förändras mer än marginellt. Verkligheten är en helt
          annan med stora verksamhetsförändringar. När då basår och verksamhetsår
          skiljer så stämmer inte dessa index och då slår utjämningen fel.
        </p>
        <p xml:id="i-9KsetHcwMgGfGCCP1xGeTe">
          Det är i detta perspektiv som vi kan se kommuner som "vinner
          eller förlorar". För en liten kommun som Lilla Edet skiljer det
          8 miljoner beroende på vilket basår som beslutas. Mellerud kan
          få 2 eller 19 miljoner, Trollhättan kan få betala 12 eller 0 miljoner.
          Det går att ta fram otaliga exempel på stora variationer som inte
          har något att göra med skillnader i verksamhet utan som enbart
          beror på beslutet om vilket basår som gäller.
        </p>
        <p xml:id="i-VcWRAbyGdeTNX6HFEhdka3">
          Det riskerar att bli på bekostnad av annan kommunal service,
          skattehöjningar eller drabbar de som har rätt till LSS. Därför
          vore det bra att ändra basåret till att vara samma som verksamhetsåret
          för att ge förutsättningar för kommunerna att planera sin verksamhet
          så att de kan erbjuda bra verksamhet med hög kvalitet.
        </p>
        <p xml:id="i-RAqJ57e24zYLWeYRFqqQwN">
          Vad avser statsrådet att vidta för åtgärder för att motverka
          de orimliga konsekvenser som beslutet om basår kan få?
        </p>
      </div>
    </body>
  </text>
</TEI>
