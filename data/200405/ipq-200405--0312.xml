<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0312">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0312</head>
        <author who="i-QqgpadBP4SAf6uA8SRtTMY">Runar Patriksson</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>energikrisen</topic>
        <docDate when="2005-01-17">den 17 januari</docDate>
        <status when="2005-02-03" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GS10312</external_id>
        <debate>
          <turn when="2005-02-03 12:20:33" duration="328">Mona Sahlin (S)</turn>
          <turn when="2005-02-03 12:20:33" duration="328">Mona Sahlin (S)</turn>
          <turn when="2005-02-03 12:25:58" duration="248">Runar Patriksson (Fp)</turn>
          <turn when="2005-02-03 12:25:58" duration="496">Runar Patriksson (Fp)</turn>
          <turn when="2005-02-03 12:30:02" duration="247">Gunnar Andrén (Fp)</turn>
          <turn when="2005-02-03 12:34:05" duration="209">Lennart Kollmats (Fp)</turn>
          <turn when="2005-02-03 12:34:09" duration="205">Lennart Kollmats (Fp)</turn>
          <turn when="2005-02-03 12:37:30" duration="278">Mona Sahlin (S)</turn>
          <turn when="2005-02-03 12:37:30" duration="280">Mona Sahlin (S)</turn>
          <turn when="2005-02-03 12:42:04" duration="253">Runar Patriksson (Fp)</turn>
          <turn when="2005-02-03 12:42:06" duration="250">Runar Patriksson (Fp)</turn>
          <turn when="2005-02-03 12:46:13" duration="258">Gunnar Andrén (Fp)</turn>
          <turn when="2005-02-03 12:46:13" duration="259">Gunnar Andrén (Fp)</turn>
          <turn when="2005-02-03 12:50:28" duration="136">Mona Sahlin (S)</turn>
          <turn when="2005-02-03 12:50:29" duration="134">Mona Sahlin (S)</turn>
          <turn when="2005-02-03 12:52:39" duration="86">Runar Patriksson (Fp)</turn>
          <turn when="2005-02-03 12:54:03" duration="66">Gunnar Andrén (Fp)</turn>
          <turn when="2005-02-03 12:54:02" duration="68">Gunnar Andrén (Fp)</turn>
          <turn when="2005-02-03 12:55:05" duration="53">Mona Sahlin (S)</turn>
          <turn when="2005-02-03 12:55:06" duration="53">Mona Sahlin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:312 av Runar Patriksson (fp) till samhällsbyggnadsminister
          Mona Sahlin om energikrisen
        </IPQ_title>
      </div>
      <div type="IPQuestionBody">
        <p xml:id="i-QTMNSyvuhspdie2HaoFoKP">
          Alltför många svenskar fruktar inte bara kylan som vintern medför,
          utan också de medföljande, säkra, strömavbrotten. Sverige tycks
          varje vinter stå lamslaget inför snabba väderomslag och påfrestningar
          på el- och telenätet. I stort sett har inga förbättringar skett
          på de senaste 20 åren.
        </p>
        <p xml:id="i-AXL7CBPZdnDsZdUmrXeCc1">
          Den senaste veckan har hundratusentals svenskar i Götaland och
          Svealand fått stå utan el och telefon, alltså utan kontakt med
          yttervärlden och utan ljus samt värme. Medierna rapporterar om
          "krigszoner" och förberedelser för att evakuera dem som inte klarar
          den strömlösa vinterkylan och mörkret samt bristen på vatten för
          människor och djur.
        </p>
        <p xml:id="i-6XiF5k1cg5nVgRwALwyaS6">
          Följderna av en bristande beredskap från såväl leverantörernas
          som statens sida är svåra för landsbygdens befolkning och företag
          i Sverige. En säker elförsörjning, fungerande telefoner och framkomliga
          vägar året runt i hela landet är en självklarhet som måste garanteras
          av det offentliga. Elförsörjningen och teleförbindelserna är vid
          sidan av vägnätet centrala och viktiga för landsbygdens infrastruktur.
        </p>
        <p xml:id="i-CcQRcDKbJyBcxmi9ca2sHY">
          Det finns bara ett sätt att minska elavbrotten. Det är att gräva
          ned de luftburna elledningarna i marken. Det återstår tiotusentals
          ledningsmeter att gräva ned och det beräknas inte vara klart på
          flera år. Frågan är om det skulle accepteras från statens sida
          att Stockholm stod strömlöst en längre tid varje vinter. Skulle
          regeringen i det fallet också låta åtgärderna ta flera år?
        </p>
        <p xml:id="i-7UL1rKpwXehHAYi6VhouRi">
          Det är ohållbart för landsbygdens ekonomiska tillväxt att industrier
          måste budgetera för ständiga produktionsbortfall vintertid, eftersom
          de inte litar på strömtillförseln.
        </p>
        <p xml:id="i-CQQBf3nFQazmKZK6dhUqwf">
          Likaså är det ohållbart att tro att man hindrar landsbygdens
          avbefolkning om hushåll och arbetsplatser varje vinter saknar
          el, tele och ljus och värme. Dessa avbrott sker varje år, och
          varje vinter lovar regeringen att föra samtal med leverantörerna
          om hur problemen ska lösas. Ministrarnas silkesvantar i dessa
          samtal ger bara nya avbrott.
        </p>
        <p xml:id="i-Nz7Meu4TxxuDeF1YWpn8Fy">
          Straffen för strömavbrott lönar sig mer än att gräva ned kabel.
          Nu måste regeringen och energiministern visa kraft och lägga förslag,
          som leder till en "bättre tingens ordning".
        </p>
        <p xml:id="i-TQWBLrkpxjuadzKNQb86GE">
          Som tur är finns det privata initiativ. Ett exempel på ett sådant
          är lanthandlaren Rickard Ohlin, som lyckades hålla Silleruds Icabutik
          öppen tack vare ett reservaggregat som han fyllde på med bensin
          natten igenom. Att en lanthandel lyckas hålla öppet betyder mycket
          för människorna i de mindre samhällen som saknar el och telefon.
          Ohlins Icabutik blev bygdens räddningsstation! Där fanns vatten
          och värme, el och telefon!
        </p>
        <p xml:id="i-6SL1WcwMusHxN7YH4fukJq">
          Sverige borde värna sådana lokala initiativ i krislägen. Det
          är viktigt för människors trygghet att strategiskt centrala institutioner
          på landsbygden, som till exempel lanthandlarna, kan hålla sin
          verksamhet vid liv i nödsituationer då el, värme och telekommunikationer
          inte kan garanteras.
        </p>
        <p xml:id="i-As952MWsTr8Phv1oep4Xob">
          Lanthandlare eller andra strategiskt viktiga verksamheter i landsbygden
          borde därför få köpa reservelverk från försvarets materielförråd,
          som ska säljas ut till reducerade priser. Kommunernas räddningsnämnder
          borde kunna ge exempel på lämpliga köpare i respektive kommun.
        </p>
        <p xml:id="i-UAuwvCyoeLeujsJx66HoY2">
          Med anledning av det ovanstående vill jag fråga statsrådet:
        </p>
        <p xml:id="i-BH2pqtmf3JqaHS2Xn1mqKk">
          Vilka åtgärder ämnar statsrådet vidta för att i större grad garantera
          att landsbygdens hushåll och arbetsplatser inte får stå utan ström
          nästkommande vinter?
        </p>
        <p xml:id="i-U8hFH5Au34rezT8tuJEcDC">
          Vilka åtgärder ämnar statsrådet vidta för att i landsbygdens
          strategiskt viktiga institutioner, som till exempel lanthandlare,
          ska få tillgång till elverk till rimliga priser via försvarets
          utförsäljningar för att hålla i gång sin viktiga verksamhet, vara
          räddningsstationer, i krislägen?
        </p>
      </div>
    </body>
  </text>
</TEI>
