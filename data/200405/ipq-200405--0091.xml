<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0091">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0091</head>
        <author who="i-PsSysCdjrkuVBAo163T4KM">Johnny Gylling</author>
        <recipient who="i-GRX2GfDazmcwmcRyZSiKdA">Gunnar Lund</recipient>
        <topic>regeringens ansvar för e-demokrati</topic>
        <docDate when="2004-10-29">den 29 oktober</docDate>
        <status when="unknown" byWhom="Sven-Erik Österberg" byWhomId="i-9fdWbFK67588CD12XaNZBq" status="answered">besvarad</status>
        <external_id source="rdwebb">GS1091</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:91 av Johnny Gylling (kd) till statsrådet
          Gunnar Lund om regeringens ansvar för e-demokrati
        </IPQ_title>
      </div>
      <div type="IPQuestionBody">
        <p xml:id="i-Y9YeQBog6ARsSxi5UGsLrs">
          Begreppet e-demokrati används allt flitigare. I grunden handlar
          det om hur informationstekniken (IT) kan användas för att stärka
          demokratin i samhället. Det kan handla om att offentliga tjänster
          underlättas via Internet eller helt enkelt att offentlig information
          blir mer lättillgänglig för allmänheten samt att det kan bli lättare
          för var och en att göra sin röst hörd.
        </p>
        <p xml:id="i-PfgUFLaWngaiZn7tEbmASM">
          För denna utveckling har regeringen ett särskilt ansvar. IT-politiken
          var till att börja med ett slags isolerad företeelse. Politiker
          ville påskynda utvecklingen och spridningen av den nya tekniken
          ut till medborgarna genom exempelvis bidrag till bredbandssatsningar.
          När marknaden för att bygga bredband var som hetast i slutet av
          90-talet så utlovade regeringen statliga bidrag för fibernät.
          Eftersom detta tog lång tid att utreda så väntade många aktörer
          med byggandet och därefter kom den allmänna nedgången av IT-branschen.
          Man kan säga att det blev en avkylning av en lite för upphettad
          verksamhet. Den dåvarande s-regeringens saktfärdighet bidrog alltså
          till att utbyggnaden av bredband i Sverige har gått långsammare
          än vad den kunde gjort. Detta är ett exempel på dåligt ledarskap.
        </p>
        <p xml:id="i-3aXLngAMier1P1FZztmg4X">
          Ett annat exempel är det sätt på vilket regeringen har hanterat
          utvecklingen av den så kallade 24-timmarsmyndigheten. Tanken bakom
          24-timmarsmyndigheten är att fler tjänster ska vara tillgängliga
          via Internet dygnet runt för allmänheten. Exempel på detta kan
          vara skattemyndighetens strävan att fler ska kunna deklarera sin
          inkomst via Internet eller Vägverkets nya hemsida där alltfler
          uppgifter kan skötas direkt vid datorn av medborgaren eller de
          företag som är beroende av myndighetens service. 24-timmars myndigheten
          är alltså viktig också för vårt näringslivs möjligheter att konkurrera
          och skapa tillväxt i landet. En utbyggd självservice hos myndigheterna
          kan också innebära att resurser kan användas på bättre sätt, till
          exempel utbyggd patientkontakt i sjukvården.
        </p>
        <p xml:id="i-82jdYTEtCWbZPLVkyZm4xJ">
          Nu har emellertid regeringen fått skarp kritik för den långsamma
          utvecklingen av 24-timmarsmyndigheten. Riksrevisionen har i rapporten
          Vem styr den elektroniska förvaltningen? från juni 2004 granskat
          regeringens och myndigheternas arbete med att införa elektronisk
          förvaltning. Vid granskningen har man funnit att elektroniska
          tjänster som i första hand medför nytta för medborgare och företag
          inte prioriterats. Myndigheterna har främst satsat på enklare
          informationstjänster som ger ökad intern kostnadseffektivitet.
          Avancerade interaktiva e-tjänster är fortfarande relativt ovanliga.
          Rapportens slutsats är att regeringens styrning av myndigheternas
          arbete med att införa elektronisk förvaltning har varit otydlig
          och att bättre förutsättningar behövs för myndigheternas utveckling
          av e-tjänster. Riksrevisionen bedömer också att riksdagen fått
          mycket begränsad information från regeringen beträffande den faktiska
          utvecklingen av e-förvaltningen.
        </p>
        <p xml:id="i-GLFZh6LTCDgAmzgJd7s223">
          Myndigheterna har inga tydliga direktiv från regeringen att verkligen
          satsa på denna utbyggnad. Det räcker inte med uppmaningar och
          hejarop från regeringens sida när myndigheterna samtidigt åläggs
          besparingskrav. Den kortsiktiga lösningen kan då bli att man avstår
          IT-satsningar som i längden är rationaliserande och uppfyller
          kravet på utbyggda offentliga tjänster.
        </p>
        <p xml:id="i-KRQk88AykgJhx8uoZTkkVg">
          Kristdemokraterna har flera år pekat på den brittiska ledarskapsmodellen
          med en så kallad e-envoy. I Storbritannien har regeringen lyft
          IT-frågorna på högsta nivå och inte låtit myndigheter satsa på
          verktyg för e-demokrati enbart i mån av tid och lust. Den svenska
          regeringen förtjänar kritik för att inte visat ett bra ledarskap
          för utveckling av e-demokratin.
        </p>
        <p xml:id="i-PruEMnhNVFXFGgc4mraCAU">
          Andra frågor som hör till begreppet e-demokrati handlar om att
          hjälpa dem som vill men inte kan använda IT i vardagen. Många
          saknar tillit till Internet på grund av bristande säkerhet, spridning
          av pornografi, datavirus, oönskad e-postreklam (spam) och andra
          negativa företeelser på nätet. Vi måste vara uppmärksamma på denna
          utveckling, så att inte brottslingar och oseriösa människor tar
          över det verktyg som vi vill använda till något positivt.
        </p>
        <p xml:id="i-GBTuy9QbsW1yZY1xTV6NGQ">
          Vilka åtgärder avser statsrådet att vidta för att påskynda utvecklingen
          av 24-timmarsmyndigheten?
        </p>
        <p xml:id="i-6AFBN96AswPEWMpvc5fGff">
          Vilka åtgärder avser statsrådet att vidta för att utveckla IT
          i folkets tjänst rent allmänt?
        </p>
        <p xml:id="i-Gbu5Zdp6Tnb6sxc2DN1tac">
          Vilka åtgärder avser statsrådet att vidta för att bekämpa de
          negativa sidor av Internet som nämns ovan?
        </p>
      </div>
    </body>
  </text>
</TEI>
