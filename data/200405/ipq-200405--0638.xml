<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0638">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0638</head>
        <author who="i-UmSX9m2mxvWevquvVduNpz">Anne-Marie Ekström</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>polishögskolan i Borås</topic>
        <docDate when="2005-05-23">den 23 maj</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10638</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:638 av Anne-Marie Ekström (fp) till justitieminister
          Thomas Bodström om polishögskolan i Borås
        </IPQ_title>
      </div>
      <div type="IPQuestionBody">
        <p xml:id="i-LPF7CcvcNYo77fftshGYa">
          Justitieminister Thomas Bodström har nu äntligen medgivit att
          han vill se polisutbildning på fler orter i landet.
        </p>
        <p xml:id="i-9CNPbm8xQYy2kxVcSUpjpq">
          De argument som justitieministern anför är att det saknas polisutbildning
          i Väst- och Mellansverige. Dessutom anför justitieministern att
          alltmer komplicerade utredningar kräver specialistkompetens och
          att Polisförbundets medlemmar har uttryckt önskemål om att bedriva
          forskning när det gäller polisiära frågor. Därför framför han
          att polisutbildningen bör ha starkare knytning till högskolan.
        </p>
        <p xml:id="i-XNM8wELp8xRHDmpNxQrmBY">
          Borås har varit uppe till diskussion som ort redan när placering
          av den tredje polishögskolan var aktuell. Borås är en lämplig
          ort för placering av en av de aviserade nya polisutbildningarna.
          Borås ligger i Västsverige. Dessutom passar en polishögskola bra
          in i Högskolan i Borås ambitioner att bli professionsuniversitet.
        </p>
        <p xml:id="i-H3eHv8qxHazeNhRnXyvAi8">
          Förslaget om fler orter för polisutbildning innebär dock inte
          några nya poliser enligt justitieministern.
        </p>
        <p xml:id="i-QqRQJhqkH6ncJHAAqYHU6z">
          Detta är märkligt när polisbristen gör sig märkbar över hela
          landet. Till exempel i områdena kring storstädernas mest socialt
          och kriminellt belastade områden är polisens frånvaro ett huvudskäl
          till att brottsligheten kan etablera sig allt djupare och tränga
          allt längre ned i åldrarna. I många glesbygdskommuner eller mindre
          städer saknas bemanning på polisstationen under kvällar, nätter
          och helger vilket leder till att utryckningstiderna blir oacceptabelt
          långa. Följden blir att otryggheten växer och många brott aldrig
          klaras upp. Polisen kan inte sköta sina uppgifter tillfredsställande
          på dessa villkor. Många poliser tvingas göra administrativa arbeten
          som civilt anställda skulle kunna göra i stället.
        </p>
        <p xml:id="i-8NVAbSoicw8JVcKTABDnmB">
          Utbildningstakten av poliser måste därför öka så att det blir
          en kraftfullare nettoökning av antalet poliser.
        </p>
        <p xml:id="i-EV42CFfviu6QXe12ZGoBgz">
          Människor måste kunna känna sig trygga i vårt samhälle. Många
          vågar inte gå ut på kvällen för att de är rädda för att bli överfallna.
          Även många företagare, särskilt de som bedriver handel, känner
          oro för att deras företag ska bli utsatt för brott. Risken för
          rån i affärer innebär också kostnader för företagen genom höjda
          försäkringspremier. Uppklaringsprocenten på anmälda brott är 15
          %. Det är synnerligen otillfredsställande.
        </p>
        <p xml:id="i-85v1id8kjhdeDU489Wgeet">
          Vilka åtgärder avser justitieministern att vidta för att fler
          poliser ska utbildas?
        </p>
        <p xml:id="i-G8ELWwYComFnJ26KFLdBNC">
          Vilka åtgärder avser justitieministern att vidta för att en av
          de nya planerade polisutbildningsorterna blir Borås?
        </p>
      </div>
    </body>
  </text>
</TEI>
