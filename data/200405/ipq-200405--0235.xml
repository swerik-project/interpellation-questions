<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0235">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0235</head>
        <author who="i-RsJr1rsFNFbn3SapToHxbM">Britt-Marie Danestig</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>utbildning av lärare i hem- och konsumentkunskap</topic>
        <docDate when="2004-11-30">den 30 november</docDate>
        <status when="2004-12-14" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10235</external_id>
        <debate>
          <turn when="2004-12-14 11:37:55" duration="241">Leif Pagrotsky (S)</turn>
          <turn when="2004-12-14 11:41:52" duration="267">Britt-Marie Danestig (V)</turn>
          <turn when="2004-12-14 11:46:16" duration="166">Leif Pagrotsky (S)</turn>
          <turn when="2004-12-14 11:48:50" duration="270">Britt-Marie Danestig (V)</turn>
          <turn when="2004-12-14 11:53:16" duration="145">Leif Pagrotsky (S)</turn>
          <turn when="2004-12-14 11:55:29" duration="125">Britt-Marie Danestig (V)</turn>
          <turn when="2004-12-14 11:57:24" duration="137">Leif Pagrotsky (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:235 av Britt-Marie Danestig (v) till utbildnings-
          och kulturminister Leif Pagrotsky om utbildning av lärare i hem-
          och konsumentkunskap
        </IPQ_title>
      </div>
      <div type="IPQuestionBody">
        <p xml:id="i-629A3bFh4P8Lo9mnaybjwq">
          Regeringen genomför för närvarande en hel del satsningar som
          på olika sätt berör utbildning inom det hushållsvetenskapliga
          området. Jag ska här nämna fyra. Inom ramen för uppdraget som
          ställts till Livsmedelsverket och Folkhälsoinstitutet om att utarbeta
          ett underlag för en handlingsplan för goda matvanor och ökad fysisk
          aktivitet har en rapport om mat och hälsa i utbildningen utarbetats.
        </p>
        <p xml:id="i-TzNQ6fVufLgjLAuDJdFrSv">
          Stefan Edman har tillsats att utreda hållbar konsumtion där jag
          utgår ifrån att utbildning är ett inslag när det gäller det förändrade
          konsumtionsmönstret.
        </p>
        <p xml:id="i-GC8FDbnUneWUUHWYCyLFED">
          Vidare har kommittén för utbildning för hållbar utveckling just
          kommit med sin slutrapport (SOU 2004:104) där bland annat hälsa,
          jämställdhet och hållbar konsumtion nämns.
        </p>
        <p xml:id="i-9QeYZ9b2CkvMXgTYkUFmtd">
          I dessa tre fall torde för grundskolans del hem- och konsumentkunskap
          vara ett centralt ämnesområde. "Maten är det som ligger i topp
          när hushållens miljöpåverkan listas. Under en livstid äter och
          dricker varje människa mer än 50 ton mat och dryck" står det att
          läsa i skriften Maten och folkhälsan (Kungl. Skogs- och lantbruksakademien
          2004).
        </p>
        <p xml:id="i-5EEqyRV56b8R2wbvqLfEH2">
          Hem- och konsumentkunskap är det ämne i skolan som lär eleverna
          för livet i hem och familj och för livet som konsument. Betydelsen
          av kunskap för att bli en medveten konsument kan inte överbetonas.
          Det gäller också i utbildning för vuxna där hem- och konsumentkunskap
          från och med den 1 september i år ingår som ett kunskapsområde
          i den grundläggande vuxenutbildningen. I rapporten från Livsmedelsverket
          om mat och hälsa i utbildningen lyfts också behovet av ett motsvarande
          ämne i gymnasieskolan fram.
        </p>
        <p xml:id="i-BEWDSgeSzHR3523Yzt9mie">
          För att genomföra dessa olika satsningar på skilda nivåer i utbildningssystemet
          med god kvalitet behövs lärare utbildade i inriktning hem- och
          konsumentkunskap. Skolverket redovisar att lärarkompetens är den
          enskilda resurs som har störst betydelse för elevers resultat.
          Då är det ett problem att det redan i dag är vanligt att personer
          utan utbildning är satta att undervisa i ämnet. NU-03 visar att
          så stor del som 42 % av de som undervisar i hem- och konsumentkunskap
          ej har utbildning för det. Vidare är det ett problem att det utbildas
          för få lärare med inriktning hem- och konsumentkunskap.
        </p>
        <p xml:id="i-WW1FHhLHmUD3w6cs7Koaf5">
          I dag finns inriktningen endast vid tre av landets lärarutbildningar,
          i Göteborg, Umeå och Uppsala. I Kristianstad finns planer på att
          skapa motsvarande inriktning inom en snar framtid. Ett så begränsat
          antal utbildningsplatser motsvarar inte det behov som finns i
          dag av lärare i hem- och konsumentkunskap. Det motsvarar definitivt
          inte det behov som de bra och viktiga satsningar regeringen initierar
          och som nämns ovan medför.
        </p>
        <p xml:id="i-Y3SUsEP6ErL4nDjZMWUrYU">
          Jag vill fråga utbildningsministern:
        </p>
        <p xml:id="i-Fg5VS53AYVRdzogesDW7Wo">
          Vilka åtgärder tänker ministern vidta för att säkerställa försörjningen
          av lärare med denna specifika ämneskompetens?
        </p>
      </div>
    </body>
  </text>
</TEI>
