<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0380">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0380</head>
        <author who="i-4BTx6VbUNJDqLqfkYqjnsE">Tuve Skånberg</author>
        <recipient who="i-LdbVtbdPx3MQxR6GEgCqax">Berit Andnor</recipient>
        <topic>Sveriges undertecknande av Dohadeklarationen</topic>
        <docDate when="2005-02-15">den 15 februari</docDate>
        <status when="unknown" byWhom="Berit Andnor" byWhomId="i-LdbVtbdPx3MQxR6GEgCqax" status="answered">besvarad</status>
        <external_id source="rdwebb">GS10380</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:380 av Tuve Skånberg (kd) till socialminister
          Berit Andnor om Sveriges undertecknande av Dohadeklarationen
        </IPQ_title>
      </div>
      <div type="IPQuestionBody">
        <p xml:id="i-NoYCNUGp6X7RN4RQtoctZr">
          Dohadeklarationen (A/59/592) som antogs av FN:s generalförsamling
          den 8 december 2004 lyder:
        </p>
        <p xml:id="i-HjqvtSZBgRCzkQ3aF9ZfX1">
          "Inledning
        </p>
        <p xml:id="i-PxJdgQ9aVcKHeWuBTrGZdZ">
          Regeringsföreträdare och vanliga samhällsmedborgare möttes i
          Doha, Qatar den 29-30 november 2004 vid den Internationella familjekonferensen
          i Doha, för att fira det Internationella familjeårets 10-årsjubileum.
        </p>
        <p xml:id="i-Tmq2wW9gQiiw3ax4MrvjBm">
          Konferensen hölls under beskydd av Hennes Höghet Sheikha Moza
          bint Nasser Al-Missned, maka till Hans Höghet Emiren av Qatar
          och President för Supreme Council for Family Affairs, Qatar.
        </p>
        <p xml:id="i-XkAuTimkCUKaDJmc1SR1Ey">
          Vid de inledande överläggningarna vid familjekonferensen i Doha,
          behandlades synpunkter från statliga ämbetsmän, akademiker, trosbaserade
          grupper, icke-statliga organisationer och vanliga medborgare.
        </p>
        <p xml:id="i-KxKaDrWJoTihqoGC85NMp2">
          Konferensen hänvisar till regionala möten som hållits i Cotonou,
          Benin; Mexico City, Mexico; Stockholm, Sverige; Geneve, Schweiz;
          Kuala Lumpur, Malaysia; och andra platser; och noterar de förslag
          och uppfattningar som framfördes av deltagarna under konferenserna.
        </p>
        <p xml:id="i-EN4aHHXztec9BTQLvAVYjd">
          Ingress
        </p>
        <p xml:id="i-4E3PAWUq9ipvwZR8bqAL5j">
          Att återigen bekräfta att familjen är den naturliga, fundamentala
          gruppen i samhället såsom deklareras i paragraf 16(3) i den allmänna
          förklaringen om de mänskliga rättigheterna;
        </p>
        <p xml:id="i-2ZVgeVkVj37fcL11KqdAoS">
          År 2004 firas 10-årsjubiléet av FN:s Internationella familjeår
          1994 och den Internationella familjekonferensen i Doha välkomnades
          i FN:s Generalförsamlings resolution A/RES/58/15 (15 december
          2003).
        </p>
        <p xml:id="i-9YKhGZsLq3frnXwwvgnDtk">
          Målsättningarna för det Internationella familjeårets 10-årsjubileum
          inkluderar åtgärder för att (a) stärka de nationella institutionernas
          möjligheter att utforma, implementera och övervaka familjepolitiken;
          (b) stimulera insatser för att klara ut problem som påverkar och
          påverkas av familjens situation; (c) utföra analytiska granskningar
          på alla nivåer och bedöma familjens situation och behov; (d) effektivisera
          insatser på alla nivåer för att genomföra specifika familjeprogram;
          och (e) förbättra samarbetet mellan nationella och internationella
          icke-statliga organisationer till stöd för familjen;
        </p>
        <p xml:id="i-L27b9NuTenzkTg6EbykJVY">
          Mot bakgrund av de akademiska, vetenskapliga och sociala rön
          som ligger till grund för den Internationella konferensen i Doha,
          vilka sammantaget visar att familjen inte bara är den fundamentala
          gruppen i samhället utan också är grunden för hållbar social,
          ekonomisk och kulturell utveckling;
        </p>
        <p xml:id="i-4GEUuEvvrVEJM4Ro1pHupH">
          Det finns ett behov av att uppmärksamma de utmaningar som familjen
          ställs inför i samband med globaliseringen;
        </p>
        <p xml:id="i-Wxh6J1JyUY2U8A5uGF5Snz">
          Genom att stärka familjens ställning erbjuds ett unikt tillfälle
          att ta upp samhällsproblem på ett holistiskt sätt;
        </p>
        <p xml:id="i-U9SztybubX1C1KrYoPgbs8">
          Vi upprepar, att starka, stabila familjer bidrar till att bibehålla
          en kultur av fred och främjar dialog mellan civilisationer och
          olika etniska grupper; och
        </p>
        <p xml:id="i-B3t5iNgDH4QoU6BzDAxT7h">
          Vi välkomnar tillkännagivandet av Hennes Höghet Sheikha Moza
          bint Nasser Al-Missned, maka till Hans Höghet Emiren av Qatar
          och President of the Supreme Council for Family Affairs, Qatar,
          om att skapa ett internationellt familjeforskningsinstitut.
        </p>
        <p xml:id="i-YUtYEQycXyD5TTz3SzBSpm">
          Vi framhåller återigen de internationella åtagandena för familjen
          och uppmanar alla regeringar, internationella organisationer och
          samhällsmedborgare på alla nivåer att vidta åtgärder till skydd
          för familjen.
        </p>
        <p xml:id="i-f4mKDtLNt7CW2AHpXDZTj">
          Bekräftelse av åtaganden för familjen
        </p>
        <p xml:id="i-MZ5XzdbfPSL2JQRphesg76">
          Vi bekräftar ånyo de internationella åtagandena för att stärka
          familjen, i synnerhet:
        </p>
        <p xml:id="i-DynSLti8TTV1V57ukzPeWf">
          1. Vi förbinder oss att respektera och stärka familjens stödjande,
          uppfostrande och omvårdande roll, med full respekt för världens
          olika kulturella, religiösa, etiska och sociala värden.
        </p>
        <p xml:id="i-68PNSPehsrFjbLU4HeH3rB">
          2. Vi erkänner människans medfödda värde och framhåller att barnet,
          genom sin fysiska och mentala omognad, behöver speciellt skydd
          och omsorg både före och efter födseln. Moderskap och barndom
          har rätt till speciell omsorg och assistans. Alla äger rätt till
          liv, frihet och personlig trygghet.
        </p>
        <p xml:id="i-Bsq9oyJQZaPXFTBsSNhsBg">
          3. Vi bekräftar att familjen är den naturliga, grundläggande
          enheten i samhället och äger rätt till största möjliga skydd och
          stöd från samhället och staten.
        </p>
        <p xml:id="i-JXChCXmA6NA7Qjx4UutULe">
          4. Vi betonar att äktenskap endast skall ingås med de tilltänkta
          makarnas fria och fulla samtycke samt att rätten för giftasvuxna
          män och kvinnor att gifta sig och bilda familj skall erkännas
          och att man och hustru skall vara jämlika parter.
        </p>
        <p xml:id="i-5Hezbxv9A6GNULaeyb9ZRe">
          5. Vi framhåller vidare, att familjen har det primära ansvaret
          för omsorg om och skydd av barnen från spädbarnsåldern till vuxen
          ålder. För en full, harmonisk personlighetsutveckling skall barn
          växa upp i en atmosfär av lycka, kärlek och förståelse. Alla samhällsinstitutioner
          ska respektera och stödja föräldrarnas insatser för att vårda
          och ta hand om barnen inom familjen. Föräldrarna har den främsta
          rätten att välja den utbildning som deras barn skall ha och frihet
          att försäkra sig om sina barns religiösa och moraliska uppfostran
          i linje med sina egna övertygelser.
        </p>
        <p xml:id="i-21n8itWVqCHEWKvpQAXQvy">
          Krav på handling
        </p>
        <p xml:id="i-FHKmB2UWn3F1dbLRx3rjVH">
          Med tanke på ovanstående åtaganden, kräver vi att alla regeringar,
          internationella organisationer och samhällsmedborgare skall:
        </p>
        <p xml:id="i-9Zby89Ga997EoAAqCxtSsR">
          Kulturella, religiösa och sociala värden
        </p>
        <p xml:id="i-Mr3396aHHNuimkpFJmQRBF">
          1. Utarbeta program för att stimulera och uppmuntra till dialog
          mellan länder, religioner, kulturer och civilisationer i frågor
          rörande familjelivet, inklusive åtgärder för att bevara och försvara
          äktenskapet som institution;
        </p>
        <p xml:id="i-CGLnhbaQhHXfN3endtjkuZ">
          2. Ånyo bekräfta betydelsen av tro och religiösa och etiska övertygelser
          för bevarande av familjestabiliteten och de sociala framstegen;
        </p>
        <p xml:id="i-Y6V9xgQgpX6Yyjpo651itQ">
          3. Utvärdera och ompröva den omfattning i vilken internationell
          lag och politik överensstämmer med principerna och bestämmelserna
          rörande familjen som ingår i den allmänna förklaringen om de mänskliga
          rättigheterna och andra internationella åtaganden;
        </p>
        <p xml:id="i-3FvKndr9EBMvnkBctrJnkT">
          Människovärde
        </p>
        <p xml:id="i-VVHcuP7tC64REQiKJYk6Ux">
          4. Återigen bekräfta åtagandena att tillhandahålla en kvalitetsutbildning
          för alla, inklusive lika rätt till utbildning;
        </p>
        <p xml:id="i-S9Z7sBXBa3CVM3s6cnkgt4">
          5. Utvärdera och ompröva sin politik för att säkerställa att
          människors värde erkänns och skyddas under alla stadier i livet;
        </p>
        <p xml:id="i-TjfMXukH6tpEAabmFHLDCH">
          Familj
        </p>
        <p xml:id="i-EzsmykKY8h6isqruAoAum3">
          6. Utveckla indikatorer för att utvärdera effekten av alla program
          för familjestabilitet;
        </p>
        <p xml:id="i-UCtbbUAod3Hoe3hiXbiqxF">
          7. Stärka politik och program som gör det möjligt för familjen
          att bryta fattigdomscykeln;
        </p>
        <p xml:id="i-Ur5z9pUsbSU31H6fnXUrqL">
          8. Utvärdera och ompröva sin befolkningspolitik, speciellt i
          länder med negativ nativitetsnivå;
        </p>
        <p xml:id="i-HkGSHsMZZKq9KfGVN9ar5e">
          9. Uppmuntra och stödja familjen till omsorg om äldre och handikappade;
        </p>
        <p xml:id="i-E529wsZyP4wkvNUKgna2QW">
          10. Stödja familjen i åtgärder mot sjukdomar som hiv/aids och
          andra pandemier som malaria och tuberkulos;
        </p>
        <p xml:id="i-BkTMTpVvvMRYqctE1s89jf">
          11. Vidta effektiva åtgärder för att stödja familjen i både freds-
          och krigstid;
        </p>
        <p xml:id="i-3ybvfxED9DsMnkRUKk69Bx">
          Äktenskap
        </p>
        <p xml:id="i-XrhaAm6ZgZEPswtnEfasAu">
          12. Upprätthålla, bevara och försvara äktenskapet som institution;
        </p>
        <p xml:id="i-86Zt8EY7V2xLjMAsJ62NHw">
          13. Vidta effektiva åtgärder för att stärka äktenskapets stabilitet
          genom att bland annat, uppmuntra till fullt och jämlikt partnerskap
          mellan man och hustru inom en engagerad och varaktig äktenskapsrelation;
        </p>
        <p xml:id="i-PMmUGbfT2aTbHWW2g2yCuY">
          14. Upprätta effektiva handlingsprogram och rutiner för att motverka
          och avhjälpa missförhållanden inom äktenskapet och familjen, inklusive
          upprättande av offentliga organ som hjälper män, kvinnor, barn
          och familjer i kris;
        </p>
        <p xml:id="i-ABmZ18wVQa84hnZR5Xrtpb">
          Föräldrar och barn
        </p>
        <p xml:id="i-LXf9sUdt8CFiY3pW85UqXK">
          15. Stärka insatserna för att främja lika politiska, ekonomiska,
          sociala och utbildningsmöjligheter för kvinnor och utvärdera och
          bedöma ekonomisk, social och annan politik för att stödja mödrar
          och fäder i deras viktiga roller;
        </p>
        <p xml:id="i-NYnX6JFDNsJpsEk7w1r84a">
          16. Stärka familjens funktion genom att involvera mödrar och
          fäder i barnens utbildning;
        </p>
        <p xml:id="i-P1scFa7QYoTWjzu4vGnT7Z">
          17. Ånyo bekräfta föräldrars primära rätt att välja den typ av
          utbildning som deras barn skall ha;
        </p>
        <p xml:id="i-TEjRmzNs1Bck4GCs76vtL8">
          18. Återigen bekräfta och respektera föräldrars och om tillämpligt,
          legala målsmäns rätt att välja andra skolor för sina barn än de
          offentliga, för en religiös och moralisk utbildning i linje med
          sina övertygelser, förutsatt att skolorna uppfyller eventuella
          statliga minimikrav på utbildningsstandard.
        </p>
        <p xml:id="i-GuVmbBS2Q8up9mnJT645rs">
          Vi ber värdlandet för konferensen staten Qatar, att till FN:s
          Generalförsamling framföra en rapport om konferensen, inklusive
          Dohadeklarationen, vid firandet av det Internationella familjeårets
          10-årsjubileum den 6 december 2004."
        </p>
        <p xml:id="i-H34G8x5aWedkYLZyDG6WUD">
          Vid interpellationen mellan mig och socialministern den 3 februari
          om Dohadeklarationen hävdade socialministern vid upprepade tillfällen
          att Dohakonferensen inte var en FN-konferens eller var öppen för
          deltagande från samtliga länder, att den deklaration som antogs
          i Doha baseras på en konservativ familjesyn och bland annat innehålla
          en snäv syn på familjedefinitionen, motsätta sig fria aborter
          och syfta till att bevara och försvara en konservativ syn på äktenskapet.
          Vidare hävdade socialministern att den resolution som antogs den
          8 december i FN:s generalförsamling inte skulle innebära att generalförsamlingen
          har antagit Dohadeklarationen.
        </p>
        <p xml:id="i-Go1H3qGZtqtdodoBqo2Pnk">
          Dessa påståenden saknar grund. FN-resolutionen A/RES/58/15 (den
          15 december 2003) paragraf 2 deklarerar att generalförsamlingen:
          "welcomes the decision of the State of Qatar to host an international
          conference to celebrate the tenth annivarsary of the International
          Year of the Family in November 2004." Vid interpellationsdebatten
          den 13 februari anf. 106 medgav också socialministern att skälet
          till att den socialdemokratiska regeringen inte, trots inbjudan,
          var representerad vid den förberedande FN-konferensen som ägde
          rum i riksdagen i Stockholm den 14 maj 2004 skulle ha berott på
          konferensens innehåll. Därmed bekräftar hon att Dohakonferensen,
          liksom de förberedande FN-konferenserna i Cotonou, Mexico City,
          Stockholm, Genève och Kula Lumpur, faktiskt var öppna för deltagande
          för de länders regeringar som så önskade. Att uppslutningen bakom
          Dohakonferensen och Dohadeklarationen verkligen är överväldigande
          bred bekräftas av att nu 149 nationer av världens 192 undertecknat,
          co-sponsored-deklarationen.
        </p>
        <p xml:id="i-LkyoczjmL6YfL5Lr9Na3pZ">
          FN-resolutionen A/RES/59/L.29 (den 6 december 2004) paragraf
          4 deklarerar att generalförsamlingen:"welcomes the hosting of
          the Regional Conference on the Family in Africa from 27 to 28
          July 2004 by the Government of Benin and also welcomes the hosting
          of the Doha International Conference for the Family from 29 to
          30 November 2004 by the State of Qatar and takes note of their
          outcomes". Rapporten från the Doha International Conference liksom
          Dohadeklarationen som antogs där är nu officiella FN-dokument;
          rapporten är publicerad av FN som A/59/599 (den 8 december 2004)
          och Dohadeklarationen är publicerad av FN som A/59/592 (den 8
          december 2004). Båda dokumenten finns online på FN:s hemsida http://documents.un.org/simple.asp.
        </p>
        <p xml:id="i-XwtBemJW5YLSckann33ZSZ">
          Den officiella FN-statusen för Dohakonferensen och de dokument
          som den resulterade i kan inte förnekas. Konferensen hölls till
          följd av en FN-resolution. Per den 6 december 2004 hade då 145
          av FN:s medlemsländer undertecknat, co-sponsored, Dohadeklarationen
          och med konsensus antogs FN-resolutionen A/RES/59/L.29. Åtta reservationer
          mot antagandet av denna FN-resolution anmäldes, däribland den
          nederländske ambassadsekreteraren Peter-Derrek Hof för EU:s räkning.
        </p>
        <p xml:id="i-Q2M5YP5WQ5881S7vWfd1uJ">
          Dohadeklarationen i svensk översättning återfinns ovan. Vad i
          den som skulle vara misshagligt för regeringen har inte socialministern
          deklarerat.
        </p>
        <p xml:id="i-McuXfwabdEuaoY3JY5uy9K">
          Mina frågor till socialministern är:
        </p>
        <p xml:id="i-8obeVdAC3GGypnGe4snMe7">
          På vilken grund påstår ministern att Dohakonferensen inte skulle
          ha varit en FN-konferens?
        </p>
        <p xml:id="i-N8zEu68uLBHpMYK9eFveup">
          Hävdar ministern att generalförsamlingen den 8 december inte
          skulle ha antagit FN-resolutionen A/RES/59/L.29 med Dohadeklarationen,
          som undertecknats, co-sponsored, av då 145 nationer?
        </p>
        <p xml:id="i-EF19yR3r6nRHTs4xzJ52oh">
          På vilken grund tar ministern och Sveriges regering avstånd från
          att tillsammans med nu 149 av världens nationer underteckna deklarationen
          samt implementera den i svensk lagstiftning, med motiveringen
          att deklarationen skulle baseras på en konservativ familjesyn,
          en för snäv familjedefinition, motstånd mot fria aborter och försvar
          för en konservativ syn på äktenskapet?
        </p>
        <p xml:id="i-5FZzgCKtnnfEprFFmV7QWB">
          Varför deltog ministern eller Sveriges regering inte en enda
          gång under det gångna året i FN:s internationella familjeår, och
          varför valde regeringen att ställa sig utanför firandet av detta
          familjeår genom att inte delta i FN-konferensen i Doha den 29-30
          november, och deltog inte ens i FN-konferensen i Sveriges riksdag
          den 14 maj?
        </p>
      </div>
    </body>
  </text>
</TEI>
