<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0168">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0168</head>
        <author who="i-QrnhMBZLsGdbeBasmoTLpZ">Mats Odell</author>
        <recipient who="i-HNvivTxAPySuVXe8X3z3LJ">Pär Nuder</recipient>
        <topic>demografisk utmaning för arbetsmarknaden</topic>
        <docDate when="2004-11-18">den 18 november</docDate>
        <status when="2004-12-14" byWhom="Pär Nuder" byWhomId="i-HNvivTxAPySuVXe8X3z3LJ" status="answered">besvarad</status>
        <external_id source="rdwebb">GS10168</external_id>
        <debate>
          <turn when="2004-12-14 09:32:08" duration="347">Pär Nuder (S)</turn>
          <turn when="2004-12-14 09:37:44" duration="262">Mats Odell (Kd)</turn>
          <turn when="2004-12-14 09:42:02" duration="225">Pär Nuder (S)</turn>
          <turn when="2004-12-14 09:45:35" duration="255">Mats Odell (Kd)</turn>
          <turn when="2004-12-14 09:49:47" duration="273">Patrik Norinder (M)</turn>
          <turn when="2004-12-14 09:54:05" duration="274">Pär Nuder (S)</turn>
          <turn when="2004-12-14 09:58:35" duration="140">Mats Odell (Kd)</turn>
          <turn when="2004-12-14 10:00:51" duration="119">Patrik Norinder (M)</turn>
          <turn when="2004-12-14 10:02:38" duration="169">Pär Nuder (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:168 av Mats Odell (kd) till finansminister
          Pär Nuder om demografisk utmaning för arbetsmarknaden
        </IPQ_title>
      </div>
      <div type="IPQuestionBody">
        <p xml:id="i-Jv5eVPv1ffQgTH5aTzGxjG">
          Om tre år kommer andelen av befolkningen som är i arbetsför ålder
          att börja minska. Stora pensionsavgångar för de som föddes under
          1940-talet kommer då inte längre att matchas av nyinflödet till
          arbetskraften från dem som är födda under senare delen av 1980-talet.
        </p>
        <p xml:id="i-EEX6nMJYyzGGH8JKWj6wBR">
          Till stor del är detta en fråga om demografi. De som föddes under
          1940-talet är helt enkelt fler i varje årskull än de senare födda
          årgångarna. Detsamma gäller för nästan varje efterkommande årskull
          de närmaste 25 åren. Först en bit in på 2040-talet kan trenden
          komma att reverseras, om man får tro den senaste befolkningsframskrivningen
          från Statistiska centralbyrån, SCB.
        </p>
        <p xml:id="i-XCefpNWz94Tpo6ik5VZWkU">
          Den demografiska utvecklingen är något som sällan står i fokus
          för debatten. Samtidigt är det vår tids största utmaning, inte
          minst ur ett samhällsekonomiskt perspektiv. Försörjningsbördan
          för de som är i arbetsför ålder kommer under de närmaste tre decennierna
          att öka med drygt 20 %. För varje tionde personer som arbetar
          blir det alltså drygt två personer fler utanför arbetskraften
          att försörja.
        </p>
        <p xml:id="i-7xQU1tJ9we55KV7J3vbUhn">
          Den här utvecklingen ställer höga krav på den ekonomiska politiken.
          Inte minst för att skatteunderlaget i förhållande till befolkningen
          kommer att minska i takt med att andelen förvärvsarbetande faller.
          Det medför att finansieringen av de gemensamma trygghetssystemen
          långsamt eroderas. Samtidigt kommer även kostnaderna i trygghetssystemen
          och efterfrågan på offentlig service att utsättas för ekonomiska
          påfrestningar i en allt större omfattning i takt med att befolkningen
          åldras.
        </p>
        <p xml:id="i-9NzxxYegZREWLuNtjxWTBs">
          Men det finns vägar att underlätta bördan för de förvärvsarbetande
          och samtidigt lindra påfrestningarna på de offentliga finanserna.
          Nyckeln till att bromsa denna utveckling är att genom olika åtgärder
          öka arbetskraftsdeltagandet och tillse att sysselsättningsgraden
          bibehålls eller stiger. I detta avseende vore det ytterst välkommet
          att i möjligaste mån se till att fler äldre deltar på arbetsmarknaden
          högre upp i åldrarna. Hittills har dock utvecklingen gått i motsatt
          riktning. Trots en lagstadgad pensionsålder på 65 år så har bland
          annat ökad förtidspensionering lett till att den faktiska pensionsåldern
          i dag bara är knappt 60 år. Och mot bakgrund av en god ekonomisk
          ställning bland ett stort antal av de blivande pensionärerna så
          finns i dagsläget inget som tyder på att pensionsåldern inom kort
          kommer att börja stiga.
        </p>
        <p xml:id="i-Dggkc7jcCLuobydRsgJA5t">
          Antalet arbetade timmar kommer relativt sett att minska. Mellan
          2004 och 2020 kommer antalet arbetade timmar per invånare att
          minska från 760 timmar per år till 720 timmar.
        </p>
        <p xml:id="i-Qwu2X1PXvfs3bDeuDZVqDa">
          För att vända nuvarande trend har vi Kristdemokrater föreslagit
          och finansierat en halverad inkomstskatt för personer som fyllt
          65 år från och med år 2006. Det skulle skapa helt nya möjligheter
          för enskilda arbetstagare som fyllt 65 att kunna stanna kvar på
          arbetsmarknaden och dela med sig av sina arbetslivserfanheter
          och sin kompetens.
        </p>
        <p xml:id="i-UmeU3eRkyiiNh6AHUPaWnW">
          Med hänsyn till den alltjämt fallande andelen äldre som förvärvsarbetar
          och påfrestningen på de offentliga finanserna av den väntade demografiska
          utvecklingen är det av yttersta vikt att ställa följande fråga
          till ansvarigt statsråd:
        </p>
        <p xml:id="i-Pdc1F5Lr3aDeZNRgF92jKX">
          Vilka åtgärder är statsrådet beredd att vidta med bakgrund av
          den demografiska utvecklingen, bland annat för att stimulera arbetskraftsdeltagandet
          och trygga den långsiktiga finansieringen av våra gemensamma trygghetssystem
          utan att äventyra statsfinanserna och öka statens skuldsättning?
        </p>
      </div>
    </body>
  </text>
</TEI>
