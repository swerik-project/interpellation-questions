<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0010">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0010</head>
        <author who="i-Dh86x4tP3poRsuGn2pQFUn">Cristina Husmark Pehrsson</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>stopplagen</topic>
        <docDate when="2004-09-16">den 16 september</docDate>
        <status when="unknown" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS1010</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:10 av Cristina Husmark Pehrsson (m) till
          statsrådet Ylva Johansson om stopplagen
        </IPQ_title>
      </div>
      <div type="IPQuestionBody">
        <p xml:id="i-3qcYspWEfkwmrEGMdfBQQP">
          I promemoria S2004/4905/HS från den 23 juni föreslår regeringen
          att ett förbud för landsting att överlåta driften av sjukhus till
          organisationer med vinstsyfte införs. Förslaget har remissbehandlats
          och många remissinstanser är kritiska mot förslaget.
        </p>
        <p xml:id="i-QZj4YUxA2tvqD5dZRrY9FT">
          Konkurrensverket konstaterar i sitt yttrande över förslaget att
          förutsättningarna för en fungerande konkurrens vid landstingets
          upphandling av sjukhusentreprenader kraftigt försämras. Verket
          noterar också att det inte har gjorts någon ingående analys av
          konsekvenserna av förbudet för vare sig de företag som bedriver
          sådan verksamhet eller för samhället i sin helhet. Någon motivering
          till att olika regler ska gälla sjukhus och annan vårdverksamhet
          ges inte, påpekar Konkurrensverket.
        </p>
        <p xml:id="i-KMxcAhhmQL66NUM38YfYnR">
          Dessutom noterar verket bristen på konsekvens i att regeringen
          i bland annat propositionen Konkurrenspolitik för förnyelse och
          mångfald (1999/2000:140) redovisar olika åtgärder för att stärka
          konkurrensen. Bland annat framhålls att andelen av ekonomin där
          konkurrens råder bör öka. "På områden där en fri etablering av
          konkurrerande företag av olika skäl inte är möjlig bör modeller
          med inslag av konkurrensmekanismer, exempelvis upphandling av
          offentligt finansierade tjänster från fristående utförare eller
          drift i alternativa former, prövas och vidareutvecklas."
        </p>
        <p xml:id="i-YB8wEjfMie9MMkXZUPLt93">
          Regeringens förslag till stopplag innebär i praktiken en inskränkning
          av det område där konkurrensmekanismer kan tillämpas. Verket konstaterar
          också att det konkurrenshinder som förslaget utgör riskerar att
          försämra kvaliteten i vården.
        </p>
        <p xml:id="i-PtQiKoHMAQis5CEgY1VM7z">
          "Enligt verkets mening bör statsmakternas åtgärder för att stärka
          konsumenternas ställning inom sjukvården inriktas mot att stimulera
          landstingen att öka effektiviteten och tillhandahålla en vård
          med hög tillgänglighet och kvalitet. Effekterna kan bli de motsatta
          om privata entreprenörer förbjuds att konkurrera vid upphandling
          av berörda vårdtjänster. Förslaget är för övrigt sannolikt i strid
          med gemenskapsrätten och bl.a. principen om icke-diskriminering
          av anbudsgivare vid offentlig upphandling."
        </p>
        <p xml:id="i-eDV5oK7afArVfMbybtJrY">
          Med anledning av ovanstående vill jag därför fråga sjukvårdsminister
          Ylva Johansson:
        </p>
        <p xml:id="i-AGA3CbVTDfbZeDBzbJNsXK">
          1. Vilka åtgärder ämnar ministern vidta för att tillgodose Konkurrensverkets
          synpunkter på regeringens förslag?
        </p>
        <p xml:id="i-8GduTnqV69szPVX75cBa7b">
          2. Ämnar ministern lägga fram ett förslag i enlighet med departementspromemorian?
        </p>
      </div>
    </body>
  </text>
</TEI>
