<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0368">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0368</head>
        <author who="i-TECanR77Prb79DHwPvLitN">Annelie Enochson</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>Dramatiska Institutets barnprojekt</topic>
        <docDate when="2005-02-08">den 8 februari</docDate>
        <status when="unknown" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10368</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:368 av Annelie Enochson (kd) till utbildnings-
          och kulturminister Leif Pagrotsky om Dramatiska institutets barnprojekt
        </IPQ_title>
      </div>
      <div type="IPQuestionBody">
        <p xml:id="i-FpAFbeB7NEMp2fxeyoSfmN">
          Dramatiska institutet och Teaterhögskolan har under en lång rad
          år samarbetat med ett projekt kring barn- och ungdomsteater. I
          år har fyra grupper DI-elever och lika många skolor i Stockholmsområdet
          i tre veckor varit involverade i projektet om barns upplevelser
          av lust, kropp och sexualitet.
        </p>
        <p xml:id="i-5Vmy6Txfrf5yd3CQkz7wrV">
          Förutom det uppmärksammade fallet där sexåringar i en Nackaskola
          fått lyssna till en porrnovell medan de videofilmades, har en
          grupp nioåringar uppmanats att säga könsord. Orden skrevs ned
          och spelades upp av studenterna i en sketch. En annan grupp nioåringar
          ska ha fått sitta i ett mörkt rum och i hörlurar lyssna till samlagsljud
          från en porrfilm.
        </p>
        <p xml:id="i-JBpQaUfQv8f8KsNVG1CjvW">
          På DI:s hemsida sägs om syftet: "Vi vill försöka skildra barns
          förhållningsätt och upplevelse av den egna kroppen, kärlek och
          sexualitet. För oss är det här projektet ett sätt att helt konkret
          utifrån vår egen barndom/ungdom titta på och se skillnader likheter
          med dagens barn och deras situation. Vi vill att studenterna arbetar
          i en process där de hela tiden har kontakt med publiken dvs barnen
          och där föreställningen växer fram i samspel med dem."
        </p>
        <p xml:id="i-KYTn4wAUqzVppB3E85gGYZ">
          I projektbeskrivningen reduceras alltså barnen till objekt och
          referensmaterial till projektdeltagarnas egna upplevelser. Föräldrar
          låter barn gå i skolan i förvissning om att det är en trygg miljö.
          I projektet har studenternas skildring satts i fokus och barnens
          välmående i andra hand. Det är helt otillständigt. Ingen prövning
          om vad som är etiskt lämpligt verkar ha förekommit inom Dramatiska
          institutet, vilket lett till att ett stort antal frågetecken först
          i efterhand väcks kring verksamheten.
        </p>
        <p xml:id="i-Vbu61qzChukbkpWAzwDfWF">
          Claes-Peter Hellwig, professor vid Dramatiska institutet och
          en av de ansvariga för projektet, ser inget problem i att låta
          barn lyssna på samlagsljud. Men han kan inte svara på frågan om
          vad syftet var.
        </p>
        <p xml:id="i-DG23ok7L5ogXDh5sS4kh5e">
          Högskoleutbildning ska vila på vetenskaplig eller konstnärlig
          grund enligt högskolelagen. Dramatiska institutet vilar på konstnärlig
          grund, men verkar ha gett sig in på pseudovetenskaplig mark. Frågan
          man verkligen måste ställa sig är om det ligger inom Dramatiska
          institutets kompetensområde att skildra barns förhållningssätt
          till så laddade frågor, eftersom man uppenbarligen helt saknar
          beteendevetenskapliga och psykologiska kunskaper och metoder om
          hur man bör närma sig barn inom de valda områdena. Om man inte
          kan redogöra för syften med projekt, arbetar man då vetenskapligt?
        </p>
        <p xml:id="i-BhFLb1nDvq86wQWS4fPxH8">
          Om Dramatiska institutet inte klarar av att bedriva en vetenskaplig
          verksamhet inom de ramar som Dramatiska institutet har kompetens,
          finns det då någon anledning för institutet att ha kvar sin examinationsrätt
          och statliga anslag? I år får Dramatiska institutet 76 miljoner
          kronor i statliga anslag, vilket beräknas öka till 77 miljoner
          år 2006 och 79 miljoner år 2007.
        </p>
        <p xml:id="i-Wbvagdx5bud6RCp5XpTDCo">
          Mot bakgrund av det ovan anförda vill jag fråga ministern:
        </p>
        <p xml:id="i-7iYuyurwRqtPyppmCqnTS3">
          Vad avser ministern att göra för att pröva om Dramatiska institutet
          uppfyller kraven på vetenskaplig verksamhet via Högskoleverket?
        </p>
        <p xml:id="i-RejHxrABKrYYEDSFSiKRCi">
          Vad avser ministern att göra för att ompröva de statliga anslag
          som Dramatiska institutet i dag erhåller?
        </p>
        <p xml:id="i-GTLUKVRg3A3NbPUNPyQxjW">
          Hur ser ministern den uppenbara avsaknaden av etisk diskussion
          på Dramatiska institutet om vad som är lämpligt då projekt inbegriper
          barn?
        </p>
      </div>
    </body>
  </text>
</TEI>
