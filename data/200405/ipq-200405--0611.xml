<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0611">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0611</head>
        <author who="i-ASHgRusN9GoHAH8eioxicP">Marie Wahlgren</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>barns inomhusmiljö</topic>
        <docDate when="2005-05-19">den 19 maj</docDate>
        <status when="2005-05-31" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GS10611</external_id>
        <debate>
          <turn when="2005-05-31 19:10:21" duration="305">Mona Sahlin (S)</turn>
          <turn when="2005-05-31 19:15:21" duration="253">Marie Wahlgren (Fp)</turn>
          <turn when="2005-05-31 19:19:31" duration="238">Christer Nylander (Fp)</turn>
          <turn when="2005-05-31 19:23:25" duration="261">Mona Sahlin (S)</turn>
          <turn when="2005-05-31 19:27:42" duration="240">Marie Wahlgren (Fp)</turn>
          <turn when="2005-05-31 19:31:38" duration="138">Christer Nylander (Fp)</turn>
          <turn when="2005-05-31 19:33:53" duration="228">Mona Sahlin (S)</turn>
          <turn when="2005-05-31 19:37:37" duration="113">Marie Wahlgren (Fp)</turn>
          <turn when="2005-05-31 19:39:26" duration="70">Mona Sahlin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:611 av Marie Wahlgren (fp) till samhällsbyggnadsminister
          Mona Sahlin om barns inomhusmiljö
        </IPQ_title>
      </div>
      <div type="IPQuestionBody">
        <p xml:id="i-HsuUM7SuN7DHudgtbVxcgD">
          Inomhusmiljöerna där barn vistas är ofta alltför undermåliga,
          framför allt i skolor och förskolor. Problemen spänner över radon,
          mögel och andra allergener, buller och trängsel. Per Kling på
          arbetsmiljöinspektionen i Malmö har skrivit en rapport över arbetsmiljön
          i skolorna i Skåne åren 2000 och 2002. Han drar där ett antal
          viktiga slutsatser:
        </p>
        <p xml:id="i-6mpisq2x4bLrA132hd95kr">
          Arbetsmiljöverket har uppmärksammat bullerproblemen i förskolan.
          Bullret i flera skånska förskolor var långt större än vad som
          anses tillåtet för till exempel trafikbuller i bostadsområden.
          Bullernivån beskrevs i vissa fall som högre än det som uppstår
          vid hårdrockkonserter. Gränserna för buller i bostadsområden har
          satts med utgångspunkt från att barns förmåga till inlärning störs
          vid högre bullervärden. Det finns därför all anledning att ta
          problemen på allvar.
        </p>
        <p xml:id="i-Tyo142DF7kDHLM79ty6KdC">
          Trots att problemen är kända har hälften av de 105 kommuner som
          svarat på en enkät om barns inomhusmiljö som Folkpartiet genomfört,
          inte någon systematisk uppföljning eller undersökning av inomhusmiljön
          på skolor och förskolor. Skälen till att arbetet inte görs tillräckligt
          systematiskt kan vara många. Följande förklaring, från en av de
          tillfrågade, speglar situationen i många kommuner: "Tyvärr har
          inte mycket gjorts från vår sida, inte systematisk tillsyn i alla
          fall, på grund av bristande resurser. I kommande verksamhetsplanering
          är det tyvärr också lågprioriterat. Vi har inte pengar och hinner
          inte med tillsynen med nuvarande personalstyrka. Tyvärr ser det
          nog likadant ut i många kommuner."
        </p>
        <p xml:id="i-6Rkn6SsNyjXFDhPCXG2ska">
          Problemen kan inte avhjälpas enbart med åtgärder i själva byggnaderna.
          Buller och dålig luft måste också åtgärdas genom att studera verksamheten.
          För att ta ytterligare ett citat ur undersökningen: "Vad som är
          ett stort problem från vårt perspektiv är att skolornas nya pedagogik
          inte stämmer överens med de gamla skolbyggnaderna. Elever sitter
          ofta och grupparbetar ute i korridorer eller i förråd. Det är
          miljöer som inte är anpassade för undervisning när det gäller
          ventilation och bullerdämpning."
        </p>
        <p xml:id="i-H36huXMhmRXAF24ZpWbeGb">
          Det finns trots allt åtgärder som kan åtgärdas också byggnadstekniskt.
          Mina frågor blir därför:
        </p>
        <p xml:id="i-JtzugdbDVTchoPDzuAMf4J">
          Är ministern beredd att låta barns inomhusmiljö bli ett särskilt
          delmål inom miljömålet God bebyggd miljö?
        </p>
        <p xml:id="i-L6Wifg5qrbKgtWUvZHQ5y9">
          Vad avser ministern att vidta för åtgärder för att förbättra
          inomhusmiljön i skolor och förskolor?
        </p>
        <p xml:id="i-WpUcQDrpN9qjhfV8GcRpPy">
          Vad avser ministern att vidta för åtgärder för att öka det kommunala
          engagemanget och kunskapen kring inomhusmiljön i skolor och förskolor?
        </p>
      </div>
    </body>
  </text>
</TEI>
