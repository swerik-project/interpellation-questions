<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0472">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0472</head>
        <author who="i-D8B2Xf6UADbqciPHrqFxSc">Birgitta Ohlsson</author>
        <recipient who="i-HxcQkHC9fDSzkJWgvdhDEF">Lena Hallengren</recipient>
        <topic>politiska ungdomsförbund</topic>
        <docDate when="2005-03-16">den 16 mars</docDate>
        <status when="unknown" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GS10472</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:472 av Birgitta Ohlsson (fp) till statsrådet
          Lena Hallengren om politiska ungdomsförbund
        </IPQ_title>
      </div>
      <div type="IPQuestionBody">
        <p xml:id="i-BLtZNyWZ2KicGuwDe2yRDi">
          Året 2005 har kantats av skandaler kring de politiska ungdomsförbunden.
          Både SSU (Socialdemokratiska Ungdomsförbundet) och Ung Vänster
          (Vänsterpartiets ungdomsförbund) har blivit ifrågasatta av granskande
          medier för att uppge felaktiga medlemsantal. Diskussionen om moderna
          reformer av bidragsutdelning till de politiska ungdomsförbunden
          har därför åter tagit fart.
        </p>
        <p xml:id="i-Lpnu1YzJnph2fHH6Tsat5m">
          De politiska ungdomsförbunden är en fantastisk plattform för
          att samla, skola och slussa framtida generationer till aktivt
          politiskt ansvar. De behövs i ett vitalt politiskt klimat för
          att stimulera diskussion, debatt och dispyter mellan olika åsiktslinjer
          i svensk idéutveckling.
        </p>
        <p xml:id="i-9pSAtvWu6yzQXRp6oGirZ1">
          Tillsammans med olika gräsrotsgrupper, frivilligorganisationer
          och enskilda människors kraft utgör de kuggen för att skapa en
          hållbar demokrati. Vill vi ha en levande demokrati behöver vi
          satsa på politisk mångfald inom demokratins ramar.
        </p>
        <p xml:id="i-Pu86phS7h6Fw3mQVBRnBq6">
          Offentligt stöd till politiska partier och ungdomsorganisationer
          är därför en förutsättning för att de ska ha chans att verka på
          jämlika villkor.
        </p>
        <p xml:id="i-StBn1Zdi4wi2z1ysLhhdMM">
          De politiska ungdomsförbunden har två huvudfunktioner. Den ena
          är att vara partiernas länk till ungdomar. Den andra är att utgöra
          ett forum för unga människor som vill engagera sig politiskt i
          samhällsdebatten.
        </p>
        <p xml:id="i-RNNFYo9PsoZekqzEUbBgQE">
          I dag ges det nuvarande stödet till de politiska ungdomsorganisationerna
          utifrån hur många medlemmar de har, vilket genom åren skapat en
          grogrund för fusk som kulminerade i bidragsskandalerna i början
          av 1990-talet.
        </p>
        <p xml:id="i-7VLqYbiBK2wC4EZ6ZBFRXr">
          Ju fler medlemmar, desto mer bidrag samtidigt som samhället med
          rätta aldrig kan kolla medlemsregistrens trovärdighet utifrån
          grundlagens anonymitetsskydd att inte registrera människors politiska
          åsikter.
        </p>
        <p xml:id="i-Fgu49mWE7dfapFNhZaTtjt">
          I riksdagen har Folkpartiet liberalerna under flera års tid verkat
          för att reformera systemet. I stället för medlemsantal borde stödet
          till de politiska ungdomsförbunden utgå från den mandatfördelning
          som partierna har i riksdagen. Så sent som under 1990-talet diskuterade
          de politiska ungdomsförbunden en reform av system men det gav
          dessvärre inget konkret resultat.
        </p>
        <p xml:id="i-KU5JRUivQJhiBhZHptAQFu">
          Norge har redan ett sådant system. Genom att införa ett sådant
          system i Sverige skulle det stoppa bidragsfusket som nu senast
          uppmärksammats hos bland annat SSU och Ung Vänster.
        </p>
        <p xml:id="i-6xiyNhxhTztwkX2pRT454o">
          Med anledning av ovanstående vill jag fråga ministern följande:
        </p>
        <p xml:id="i-PzdiYQCpdTQ8Hy6VYRb7Nb">
          Är statsrådet beredd att snarast lägga fram ett förslag om att
          reformera bidragssystemet till de politiska ungdomsförbunden och
          övergå till ett mandatbaserat bidragssystem?
        </p>
        <p xml:id="i-212VFsphazooSTEYt7MyTK">
          Avser statsrådet att snarast tillsätta en fristående kommission
          med uppdrag att utreda fusket med bidrag hos politiska ungdomsförbund?
        </p>
        <p xml:id="i-WUy11dbLDU3MEzKPGgDen3">
          Vilka åtgärder avser ministern att vidta för att Ungdomsstyrelsen
          ska intensifiera kontrollen av de statsbidrag som utbetalas till
          de politiska ungdomsförbunden?
        </p>
      </div>
    </body>
  </text>
</TEI>
