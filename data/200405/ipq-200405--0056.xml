<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0056">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0056</head>
        <author who="i-4SAiMdwrEthd2M8z2yjtkv">Ana Maria Narti</author>
        <recipient who="i-3kVCtR7mCK6mW2F6oaBMR5">Göran Persson</recipient>
        <topic>bekämpande av hat- och våldspolitik</topic>
        <docDate when="2004-10-12">den 12 oktober</docDate>
        <status when="unknown" byWhom="Pär Nuder" byWhomId="i-HNvivTxAPySuVXe8X3z3LJ" status="answered">besvarad</status>
        <external_id source="rdwebb">GS1056</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:56 av Ana Maria Narti (fp) till statsminister
          Göran Persson om bekämpande av hat- och våldspolitik
        </IPQ_title>
      </div>
      <div type="IPQuestionBody">
        <p xml:id="i-72sorvbivcZBzfHM5tiAQ2">
          Terrorattack riktade mot demokratiska samhällen och blodiga uppgörelser
          på många ställen i världen fyller vår tid med ångest. Även våldsamma
          händelser utan uppenbar karaktär av terrorism förgiftar samhällsklimatet.
          Seattle, Prag, Nice, Göteborg och Genua är namn förknippade med
          blodiga sammanstötningar och betydande ekonomiska förluster.
        </p>
        <p xml:id="i-9igiYP6hJAHdoGwDnMMhzw">
          Under nutidens debatter om våldet kan man lyssna till märkliga
          ställningstaganden. När vi i Folkpartiet fördömer all politik
          som hämtar inspiration ur hatet, som bygger sina handlingar på
          hatiska tal och hatiska handlingar, händer det att vi får häpnadsväckande
          svar: Våra motståndare hävdar att visst hat @ läs klasshatet @
          är helt acceptabelt, eftersom hat mobiliserar!
        </p>
        <p xml:id="i-Mt19g7HpCruKGfvb5Zh4TS">
          De senaste årens våldsamma händelser har inte burit exklusivt
          rasistiska och fascistiska förtecken, det är inte enbart högerextrema
          hot som försöker underminera demokratin i våra delar av världen.
          Vänsterns extrema tendenser spelar en allt större roll i de sammanstötningar
          som ofta försöker stoppa en positiv utveckling i det internationella
          samarbetet. Vad värre är stöder och förstärker de extremhöger
          och extremvänster varandra. Det är genom att handgripligen slåss
          på gator och torg och genom att gömma sig bakom argumentet "Det
          var de andra som startade, vi var tvungna att försvara oss" som
          dessa motstridiga dock nära besläktade politiska attityder växer
          i styrka.
        </p>
        <p xml:id="i-K2rWQEwWLkbPbAARxBoJMx">
          Den katastrofala förstörelse av människoliv och värden som rullades
          i gång i Tsarryssland av politikens fanatiker startade mot slutet
          av 1800-talet med anarkisternas angrepp på allt och alla. Bombdåd
          och mord var dessa gruppers främsta vapen. Under en lång tid betraktades
          dessa handlingar som udda företeelser bundna till intoleransens
          extrema men inte så viktiga grupper. Anarkisterna offrade sina
          liv samtidigt som de drog med sig avsiktligt valda eller oskyldiga
          offer; så öppnade de vägen för bolsjevikernas terror. Våldsdåden
          från slutet av 1800-talet och början av 1900-talet gav upphov
          till ett samhällsklimat dominerat av ångest och osäkerhet. Detta
          klimat kallades av Lenin "revolutionärt tillstånd" och betraktades
          av honom som avgörande för det kommande maktövertagandet.
        </p>
        <p xml:id="i-XqWBNne7bBG2M1mp5uhuUp">
          Blodbaden i Jugoslavien tog också sin start i hatets retorik
          och dåd. F.d. kommunistledare övergick över en natt från klasshatet
          @ deras gamla ideologi @ till den värsta arten av nationellt hat
          @ extremnationalismen. Deras förvandling visade hur lätt dessa
          två attityder går in i varandra, trots att de så ofta säger sig
          bekämpa varandra.
        </p>
        <p xml:id="i-XhNM6mPR64beVjbybPBZBx">
          Det röda våldet är inte mindre destruktivt än det svarta. Som
          mörkt politiskt kraft är klasshatet lika förödande som rashatet.
          Att kalla sig antifascist och i handling följa exakt samma mönster
          som fascisterna betyder bara att göra lögnen till ett vapen och
          lägga det i sin arsenal bredvid våldet, hänsynslösheten och människoföraktet.
        </p>
        <p xml:id="i-5vqt7FwrNdT6FA5t5SjBXY">
          Till listan av ideologiska förintelsemaskiner måste man tyvärr
          lägga också den religiösa intoleransen. För några decennier sedan
          skulle få människor ha trott att massmord och så kallad etnisk
          rensning skulle återkomma i vår vardag under den religiösa intoleransens
          fana, men i dag vet vi att vi lever i en värld lika hårt drabbad
          av trons krig som Frankrike under S:t Bartholomejs natt eller
          England i puritanernas tid.
        </p>
        <p xml:id="i-TPtffpxba1S19yZNwYQkoW">
          Den religiösa intoleransen bör bli föremål för systematisk bekämpning
          @ den kristna lika mycket som den judiska och den islamiska. Och
          lika förödande som den religiösa fanatismen är den ateistiska
          intoleransen. Stalins förföljelser av kristna och muslimer, Maos
          utrotning av allt religiöst tänkande, den nuvarande kinesiska
          terrorn riktad mot falungongrörelsen är talande exempel på detta.
        </p>
        <p xml:id="i-Do2UUUzKjvAg9mViang1JP">
          Alla former av politik byggd på rashat, klasshat och religiös
          intolerans bör alltså bekämpas. Förebyggande åtgärder bör sättas
          i gång för att isolera och marginalisera politiska rörelser som
          satsar på hat, våld, oro, aggressivitet och hämnd. Pedagogiska
          program och informationskampanjer behöver utformas så att de gångna
          århundradens och nutidens explosioner av masshysteri och deras
          följande förintelsespiraler inte ska kunna upprepas.
        </p>
        <p xml:id="i-TGxnhFkAseDyV9aiQ3uH3B">
          Sveriges statsminister tog ett värdefullt initiativ när kampanjen
          om Förintelsen sattes i gång och när Forum för levande historia
          stiftades. Denna verksamhet bör breddas och fördjupas. En given
          början är en djuptgående analys av kommunismens brott mot de mänskliga
          rättigheterna.
        </p>
        <p xml:id="i-YKJYQpgdy3AtR6vaJfSMHh">
          Med bakgrund i de fakta och processer som här beskrivits vill
          jag fråga statsministern om han anser det nödvändigt att ta initiativ
          för en kampanj om kommunismens brott mot de mänskliga rättigheterna
          @ en kampanj som bör följas av andra aktioner riktade mot andra
          arter av hat- och våldspolitik.
        </p>
      </div>
    </body>
  </text>
</TEI>
