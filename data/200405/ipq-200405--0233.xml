<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0233">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0233</head>
        <author who="i-XcAqMe3ntVBboWUxqACfz">Gunnar Andrén</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>samverkan mellan statliga och kommunala myndigheter</topic>
        <docDate when="2004-11-30">den 30 november</docDate>
        <status when="2005-01-25" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10233</external_id>
        <debate>
          <turn when="2005-01-25 15:15:25" duration="304">Ulrica Messing (S)</turn>
          <turn when="2005-01-25 15:20:17" duration="261">Gunnar Andrén (Fp)</turn>
          <turn when="2005-01-25 15:24:25" duration="271">Birgitta Sellén (C)</turn>
          <turn when="2005-01-25 15:28:35" duration="219">Ulrica Messing (S)</turn>
          <turn when="2005-01-25 15:32:02" duration="245">Gunnar Andrén (Fp)</turn>
          <turn when="2005-01-25 15:35:51" duration="157">Birgitta Sellén (C)</turn>
          <turn when="2005-01-25 15:38:15" duration="139">Ulrica Messing (S)</turn>
          <turn when="2005-01-25 15:40:18" duration="150">Gunnar Andrén (Fp)</turn>
          <turn when="2005-01-25 15:42:36" duration="75">Ulrica Messing (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:233 av Gunnar Andrén (fp) till statsrådet
          Ulrica Messing om samverkan mellan statliga och kommunala myndigheter
        </IPQ_title>
      </div>
      <div type="IPQuestionBody">
        <p xml:id="i-GFFxrrtBhYG6NadLNDFSLt">
          På många platser i vårt land, särskilt i kommuner med större
          central- eller tätorter, kolliderar plan- och planeringsönskemål
          från den lokala myndigheten, kommunen, med begränsande önskemål
          från statliga myndigheter, mest frekvent Väg- och Banverken.
        </p>
        <p xml:id="i-2timtv77dpHC7tFQcCtWQE">
          Ansvarskonflikten, som blir en intressekonflikt, är lätt att
          beskriva:
        </p>
        <p xml:id="i-EdDMFXjRuYF86BZdyV5WnL">
          1. Kommunen som ser planfrågan ur funktionell synvinkel.
        </p>
        <p xml:id="i-X5W6AvjbqtNvjhtduFSSBs">
          2. Den statliga myndigheten som ser planfrågan ur strikt ekonomisk
          synvinkel.
        </p>
        <p xml:id="i-FYRC5YGyTfpRht7pbR3pNo">
          Vem ska ansvara för vad? Helheten eller delarna? Vem ska betala
          vad? Att det ytterst handlar om offentliga medel vars användning
          borde optimeras, eftersom det handlar om samma skattebetalares
          pengar, är en aspekt som lätt hamnar i bakgrunden för det begränsade,
          nästan bokföringsmässiga, intresset.
        </p>
        <p xml:id="i-RVnMwQZi1mjEe4eKu8GqMh">
          Denna intressekonflikt finns inte bara på planområdet utan också
          på många andra funktionsområden där huvudmännens betalningsansvar
          enarmerar ur skilda offentliga kassor: Man kan nämna polisen,
          sjukvården, näringslivsutveckling, kulturområdet och fler till
          @ här ska dock fokus helt läggas på plan- och planeringskonflikten.
        </p>
        <p xml:id="i-7eYzyEVEKBqVnDt6f3YBWL">
          En sådan aktuell konflikt, med mycket stora återverkningar under
          lång, nästan oöverskådlig tid, finns i Sundsvall. Där står stadens
          planeringsönskemål mot statliga Banverkets. Intressekonflikten
          handlar om en för hela kommunen central planfråga medan Banverket
          har starkt begränsat intresse att alls medverka till konfliktens
          lösning.
        </p>
        <p xml:id="i-6iNi6KAgYRLbcy934qVai3">
          I korthet rör konflikten hur järnvägen ska dras genom staden.
          När Botniabanan och den upprustade Ådalsbanan står färdiga kommer
          det att innebära mycket stora förbättringar inom trafikområdet
          längs hela Norrlandskusten. Antalet tåg genom Sundsvall kan komma
          att både fördubblas och kanske öka mer än så. Detta får stora,
          i huvudsak positiva, återverkningar för hela regionen, Mellannorrland,
          liksom för regionerna söder och norr om Sundsvall, från Gävleborgs
          län upp till mellersta Västerbotten. Längs Norrlandskusten kommer
          tyngre tåg och snabbare tåg, men också tåg med högre bullernivåer,
          att trafikera den upprustade Ostkustbanan.
        </p>
        <p xml:id="i-8vCjcrgaEYxji9zoLNp9K1">
          Hur tågtrafiken dras genom Sundsvall är emellertid inte bara
          en tågfråga. Det påverkar hela stadens struktur och funktionssätt.
          Om varje part, kommunen respektive staten, maximerar sina insatser
          i kostnadsbegränsande syfte, kommer totalresultatet att bli något
          helt annat än den optimala funktionalitet som gynnar såväl stadsutvecklingen
          som utnyttjandet av den nya bansträckningen. Intressekonflikten
          är uppenbar.
        </p>
        <p xml:id="i-UTHqSFSDYjqDbBXVUdfrbg">
          Det finns i grunden två helt olika alternativ för att dra järnvägen
          genom Sundsvall när många nya och snabba tågsätt ska passera staden
          eller stanna där:
        </p>
        <p xml:id="i-5Rrx49a9Q7XFhuxKZ2GJvK">
          1. Underfarter
        </p>
        <p xml:id="i-BaT79ugWa1ePLAwQXDt49Y">
          Korsande gator grävs ned eller stängs. Järnvägen blir en kraftigare
          barriär än i dag, i praktiken en mur. Staden får fler, djupa och
          branta underfarter för bilar och gång- och cykeltunnlar. Staden
          klyvs i praktiken i två delar.
        </p>
        <p xml:id="i-DbqBwqWHyyaLMnSLJJ6DBL">
          Enligt Sundsvalls kommun blir resultatet otrygga miljöer och
          järnvägen kommer att betraktas som ett allvarligt hinder både
          för rörelser mellan de olika stadsdelarna och för företagsamhet
          och näringslivet.
        </p>
        <p xml:id="i-MCnzvTe7yPD5DJeyKsMiuV">
          Miljömässigt kan man räkna med att bullerstörningarna blir betydande
          då många snabba tåg, trots att säkert goda insatser kan göras
          mot bullret, kommer att passera i markläget genom hela staden.
        </p>
        <p xml:id="i-5qeEH6UCefx1qmCQvzCKUY">
          En särskild nackdel är att Sundsvalls central, som redan i dag
          ligger i utkanten av staden jämfört med när järnvägen kom till
          staden, inte kan flyttas närmare centrum, vilket är ett önskemål
          från kommunen.
        </p>
        <p xml:id="i-Jc1JGAwCUFB8Dmugd4eSiy">
          Busscentrum och järnvägstrafiken kan inte sammanföras till ett
          resecentrum utan måste förbli på två olika platser som i dag,
          på ca 500 meters avstånd fågelvägen men i praktiken ännu längre
          genom att också den tättrafikerade E 4:an passerar mellan järnvägsstationen
          och busscentrum.
        </p>
        <p xml:id="i-D2RPrYA5BWSRqkaPzRG62s">
          2. Järnvägstunnel
        </p>
        <p xml:id="i-8xHD1kKR954jYKxVKG21zV">
          Järnvägen grävs ned i en tunnel förbi den stenstad som byggdes
          efter den förödande stadsbranden i Sundsvall den 25 juni 1888
          då en gnista från Ångslupen Selånger jämnade hela staden inklusive
          383 bostadshus på sju timmar @ dessvärre kunde detta inte rapporteras
          lokalt då stadens tidning också brann ned och inte kunde utkomma
          på lång tid.
        </p>
        <p xml:id="i-BNUfJEX4X2NZoG5DQN8Xsk">
          Konfliktkärnan gäller att staden vill sänka järnvägen medan statliga
          Banverket i praktiken är berett att bidraga till att sänka staden
          genom att förlägga järnvägen i markplanet.
        </p>
        <p xml:id="i-L59qE8jB97AgR4aytjjPSg">
          Vid en uppvaktning i Stockholm den 1 november 2004 från företrädare
          för Sundsvalls kommuns och näringslivs sida @ Sundsvall företrätt
          av kommunstyrelsens ordförande Ewa Back (s) och företagaren Anders
          Wiklander @ för generaldirektören för Banverket Bo Bylund och
          verkets chef för Mittersta regionen Nils-Gunnar Bergström, redogjorde
          Sundsvallsföreträdarna för sina argument för att sänka järnvägen
          och förlägga genomfarten i Sundsvall i tunnel och därmed också
          möjliggöra att Sundsvalls central därvid förläggs mycket närmare
          centrum än vad som är fallet.
        </p>
        <p xml:id="i-9aUiXLoLDkV6d2ppkrn4dj">
          Enligt referat i Sundsvalls Tidning lyssnade cheferna för Banverket
          på alla argument för en järnvägstunnel och mot Banverkets lösning
          med nedgrävda gator genom staden. Kommunstyrelsens ordförande
          noterade att Banverkets lösning försvårar utvecklingen av Sundsvall.
        </p>
        <p xml:id="i-S7KuiA19eVvU4BAUqNmkrH">
          Detta är frågans kärna. Från statliga Banverkets sida anser man
          sig endast ha uppdrag att bygga en lösning som är så billig och
          bra som möjligt för järnvägen och inte kan ta hänsyn till andra
          intressen, exempelvis en stads utvecklingsönskemål.
        </p>
        <p xml:id="i-6tvuaetgkkTKxgwWHrcN2D">
          Så fungerar stuprörsprincipen. Den förekommer på många håll,
          också inom privat företagsamhet, men blir särskilt tydlig vid
          intressekonflikten inom den offentliga sektorn. Olika myndigheter,
          ytterst finansierade av samma skattebetalare, ser bara till sina
          egna intressen och suboptimerar helhetslösningen. För tilltron
          till det samlade offentliga beslutsfattandet är tillämpningen
          av stuprörsprincipen förödande.
        </p>
        <p xml:id="i-ChU9JyxDCtijQiVP7U4DpR">
          Emellertid har i andra sammanhang @ Malmö får en Citytunnel finansierad
          av staten för åtskilliga miljarder, Varberg får en tillfredsställande
          dragning av järnvägen genom staden och Gävle och Uppsala är andra
          exempel där Banverket inte ensamt kunnat diktera besluten om hur
          skattebetalarnas pengar ska användas @ rimliga avvägningar kunnat
          komma till stånd.
        </p>
        <p xml:id="i-2riHF9PZL8LkgsozWK4VGi">
          Det har blivit lösningar som gjort att stadsplaneringen inte
          omöjliggjorts av önskemål som ensidigt tagit hänsyn till en myndighets
          intresse, i alla de nämnda fallen just banverksekonomin.
        </p>
        <p xml:id="i-HXPHaexpdAFX9kv76NvBhw">
          I detta sammanhang skulle man kunna nämna också Hallandsåstunneln
          genom Båstads kommun, men eftersom projektet har så uppenbart
          andra aspekter än att minimera kostnaderna faller detta utanför
          denna interpellation.
        </p>
        <p xml:id="i-NprR4aP2gk4jR3xhpW1h9u">
          Mot denna bakgrund anhåller jag om att till statsrådet Messing
          få framställa följande fråga:
        </p>
        <p xml:id="i-C5HVwSEy2mXNXqEbdUseXQ">
          Vilka åtgärder avser statsrådet att vidtaga för att säkerställa
          att kommunala stadsplaneringsönskemål vinner tillbörlig hänsyn
          och respekt när staten beslutar hur den önskar dra järnvägar genom
          tätorter där motstridiga ekonomiska intressen föreligger och där
          en kommuns hela utveckling i praktiken påverkas av det statliga
          verkets tillmötesgående av kommunala plan- och planeringsönskemål,
          därmed frångående av egna ekonomiska restriktioner för projektets
          genomförande?
        </p>
      </div>
    </body>
  </text>
</TEI>
