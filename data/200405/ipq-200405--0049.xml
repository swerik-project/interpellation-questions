<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0049">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0049</head>
        <author who="i-QKE6ihmLRJvwhV4neD6h7b">Erik Ullenhag</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>svenska medborgare och Utrikesdepartementets agerande</topic>
        <docDate when="2004-10-11">den 11 oktober</docDate>
        <status when="2004-10-22" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS1049</external_id>
        <debate>
          <turn when="2004-10-22 09:49:57" duration="215">Laila Freivalds (S)</turn>
          <turn when="2004-10-22 09:53:29" duration="266">Erik Ullenhag (Fp)</turn>
          <turn when="2004-10-22 09:57:44" duration="115">Mikael Oscarsson (Kd)</turn>
          <turn when="2004-10-22 09:59:36" duration="126">Laila Freivalds (S)</turn>
          <turn when="2004-10-22 10:01:31" duration="267">Erik Ullenhag (Fp)</turn>
          <turn when="2004-10-22 10:05:52" duration="40">Laila Freivalds (S)</turn>
          <turn when="2004-10-22 10:06:28" duration="151">Erik Ullenhag (Fp)</turn>
          <turn when="2004-10-22 10:08:50" duration="78">Mikael Oscarsson (Kd)</turn>
          <turn when="2004-10-22 10:10:04" duration="106">Laila Freivalds (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:49 av Erik Ullenhag (fp) till utrikesminister
          Laila Freivalds om svenska medborgare och Utrikesdepartementets
          agerande
        </IPQ_title>
      </div>
      <div type="IPQuestionBody">
        <p xml:id="i-RM2pFnRMKMEYAP3Fb8b6SX">
          Den svenske medborgaren Calle Jonsson greps i juli 2001 på den
          grekiska ön Kos misstänkt för dråpförsök. Calle Jonsson satt länge
          häktad, men frigavs i februari 2002 mot borgen. När han hösten
          2003 kallades till rättegång infann han sig inte eftersom han
          anser att det inte går att lita på den grekiska rättvisan.
        </p>
        <p xml:id="i-7c4HbDQWmxRmUFwGiXgKPt">
          Calle Jonsson fick ett omfattande stöd av Sverige och den svenska
          regeringen i samband med att han var frihetsberövad. Justitieminister
          Thomas Bodström tog snart efter frihetsberövandet upp frågan på
          ministernivå genom samtal med sin grekiske justitieministerkollega
          i EU:s ministerråd. Innan Calle Jonsson frigavs mot borgen hade
          Thomas Bodström kontakter med sin grekiska kollega per brev, telefon
          och genom personliga möten. Samtalen mellan justitieministrarna
          rörde enligt uppgift behandlingen av Calle Jonsson, de långa häktningstiderna
          och även viss kritik mot det grekiska rättssystemet.
        </p>
        <p xml:id="i-3yBaN7fXJCb55there5yoT">
          För svenska medborgare ligger det en stor trygghet i att veta
          att den svenska staten, genom regeringen och utrikesförvaltningen,
          kan agera om någon frihetsberövas i utlandet. För Calle Jonsson,
          precis som för andra som frihetsberövas, var det självklart mycket
          pressande att sitta inlåst. I synnerhet eftersom han satt häktad
          så pass lång tid i ett land där han inte förstod språket. Det
          är klart att det måste inneburit en stor trygghet för Calle Jonsson
          och hans familj att den svenska regeringen gav honom ett omfattande
          stöd under frihetsberövandet.
        </p>
        <p xml:id="i-RD2reTL7eQGXHagYVAqvrC">
          En central fråga i sammanhanget är dock om alla svenskar får
          ett lika bra stöd och samma uppbackning som den för dråp misstänkta
          Calle Jonsson fick när han frihetsberövades i Grekland. Tyvärr
          tyder de exempel som följer nedan att så inte verkar vara fallet.
        </p>
        <p xml:id="i-WyKTABMb37WvgWqZ3qEDBB">
          Dawit Isaak, svensk medborgare sedan 1992, fängslades i Eritrea
          hösten 2001 för att han verkat som fri journalist i landet. Någon
          rättegång sedan frihetsberövandet har inte genomförts och enligt
          den amerikanska pressorganisationen Comittee to Protect Journalists
          (CPJ) har Isaak sannolikt utsatts för tortyr i fängelset. Trots
          att Isaak är svensk medborgare, att han fängslats för att han
          utövat sina mänskliga rättigheter och uppgifter om att han torterats
          har det svenska Utrikesdepartementet agerat alldeles för lite
          och alldeles för sent. Först hösten 2003, två år efter frihetsberövandet
          togs frågan om Isaaks fall upp på ministernivå genom utrikesminister
          Laila Freivalds. Något särskilt tryck, utöver dialog med den eritrianska
          regimen, har Sverige inte utsatt Eritrea för.
        </p>
        <p xml:id="i-SbjKYvLVjTwN6Bw1zpegJj">
          Svenskkurden Hemo Amedsson, den ende överlevande från en turkisk
          massaker i början av 80-talet, flydde till Sverige för drygt 20
          år sedan. På grund av brott mot visumreglerna greps Hemo Amedsson
          i Estland i somras. Han satt isolerad i två och en halv månad
          i en häktescell i Tartufängelset och en estnisk domstol beslutade
          att utvisa honom till Turkiet på grund av en interpolefterlysning
          från 1980. Efter att ärendet överförts till den estniske justitieministern
          togs vissa kontakter från svensk sida. Sedermera beslutade den
          estniske justitieministern att utlämning till Turkiet inte var
          möjligt. I svar på en skriftlig fråga den 24 augusti 2004 slog
          utrikesministern dock fast att "Det ankommer på estniska domstolar
          och myndigheter att självständigt agera i utlämningsärendet" rörande
          Hemo Amedsson.
        </p>
        <p xml:id="i-VzSDfqe2gYsSy2pGc5aj5K">
          Mehdi Ghezali, från Örebro, greps av amerikanska styrkor i Pakistan
          nära gränsen till Afghanistan i december 2001. I januari 2002
          fördes Ghezali till den amerikanska Guantánamobasen. I juli 2004
          släpptes Ghezali och kom åter till Sverige. Någon rättegång gentemot
          Ghezali under det två och ett halvt år långa frihetsberövandet
          ägde dock aldrig rum. Den svenska regeringen gjorde visserligen
          omfattande insatser för att få Mehdi Gezali frisläppt vilket framgår
          av konstitutionsutskottets granskningsärende från mars 2003 och
          ärendet har bland annat tagits upp på högsta politiska nivå genom
          statsminister Göran Persson i samtal med USA:s president George
          W Bush. Vad som är anmärkningsvärt i Ghezalis fall är dock att
          det verkar som att det dröjde lång tid innan Sverige satte verkligt
          tryck på USA och ifrågasatte lagligheten i frihetsberövandet.
        </p>
        <p xml:id="i-CDTB2Wp84UgYJg7Ezz5NYT">
          Dessa exempel tyder på, även om det endast rör sig om några enstaka
          fall, att följande slutsatser tyvärr kan dras.
        </p>
        <p xml:id="i-PVR4cWGbNyhFymnTKiZTE3">
          1. Det verkar som om regeringens insatser för en svensk medborgare
          som råkar illa ut i utlandet är mindre när det rör sig om en svensk
          med utländsk bakgrund än när det gäller en person med helsvensk
          bakgrund som Calle Jonsson.
        </p>
        <p xml:id="i-KHyVZSu9kX47nEwvBeyaLq">
          2. Det är ganska uppenbart att regeringens insatser för en svensk
          som råkar illa ut utomlands står i proportion till hur stor den
          mediala uppmärksamheten är. Calle Jonssons fall var extremt uppmärksammat
          redan från dag ett. Såväl Hemo Amedssons som Mehdi Ghezalis fall
          fick också relativt stor medial uppmärksamhet inledningsvis medan
          Dawit Isaaks fall till en början knappt bevakades av medierna
          över huvud taget. I Isaaks fall är det uppenbart att Utrikesdepartementets
          insatser varit minimala fram till dess att hans öde började uppmärksammas
          i medierna.
        </p>
        <p xml:id="i-A9m4bLyQFoq7j7ofpjmgKJ">
          3. Svenskar med utländsk bakgrund, som ursprungligen flytt till
          Sverige, kan känna en viss oro när de åker till ett annat EU-land
          för att riskera utvisning till det land de ursprungligen flytt
          från. Utrikesministerns uttalande om att Sverige inte kunde göra
          något om estniska myndigheter utvisade flyktingen och den svenske
          medborgaren Amedsson till Turkiet innebär att EU-medborgare som
          ursprungligen flytt från sitt hemland i praktiken inte omfattas
          av den fria rörligheten på samma sätt som andra EU-medborgare.
          Mot den bakgrunden bör Sverige på EU-nivå ta initiativ till regelförändringar
          som gör att de som tillerkänts flyktingstatus eller annat skydd
          av ett EU-land inte ska kunna utvisas till det land de ursprungligen
          flytt ifrån av något EU-lands myndigheter.
        </p>
        <p xml:id="i-6TdNDh341USHptf3KjXwzY">
          Mot bakgrund av det anförda vill jag ställa följande frågor till
          utrikesministern.
        </p>
        <p xml:id="i-5uDi8LUwdnh2NhJDjQravX">
          1. Ämnar utrikesministern vidta några åtgärder med anledning
          av att det verkar som om Utrikesdepartementets insatser för svenska
          medborgare som råkat illa ut utomlands är mindre för dem som har
          utländsk bakgrund och mot bakgrund av att insatserna verkar stå
          i proportion till vilken medieuppmärksamhet ett enskilt fall får?
        </p>
        <p xml:id="i-VgSg6x32h1aYTWxr7uXWSh">
          2. Är utrikesministern beredd att ta fram en handbok med tydliga
          rutiner och strategier för hur Utrikesdepartementet ska agera
          när övergrepp begås mot svenska medborgare i utlandet?
        </p>
        <p xml:id="i-Gp9oGjKh1gi3PuCg13MY4F">
          3. Ämnar utrikesministern på sätt som angivits i interpellationen
          verka för nödvändiga förändringar av EU-regelverket så att den
          fria rörligheten i praktiken även omfattar de EU-medborgare som
          ursprungligen flytt till ett EU-land?
        </p>
      </div>
    </body>
  </text>
</TEI>
