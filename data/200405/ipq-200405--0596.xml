<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0596">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0596</head>
        <author who="i-XcAqMe3ntVBboWUxqACfz">Gunnar Andrén</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>skogsindustrins konkurrenskraft</topic>
        <docDate when="2005-05-17">den 17 maj</docDate>
        <status when="2005-06-08" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GS10596</external_id>
        <debate>
          <turn when="2005-06-08 10:25:44" duration="278">Thomas Östros (S)</turn>
          <turn when="2005-06-08 10:30:19" duration="253">Gunnar Andrén (Fp)</turn>
          <turn when="2005-06-08 10:34:29" duration="260">Thomas Östros (S)</turn>
          <turn when="2005-06-08 10:38:46" duration="250">Gunnar Andrén (Fp)</turn>
          <turn when="2005-06-08 10:42:52" duration="254">Bengt-Anders Johansson (M)</turn>
          <turn when="2005-06-08 10:47:03" duration="254">Thomas Östros (S)</turn>
          <turn when="2005-06-08 10:51:14" duration="134">Gunnar Andrén (Fp)</turn>
          <turn when="2005-06-08 10:53:24" duration="138">Bengt-Anders Johansson (M)</turn>
          <turn when="2005-06-08 10:55:37" duration="156">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:596 av Gunnar Andrén (fp) till näringsminister
          Thomas Östros om skogsindustrins konkurrenskraft
        </IPQ_title>
      </div>
      <div type="IPQuestionBody">
        <p xml:id="i-TdSfkmouyu7wypwaxtJVDr">
          Vi måste dra lärdomar av tillverkningsföretaget Saabs konkurrensproblem
          i Trollhättan: Det var först då nedläggning av produktionen hotade
          som regeringen insåg att den, och de lika ansvariga företrädarna
          för Vänsterpartiet och Miljöpartiet, åtminstone måste se till
          att infrastrukturen @ vägar och järnvägar @ fungerar konkurrensmässigt
          tillfredsställande för viktiga svenska industriföretag och branscher.
        </p>
        <p xml:id="i-4mzK8bZkSpDvm6bCzA731Y">
          Så beslutades att nya infrastruktursatsningar för över 13 miljarder
          kr skulle göras i Västsverige.
        </p>
        <p xml:id="i-QLNpJxFt7YdxvGRacMDpsu">
          Samtidigt drogs motsvarande investeringar i andra delar av landet
          tillbaka.
        </p>
        <p xml:id="i-VsuisgvsuEDDe7WEhGaUf2">
          Den svenska skogsindustrin är en av de fåtal råvarubaserade branscher
          som byggt och bygger upp den svenska välfärden. På många håll
          är skogsindustrin helt avgörande för en bygds framtida välstånd.
        </p>
        <p xml:id="i-AHHcZRHQSukQNxhCPUpfvZ">
          Man skulle kunna välja flera sådana orter, längs Norrlandskusten,
          i Sydöstra Sverige, ja, till och med i Halland.
        </p>
        <p xml:id="i-WL2h1YsqCoqVubyopF6WNo">
          För att exemplifiera används i denna interpellation Hallstavik,
          i norra delen av Stockholms län men i många avseenden, inte bara
          rent avståndsmässigt, beläget långt ifrån Sergels torg i storstaden.
        </p>
        <p xml:id="i-ESgQHv9JoJHyueQgwT8ryi">
          I Hallstavik med några få tusen invånare är Hallsta Pappersbruk
          AB, grundlagt 1913, fortfarande med över tusen anställda och ett
          produktionsvärde över 4 miljarder kronor per år, det helt dominerande
          industriföretaget och den särklassigt störste arbetsgivaren. I
          närområdet finns ingen annan industri eller arbetsgivare utanför
          den skattefinansierade sektorn med mer än dryga femtiotalet anställda.
        </p>
        <p xml:id="i-9YwGreXsJh36CNCfp4CeXP">
          För att få en föreställning om betydelsen av 4 miljarder kronor
          i intäkter per år, kan man säga att det är ungefärligen lika stor
          omsättning som en svensk stad med 100 000 invånare har.
        </p>
        <p xml:id="i-JRbfTgWsA4ibVPXZTpeBhH">
          Att säkra ett sådant industriföretags fortlevnad är därför inte
          bara ett centralt lokalt och regionalt intresse utan också ett
          viktigt svenskt företags-, näringslivs- och sysselsättningsintresse.
        </p>
        <p xml:id="i-TN5yXgaDMZj29mzhsiTkc1">
          Inom skogsindustrin är råvaru- och energiförsörjningen, utöver
          tillgången på kvalificerad arbetskraft och framsynt forskning
          och exportinriktad marknadsföring, de viktigaste produktionsfaktorerna.
        </p>
        <p xml:id="i-5o6NhC6YwjEdV6ivZRigSb">
          Redan den svenska energipolitiken, särskilt på elförsörjningens
          område, utgör med sin produktionsbegränsningsinriktning via stängningen
          av kärnkraftsreaktorerna Barsebäck 1 och Barsebäck 2, ett allvarligt
          hot mot den svenska skogsindustrins konkurrenskraft.
        </p>
        <p xml:id="i-8imrbpZd86eiwNcDc38WJr">
          I skogsindustrikonkurrentlandet Finland har beslut träffats och
          byggnationen påbörjats av en ny och modern kärnkraftsreaktor @
          landets femte. Diskussioner förekommer också redan om byggande
          av ytterligare en reaktor.
        </p>
        <p xml:id="i-LMK4gZn2XZkQagFwu4Tpjy">
          Bakom denna satsning på ökad tillgång till ekonomiskt konkurrenskraftig,
          hemmaproducerad elektricitet, finns den samlade finländska skogsindustrin,
          med stöd av en betydande majoritet i Finlands riksdag.
        </p>
        <p xml:id="i-PjgaUAGw1Fst2vhTXCrcVR">
          Den nya finländska kärnkraftsreaktorn, som alltså kan komma att
          bli reaktorerna, kommer att betalas med framtida vinster i den
          finländska skogsindustrin. Bland annat förekommer kvalificerade
          @ låt vara av naturliga skäl icke publika @ beräkningar vad som
          kan komma att inträffa om efterfrågan på finskproducerade skogsbaserade
          produkter @ på allt från sågade trävaror till specialpapperskvaliteter
          med högt förädlingsvärde @ kan erövras från svenska trä- och pappersbruk,
          bland annat till följd av framtida tillgång till billig inhemsk
          elektricitet.
        </p>
        <p xml:id="i-Tu4Z1RbynPfqvRk6RJoybs">
          Råvaruförsörjningen är en annan central faktor för konkurrenskraften.
          Den svenska transportapparaten, och effektiviteten vid skogsavverkningen
          @ vilket inkluderar framsynt återplantering @ håller hög teknisk
          standard och har god konkurrenskraft och är dessutom pålitlig.
        </p>
        <p xml:id="i-M7msfUs7jEWD4yx9TMERRZ">
          Sammantaget är och har detta varit en viktig svensk konkurrensfördel
          tillsammans med skogsarbetarnas vilja att tillägna sig ny teknik
          med nya produktions- och organisationsmetoder.
        </p>
        <p xml:id="i-Jbb1TDduEMc6wptx1N2yWm">
          Emellertid finns på vissa håll skäl att känna oro på grund av
          eftersatta väginvesteringar, förorsakat av stort slitage på vägar
          och brist på nybyggnad.
        </p>
        <p xml:id="i-6R8f56ojSHuP29kCC8jLnB">
          Hallstavik befinner sig enligt min mening i ett sådant läge,
          där risken att konkurrenskraften i framtiden urholkas till följd
          av bristande framsynthet såvitt avser tillgängligheten på vägsidan
          är uppenbar.
        </p>
        <p xml:id="i-CEKRxZRgomfVyNMo9tctQ6">
          Till Hallstavik leder i dag två större vägar, dels R 280, dels
          R 76.
        </p>
        <p xml:id="i-HHLaagBYzRMbbRXWe3YWqY">
          En del av trafiken från E 4 tar av norrut från Rimbo via väg
          R 280 mot Hallstavik. Det rör sig om mycket tunga transporter,
          på en förhållandevis smal och slingrig väg.
        </p>
        <p xml:id="i-2TM4jwVifkvjnmxqbHfCsf">
          Väg R 76 går från Norrtälje via Hallstavik till Gävle och utgör
          i praktiken fortsättning på väg R 280 till Hallstavik.
        </p>
        <p xml:id="i-JJ8iYyD7GC5yAc1k3Kxz9h">
          Väg R 280 till och från Hallstavik behöver kraftigt förbättras
          av både säkerhets- och miljöskäl, bland annat för att säkerställa
          transporter av virke till pappersbruket från söder och inte minst
          transporter @ dagligen ett stort antal fullastade långtradare
          @ till de stora tidningstryckerier i Akalla i norra Stockholm
          där tryckningen av Sveriges största dagliga tidningar sker, alla
          beroende av säkra transporter på väg 280.
        </p>
        <p xml:id="i-3H4EoKr7HSMXwa8ZRJQLxJ">
          Vägverket är genom chefen för östra regionen Hans Rode, tidigare
          generaldirektör för föregångaren till Statens energimyndighet
          och dessförinnan kommunalråd (s) i Malmö med ansvar för näringslivsutveckling,
          väl förtrogen med bristerna i kommunikationerna till och från
          Hallstavik. Men Vägverket saknar i denna region medel att ens
          kunna utreda och än mindre att projektera för vad som kan komma
          att behövas för att säkra den framtida konkurrenskraften hos Hallsta
          Pappersbruk med dess betydelse för välfärden, det vill säga jobb
          och sysselsättning, företagande och forskning.
        </p>
        <p xml:id="i-S2NN4t2nhYSREdCdtdTEg">
          Vi får inte planera så illa att vi får fler Trollhättefall.
        </p>
        <p xml:id="i-8cDPWNLoDMuZgrbvAkWdo8">
          Hallstavik får inte bli ett nytt Trollhättan.
        </p>
        <p xml:id="i-HsfsT8ZgqPyqFbzuyqqXAr">
          Kommunikationsfrågorna kan påverkas och måste lösas innan katastrofen
          @ nedläggningshot @ är ett faktum.
        </p>
        <p xml:id="i-NJ2946CBEihB3TuZzKGsQs">
          Samma problembeskrivning, inkluderat oro för eltillgången till
          rimligt pris, arbetskraft, kvalificerad forskning, råvaruförsörjning
          och vägtransporter, skulle kunna göras för flera andra orter och
          regioner i Sverige, men Hallstavik får tjäna som åskådningsexempel.
        </p>
        <p xml:id="i-XfAohSHKCZapnysTTHdLJJ">
          Mot denna bakgrund önskar jag att till chefen för Näringsdepartementet
          få framställa denna interpellation:
        </p>
        <p xml:id="i-8zt9BDEDS6LtLi2b4unDh2">
          Vilka åtgärder avser statsrådet att, bland annat mot bakgrund
          av den förändrade energipolitiska situationen i det starkt skogsindustripolitiskt
          konkurrerande Finland och de ändrade förhållandena vad gäller
          möjligheterna att klara angelägna trafikinvesteringar för gynnande
          av viktiga näringspolitiska och företagsmässiga behov, vidta för
          att säkra den svenska skogsindustrins framtida konkurrenskraft
          inom områdena råvaruförsörjning, transporter, elkonsumtion, forskning
          och tillgången på kvalificerad arbetskraft?
        </p>
      </div>
    </body>
  </text>
</TEI>
