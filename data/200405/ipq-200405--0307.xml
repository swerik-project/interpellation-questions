<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0307">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0307</head>
        <author who="i-B471TcSCwHNHrNRk1EdJek">Eskil Erlandsson</author>
        <recipient who="i-9fdWbFK67588CD12XaNZBq">Sven-Erik Österberg</recipient>
        <topic>samhällets krisberedskap med anledning av stormen i södra Sverige</topic>
        <docDate when="2005-01-14">den 14 januari</docDate>
        <status when="unknown" byWhom="Sven-Erik Österberg" byWhomId="i-9fdWbFK67588CD12XaNZBq" status="answered">besvarad</status>
        <external_id source="rdwebb">GS10307</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:307 av Eskil Erlandsson (c) till statsrådet
          Sven-Erik Österberg om samhällets krisberedskap med anledning
          av stormen i södra Sverige
        </IPQ_title>
      </div>
      <div type="IPQuestionBody">
        <p xml:id="i-UnztASMBkKFYo8k1gdSXe8">
          Effekterna av den storm som drog fram över södra Sverige den
          8@9 januari är fortfarande svåra att överblicka för många. Klart
          är att den får enorma ekonomiska konsekvenser, där många enskilda
          skogsägare riskerar ruin och stora mängder annan egendom har skadats.
          Många människor blir utsatta under veckor utan el och rinnande
          vatten samtidigt som otillförlitliga telefonförbindelser gör det
          svårt att meddela omvärlden om situationen.
        </p>
        <p xml:id="i-FLydHnB5zfR2QBjsNiGnSf">
          Utöver de omedelbara konsekvenserna påverkas också människors
          sociala och psykiska situation, ibland så att det får omedelbara
          hälsokonsekvenser. En fungerande krishantering måste innefatta
          också en plan för att bistå människor när de drabbas av krisens
          efterverkningar.
        </p>
        <p xml:id="i-EfSRVN2ThuKXCFXLSJHNkm">
          Det är utan tvekan att betrakta som en nationell påfrestning,
          vilket innebär att länsstyrelserna, som ju lyder under regeringen,
          har det operativa ansvaret för samordning av samhällets insatser.
          I många fall har detta gjorts föredömligt och även på andra ställen
          har arbetet efter hand kommit i gång på allvar.
        </p>
        <p xml:id="i-E5GorRmsZRxcE4WtATLuv4">
          Då länsstyrelserna lyder under Finansdepartementet har givetvis
          regeringen och särskilt det ansvariga statsrådet ett särskilt
          ansvar för att ge både understöd och, vid behov, direktiv till
          länsstyrelserna både före och under krishanteringen. Vid den omfattning
          stormen har haft måste givetvis regeringen också göra stora insatser
          för att samordna länsstyrelsernas insatser och för att prioritera
          också statliga myndigheters arbete så att resurser kan frigöras
          från andra delar av landet dit de behövs som bäst.
        </p>
        <p xml:id="i-ERoJjRbmN65hZV6HUkminb">
          Med anledning av detta vill jag fråga statsrådet följande:
        </p>
        <p xml:id="i-57xzcXoYhtq5A2xkaZAF1Y">
          1. Vilka åtgärder vidtog statsrådet med anledning av varningar
          om den annalkande stormen för att informera sig om länsstyrelsernas
          krisberedskap?
        </p>
        <p xml:id="i-CeWywqmz8MZTKpCKwWPP9U">
          2. Vilka åtgärder har statsrådet, sedan stormen slagit till,
          vidtagit för att följa upp och stödja länsstyrelsernas arbete
          för att lindra verkningarna av krisen och för att samordna samhällets
          insatser?
        </p>
        <p xml:id="i-EviVUB2RU29drbdpfH6XP1">
          3. Vilka åtgärder har statsrådet vidtagit för att försäkra sig
          om att länsstyrelsernas arbete med krisen också omfattar människors
          sociala och psykiska situation?
        </p>
      </div>
    </body>
  </text>
</TEI>
