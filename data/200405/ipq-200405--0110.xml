<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0110">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0110</head>
        <author who="i-XXuTUfCrSzD7sKMdyYtEft">Sofia Larsen</author>
        <recipient who="i-A6T9WoUzRwW8LUK52znHwX">Ibrahim Baylan</recipient>
        <topic>överflyttning av grundskolans problem till gymnasiet</topic>
        <docDate when="2004-11-01">den 1 november</docDate>
        <status when="unknown" byWhom="Ibrahim Baylan" byWhomId="i-A6T9WoUzRwW8LUK52znHwX" status="answered">besvarad</status>
        <external_id source="rdwebb">GS10110</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:110 av Sofia Larsen (c) till statsrådet
          Ibrahim Baylan om överflyttning av grundskolans problem till gymnasiet
        </IPQ_title>
      </div>
      <div type="IPQuestionBody">
        <p xml:id="i-Ttj4FjKx7pdPxuirxMrDwm">
          Skolverket presenterade i förra veckan en rapport som innefattar
          en omfattande utvärdering av den svenska grundskolan. Bland annat
          visar rapporten på att elevernas läsförståelse och matematikkunskaper
          har försämrats de sista tio åren. Var tionde elev når inte grundläggande
          behörighet och blir därigenom inte behörig till gymnasieskolans
          nationella program. Rapporten visar även på problem som ligger
          utanför undervisningsområdena, till exempel uppger endast var
          fjärde elev att lärare eller någon annan vuxen ingriper genast
          om en elev blir mobbad.
        </p>
        <p xml:id="i-KqcpwBfAapprGhMCne79xv">
          Problemen som presenteras i Skolverkets rapport är allvarliga
          och troligen grunderna till att så många elever lämnar grundskolan
          utan tillräckliga kunskaper. När vi i dag kan se att fler och
          fler inte har med sig baskunskaper från grundskolan och har problem
          att läsa och skriva är det inte konstigt att det individuella
          programmet på vissa ställen i Sverige är det näst största gymnasieprogrammet.
          Att läs- och räknekunskaper är väsentlig del av en god förberedelse
          för gymnasieskolan är en självklarhet! Vi måste stärka elevernas
          baskunskaper i grundskolan genom att se till att fler når de uppsatta
          kunskapsmålen.
        </p>
        <p xml:id="i-BXDMfUzfP8bPgXhSTxkxo">
          Att elever börjar gymnasiet utan tillräckliga förkunskaper förminskar
          elevernas möjlighet till goda resultat på gymnasieskolan. Resurserna
          ägnas då i stället åt att fylla i de hål som uppstått i tidigare
          stadier. Vi kan inte fortsätta att lämpa över grundskolans problem
          på gymnasiet. Grundskoleelevernas kompetens måste stärkas!
        </p>
        <p xml:id="i-EgVrQ1ydxzcDimY1MMN525">
          Jag anser att det individuella programmet på sikt bör avskaffas
          då programmet i de flesta fall inte löser de faktiska problemen
          som eleverna och skolorna kämpar med. Problemen måste i stället
          för att lösas med det individuella programmet lösas där de uppstår,
          vilket ofta är i grundskolan. För elever som inte nått grundskolans
          mål i ett eller två ämnen kan en individuell studiegång med särskilt
          stöd och extraundervisning i gymnasieskolan vara ett alternativ.
          Men för elever med stora kunskapsluckor, det vill säga elever
          som inte har klarat kunskapskraven i fler än två ämnen, anser
          jag att det är bäst om dessa elever läser färdigt inom grundskolans
          försorg innan eleverna flyttas upp till gymnasiet.
        </p>
        <p xml:id="i-Fbsq7SegydXVcxqkxxHTgA">
          Mina frågor till statsrådet är:
        </p>
        <p xml:id="i-XVLnea5KmdFSSFd9WZ4KvM">
          1. Hur avser statsrådet att arbeta för att stärka grundskoleelevernas
          kompetens?
        </p>
        <p xml:id="i-87Ve4qD7BWWxAKg4YJJ8tJ">
          2. Hur avser statsrådet att fortsätta arbeta med det individuella
          programmet?
        </p>
      </div>
    </body>
  </text>
</TEI>
