<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0112">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0112</head>
        <author who="i-TGAeNgQV9rZoovTn5C8JAd">Lena Adelsohn Liljeroth</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>skatteregler för scenarbetare</topic>
        <docDate when="2004-11-02">den 2 november</docDate>
        <status when="unknown" byWhom="Pär Nuder" byWhomId="i-HNvivTxAPySuVXe8X3z3LJ" status="answered">besvarad</status>
        <external_id source="rdwebb">GS10112</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:112 av Lena Adelsohn Liljeroth (m) till
          statsrådet Leif Pagrotsky om skatteregler för scenarbetare
        </IPQ_title>
      </div>
      <div type="IPQuestionBody">
        <p xml:id="i-Q6NrPDPGExkH3nTv1faTUw">
          Skatteverket har drivit frågan om beskattning av traktamenten
          och förmånsbeskattning av fri bostad och fria resor mot bland
          andra Malmö Opera- och Musikteater samt Malmö Dramatiska Teater
          AB. Teatrarna har hävdat att anställd pjäskontrakterad personal
          (frilansare) inte ska beskattas för ovanstående, det vill säga
          samma regler ska gälla kulturskapare som gäller till exempel byggnadsarbetare.
        </p>
        <p xml:id="i-XFffNJ5MiXUhEpApXqokjE">
          Skatteverket å sin sida har drivit linjen att det ska beskattas,
          och därmed beläggas med sociala avgifter. Efter att frågan avgjorts
          i kammarrätten till Skatteverkets fördel skickade teatrarna en
          ansökan om prövningstillstånd till Regeringsrätten. Enligt beslut
          fick målet inte prövningstillstånd. Kammarrättens dom ligger därmed
          fast.
        </p>
        <p xml:id="i-Ce1ry3ECY4JMk9mxrQ2ndi">
          För teatrarnas del betyder detta att de måste betala sociala
          avgifter för ovan nämnda "förmåner". Vidare innebär det att hela
          traktamentet är skattepliktigt. Bostad och resor ska dessutom
          förmånsbeskattas. För de anställdas del innebär det ett merarbete
          då de flesta bör kunna yrka avdrag för tillfälligt arbete eller
          dubbel bosättning samt andra "kostnader i tjänsten".
        </p>
        <p xml:id="i-XEcULXzESDpSucXByYfVpG">
          Teatrarna har hävdat att pjäskontrakterad personal, det vill
          säga frilansare, ska likställas med till exempel byggnadsarbetare
          som inte beskattas för "fri bostad" på annan ort än den mantalsskrivna.
        </p>
        <p xml:id="i-YZ9PnKgJ7NCoDGgx7ZKPBs">
          Kammarrättens dom innebär ett merarbete för den anställde som
          måste yrka avdrag för dubbel bosättning, avdrag för kostnadsersättningar
          i samband med tjänsteresor. Belopp över Skatteverkets fastställda
          belopp om dags- respektive nattraktamenten ska likväl beskattas.
          För teatrarna innebär det en ca 30-procentig merkostnad (motsvarande
          kostnaden för sociala avgifter) för arbetskostnader avseende frilanspersonal.
        </p>
        <p xml:id="i-eybErbrS1eKafaNjNErJA">
          I längden innebär detta naturligtvis att scener runtom i vårt
          land tvekar att ta in skådespelare som kommer från andra delar
          @ vilket i sin tur leder till ökad arbetslöshet, sämre scenutbud
          och i förlängningen en utarmning av den svenska scenkonsten.
        </p>
        <p xml:id="i-JJVEqfbewdesakC7AgaXcD">
          Mot bakgrund av ovanstående vill jag ställa följande frågor till
          statsrådet.
        </p>
        <p xml:id="i-G34D4rmPS3zfDkqMeyZLjZ">
          1. Har statsrådet gjort den bedömningen att de nuvarande olikheterna
          vid beskattning av scenarbetare är menliga för konsten?
        </p>
        <p xml:id="i-EHiz1DasamYeuB99VUpAae">
          2. Är statsrådet beredd att arbeta för att de nuvarande skillnaderna
          vid beskattningen vad gäller regler för fri bostad, resor och
          traktamenten ska tas bort?
        </p>
      </div>
    </body>
  </text>
</TEI>
