<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0021">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0021</head>
        <author who="i-UmSX9m2mxvWevquvVduNpz">Anne-Marie Ekström</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>ökat ansvar för kommuner inom flyktingmottagandet</topic>
        <docDate when="2004-09-21">den 21 september</docDate>
        <status when="unknown" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GS1021</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:21 av Anne-Marie Ekström (fp) till statsrådet
          Barbro Holmberg om ökat ansvar för kommuner inom flyktingmottagandet
        </IPQ_title>
      </div>
      <div type="IPQuestionBody">
        <p xml:id="i-DzeZQBpG5kiKxoeAV4wyVA">
          Jag har tillsammans med medlemmar i riksdagens tvärpolitiska
          asyl- och flyktinggrupp besökt flyktingförläggningen i Skinnskatteberg
          och träffat representanter från kommunen, Migrationsverket och
          asylsökande. Kommunen har tagit stort ansvar för att se till att
          flyktingförläggningen har fått bra förutsättningar att fungera.
        </p>
        <p xml:id="i-GNr42VNRMM8dDNiUXNAG1W">
          Kommunen @ såväl politikerna, tjänstemännen samt frivilligorganisationer
          och boende @ har solidariskt ställt upp när Migrationsverket behövt
          platser. Överenskommelsen var 250 asylsökande, vilket måste ses
          som tämligen omfattande i förhållande till befolkningsmängden.
          Nu är antalet asylsökande mindre än hälften av detta antal.
        </p>
        <p xml:id="i-FGAVvBb39e45xzoQEwtgiV">
          Skinnskattebergs kommun har till exempel investerat i ett delvis
          EU-finansierat projekt för att finna former för att få ut de asylsökande
          i betalda vita arbetstillfällen, typ hushållsnära tjänster, men
          även ströjobb inom näringslivet.
        </p>
        <p xml:id="i-6Rah7F2pAoWhwX1cGxxg7C">
          Samverkan mellan ortsbefolkning och asylsökande har fungerat
          bra. De asylsökande har välkomnats att delta i ortens livliga
          föreningsverksamhet.
        </p>
        <p xml:id="i-HXZ7FFCNpzw3cNPqZHJvRz">
          Tillgången på bostäder har varit god. Tyvärr har inte kontakten
          med Migrationsverket varit lika god.
        </p>
        <p xml:id="i-Y5zupE1e4wErQauBqfiPZV">
          Mottagning av asylsökande innebär inte bara att bistå med sängplatser
          utan man måste också ta ett socialt ansvar, såväl mot de asylsökande
          som mot ortsbefolkningen. Den politiska ledningen i Skinnskatteberg
          menar att detta sköts bäst av kommunen och samhällets olika nätverk.
          Därför vill kommunen ta över och driva förläggningen i egen regi.
        </p>
        <p xml:id="i-F3E3c5TKCKVg8rg25aTs59">
          Kommunstyrelen i Skinnskatteberg har flera gånger kontaktat Migrationsverket
          för att få verkets tillstånd att även i fortsättningen ta emot
          asylsökande till kommunen men ännu inte fått något klart svar.
        </p>
        <p xml:id="i-B3NgYej6iE6g636UvXsxY4">
          Med anledning av ovanstående vill jag fråga statsrådet Barbro
          Holmberg:
        </p>
        <p xml:id="i-DRhYBbG1BtdYAeVeGMh7ok">
          1. Vad avser statsrådet att göra för att asylmottagningen bättre
          ska kunna integreras i kommunernas verksamhet?
        </p>
        <p xml:id="i-HjNTbzJ35zsvgUSh6Y5GkD">
          2. Vilka åtgärder avser statsrådet att vidta för att stödja de
          goda exemplen, som till exempel initiativet från Skinnskattebergs
          kommun?
        </p>
      </div>
    </body>
  </text>
</TEI>
