<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0618">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0618</head>
        <author who="i-KPGvtK4s6Zp3E6XH6vj18n">Tobias Billström</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>polishögskola i Rosengård</topic>
        <docDate when="2005-05-19">den 19 maj</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10618</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:618 av Tobias Billström (m) till justitieminister
          Thomas Bodström om polishögskola i Rosengård
        </IPQ_title>
      </div>
      <div type="IPQuestionBody">
        <p xml:id="i-FWJhxqYeLGghicsD631aTg">
          "Det behövs fler orter för att underlätta rekryteringen från
          hela landet men också för att få poliser i hela landet. I dag
          har vi exempelvis ingen polisutbildning i Väst- och Mellansverige,
          säger Thomas Bodström till Dagens Nyheter."
        </p>
        <p xml:id="i-TGNDNoTEve5QoCRetyukaG">
          Så lyder ett citat från TT den 19 maj 2005. Det är glädjande
          att ministern nu insett behovet av fler polishögskolor.
        </p>
        <p xml:id="i-BjtHCdTWSqMZHpLzQAJ9fa">
          Det är en helomvändning från februari förra året då ministern
          inte ansåg att det behövdes fler polishögskolor.
        </p>
        <p xml:id="i-7nhMmbMRCNjy3FbikZfqeZ">
          Ministerns uttalande gör det dock angeläget att redan i detta
          tidiga skede börja tala om placeringen av kommande utbildningar.
          Det är viktigt att lokalisera dessa nya högskolor där deras placering
          gör störst nytta.
        </p>
        <p xml:id="i-U7bpx3iJcExNx93qD7inzB">
          En annan del i detta handlar om en breddad geografisk rekrytering.
          Det är viktigt att polishögskolorna sprids jämnare över riket.
          Skåne är en mycket befolkningstät del av vårt land. Således är
          lokaliseringen av en polisutbildning dit i sig mycket naturlig.
        </p>
        <p xml:id="i-SHgN3VAfZ32uUj3oG2CgSS">
          Av erfarenhet vet vi att närheten till högskolan är viktig för
          att skapa ett intresse och ett engagemang hos de sökande. Detta
          gäller främst studenter från icke studievana miljöer.
        </p>
        <p xml:id="i-JCgkCd2WF7mBQgevHoFY8y">
          Rosengård i Malmö är ett utmärkt exempel på ett område som skulle
          kunna gynna rekryteringen av invandrarungdomar till utbildningen.
        </p>
        <p xml:id="i-KafTDLmM19jAVAwGfrpJcq">
          Det finns andra goda skäl till varför en fjärde polishögskola
          bör förläggas till Rosengård. Ungdomar i segregerade områden behöver
          goda förebilder. I området Herrgården i Rosengård lever 95 % vuxna
          på socialbidrag i stället för på eget arbete. Många unga saknar
          hopp om framtiden och deras bild av en stark samhörighet som klarar
          av att försvara sig är oftare gäng än polis eller rättsstat. Att
          ha en polishögskola i Rosengård skulle tydligt markera rättsstatens
          närvaro och förhoppningsvis inge hopp och inspiration.
        </p>
        <p xml:id="i-RjCjQq3RiMvU68P3qpb8kh">
          Ingen torde kunna neka till att en större närvaro av poliser
          och polisaspiranter skulle vara till gagn för området och dess
          ungdomar.
        </p>
        <p xml:id="i-PGHR9G8gb13mCqwBSC4BCn">
          Debatten om fler poliser landar ofta i att ett högre antal poliser
          är lösningen. Jag menar att det är minst lika viktigt att det
          förs en diskussion om hur nya poliser rekryteras och vilka principer
          som ligger till grund för anställningen.
        </p>
        <p xml:id="i-RsdK8qsWNgLnX3rBRrmqi2">
          Sveriges poliskår bör framöver bättre spegla befolkningens sammansättning
          för att öka legitimiteten i alla befolkningsgrupper. Det skulle
          också ge stadga åt kåren och det ger förbättrade kontaktytor mot
          nytillkomna delar av befolkningen.
        </p>
        <p xml:id="i-94sNBqsBk5A5vsefXC6BoP">
          Malmö är den enda staden i landet där polisen regelbundet blir
          utsatt för stenar vid ingripanden. Om närheten till polisen ökar,
          vilket den kommer att göra med en högskola, då minskar också troligen
          problemen.
        </p>
        <p xml:id="i-BhKKhNgqKXo6riVJVNwDJz">
          Framtidens polisyrke kommer inte att handla om vapen och utrustning
          utan om utbildning. Ytterst handlar det om vilken kompetens som
          svenska folket vill se hos dem som vi anförtror upprätthållandet
          av lag och ordning och vilken tilltro svenska folket har till
          dem. Och då handlar det om att hela svenska folket, från dem som
          bott här i generationer till den som just erhållit sitt medborgarskap
          känner tilltro och respekt för poliskåren.
        </p>
        <p xml:id="i-SLNDwX2pKE9MAU3CjMqzfn">
          Med anledning av ovanstående vill jag därför ställa följande
          frågor till justitieministern:
        </p>
        <p xml:id="i-4zV6MKwYUqAz4wXcpEGTTg">
          1. Vilka åtgärder avser justitieministern att vidta för att rent
          ekonomiskt möjliggöra en fjärde polishögskola?
        </p>
        <p xml:id="i-AjZ1wWotA4b4H1S6DStrLa">
          2. Vilka åtgärder avser justitieministern att vidta för att förbättra
          den etniska sammansättningen hos Sveriges poliskår?
        </p>
        <p xml:id="i-APkmR4nsDcpfZVYrpSu74C">
          3. Vilka åtgärder avser justitieministern att vidta för att säkerställa
          att en kommande fjärde polishögskola bör placeras i Malmö och
          mer specifikt i Rosengård?
        </p>
      </div>
    </body>
  </text>
</TEI>
