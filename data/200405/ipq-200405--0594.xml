<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0594">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0594</head>
        <author who="i-WTCYyz27itjvuvffL1vZLi">Elina Linna</author>
        <recipient who="i-LdbVtbdPx3MQxR6GEgCqax">Berit Andnor</recipient>
        <topic>människohandel för sexuella ändamål</topic>
        <docDate when="2005-05-16">den 16 maj</docDate>
        <status when="unknown" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GS10594</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:594 av Elina Linna (v) till socialminister
          Berit Andnor om människohandel för sexuella ändamål
        </IPQ_title>
      </div>
      <div type="IPQuestionBody">
        <p xml:id="i-9bwFrGoVtNcswXFGTFaGFD">
          Regeringen och samarbetspartierna har lovat 135 miljoner kronor
          till stödet till våldsutsatta kvinnor i 2006 års budget. Det är
          bra, även om det kunnat vara ännu mycket bättre.
        </p>
        <p xml:id="i-LmvNGYYrGC3kyZCkmwNDhA">
          Kvinnojourerna gör ett oerhört viktigt arbete som grundar sig
          på kvinnors engagemang för andra kvinnor. Tack vare deras ideella
          arbete behöver samhället inte ta hela det ansvar som annars skulle
          vara nödvändigt. Rikskvinnocentrum å sin sida har en betydelsefull,
          övergripande roll när det gäller kvinnor som utsatts för våld
          och våldtäkt.
        </p>
        <p xml:id="i-NyeC5VNQhbMw7cM5LnZ9dK">
          Det finns dock en grupp kvinnor, ja ofta barn, eftersom de kan
          vara under 18 år, vilken man hittills inte tagit något övergripande
          samhälleligt ansvar för, förutsatt att inte någon av ovanstående
          verksamheter kan ge dem tillräckligt stöd och skydd, och för detta
          saknas i de flesta fall kompetens. Det är de kvinnor och flickor,
          möjligen även pojkar, som utsatts för så kallat trafficking, eller
          människohandel för sexuella ändamål.
        </p>
        <p xml:id="i-HK38C1TaSa8DTsBmTybiBh">
          Vi har tack vare kopplerilagen och den lag som förbjuder köp
          av sexuella tjänster viss möjlighet att komma åt de hallikar och
          ligor som med kriminella metoder, med våld eller under falska
          förespeglingar om lagliga arbeten, låter föra hit unga kvinnor
          som sedan låses in och tvingas till prostitution.
        </p>
        <p xml:id="i-KoCbw51gqyT36qkLXrmBrX">
          I Göteborgsområdet och även i Stockholm finns exempel på positivt
          samarbete mellan polis, vård och socialtjänst så att dessa kvinnor
          kan tas om hand, få medicinsk och psykologisk hjälp, någonstans
          att bo där hallikarna inte kan trakassera dem @ och dessutom en
          professionell polisutredning gjord på varje fall.
        </p>
        <p xml:id="i-W3ndG26DQBa5HfAGP9hy4m">
          Grundläggande är givetvis att kvinnorna inte mot sin vilja får
          skickas ut ur landet och "hem" till en många gånger totalt otrygg
          tillvaro där de blir utfrusna av familjen eller i värsta fall
          råkar ännu värre ut än de gjort i Sverige. Det är viktigt för
          kvinnorna själva och för utredningen och rättegången att de ges
          möjlighet att stanna och de bör, som vi tidigare motionerat om,
          även, i de fall de så önskar, ges politisk asyl. Något övergripande
          samhälleligt ansvar för just denna grupp är det emellertid fortfarande
          ingen instans som har, trots att den kräver en så ytterst speciell
          och mångsidig kompetens av dem som de kommer i kontakt med inom
          myndigheter och vård.
        </p>
        <p xml:id="i-RWzEY4UcfjBYQWVVnvyRoA">
          Problemet med människohandel är som bekant ingalunda specifikt
          för Sverige. Speciellt för vårt land är det dock, tills vidare,
          att man ser kunderna, männen, som en förutsättning för människohandeln
          och försöker åtgärda problemet bland annat genom den så kallade
          sexköpslagen. Samtidigt som vi arbetar inom Norden och Europa
          med att försöka sprida den modellen till övriga länder, så måste
          vi ändå inse att ett stort, och tydligen ökande, antal unga kvinnor
          som råkat i människohandlarnas händer behöver akut hjälp av samhället.
        </p>
        <p xml:id="i-XnKPoPEPVLXWPYBFsXeU3c">
          I Danmark har det till Folketinget nyligen lämnats in ett förslag
          om att inrätta ett center för att ta hand om offren för människohandel
          och liknande initiativ är på gång runtom i Norden. Den vänster-gröna
          gruppen i Nordiska rådet planerar för ett samnordiskt initiativ.
          Man menar att problemen är gemensamma för de nordiska länderna
          @ dels utnyttjas våra länder för transittrafik, dels skickas kvinnorna
          runt mellan olika städer inom Norden, och denna handel känner
          givetvis inte av några gränser.
        </p>
        <p xml:id="i-6ysqfZNae6fsEZeNp8qVVW">
          Det borde kunna vara till stor nytta för samtliga parter, både
          de drabbade och myndigheterna, om man kunde utnyttja varandras
          erfarenheter och kompetens. Exempelvis kan säkert en och annan
          kvinna erfara en större trygghet på ett sådant center i något
          annat av de nordiska länderna än det där hon riskerar att stöta
          på sina plågoandar @ detta i väntan på rättegång, asyl eller möjlighet
          till en önskad och väl förberedd återresa till hemlandet.
        </p>
        <p xml:id="i-3nqyMKNa3dvWmXwYVEa97i">
          Jag vill därför fråga ministern:
        </p>
        <p xml:id="i-6CkpcvkhGA4oatS2Z4rHZq">
          1. Vad är ministern beredd att vidta för åtgärder för att bättre
          än i dag tillgodose denna ytterst utsatta grupp kvinnors behov
          av säkerhet och stöd?
        </p>
        <p xml:id="i-GuM176GqAdybHMNwWVuYz6">
          2. Är ministern beredd att med sina nordiska kolleger ta upp
          frågan om hur man gemensamt ska kunna åstadkomma bättre möjligheter
          att finna dessa kvinnor och erbjuda dem stöd och hjälp?
        </p>
      </div>
    </body>
  </text>
</TEI>
