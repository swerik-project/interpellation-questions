<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0626">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0626</head>
        <author who="i-XSoE59R8vSeGm31iRSvpAz">Ulrik Lindgren</author>
        <recipient who="i-UPW2cbGnTUbMZaKTrot5Bh">Morgan Johansson</recipient>
        <topic>handlingsplanen mot narkotika</topic>
        <docDate when="2005-05-23">den 23 maj</docDate>
        <status when="2005-06-08" byWhom="Morgan Johansson" byWhomId="i-UPW2cbGnTUbMZaKTrot5Bh" status="answered">besvarad</status>
        <external_id source="rdwebb">GS10626</external_id>
        <debate>
          <turn when="2005-06-08 19:49:37" duration="248">Morgan Johansson (S)</turn>
          <turn when="2005-06-08 19:53:42" duration="262">Ulrik Lindgren (Kd)</turn>
          <turn when="2005-06-08 19:58:00" duration="258">Morgan Johansson (S)</turn>
          <turn when="2005-06-08 20:02:14" duration="264">Ulrik Lindgren (Kd)</turn>
          <turn when="2005-06-08 20:06:34" duration="264">Morgan Johansson (S)</turn>
          <turn when="2005-06-08 20:10:54" duration="149">Ulrik Lindgren (Kd)</turn>
          <turn when="2005-06-08 20:13:17" duration="144">Morgan Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:626 av Ulrik Lindgren (kd) till statsrådet
          Morgan Johansson om handlingsplanen mot narkotika
        </IPQ_title>
      </div>
      <div type="IPQuestionBody">
        <p xml:id="i-EJfrNmWHYN6g7HMb1sFQb9">
          I regeringens skrivelse Insatser för narkotikabekämpning utifrån
          regeringens narkotikahandlingsplan redovisas resultaten av regeringens
          insatser mot narkotikamissbruket. Några positiva följder konstateras,
          som tecken på att den tidigare negativa utvecklingen när det gäller
          narkotikakonsumtion bland ungdomar verkar ha brutits. I skrivelsen
          berömmer sig regeringen av att den nationella narkotikahandlingsplanen
          fått ett visst genomslag. En uppgradering av narkotikafrågan på
          den politiska dagordningen har uppnåtts.
        </p>
        <p xml:id="i-NMpFFbpca1cTdmYnG7eZML">
          Men situationen kännetecknas, trots innehållet i regeringens
          handlingsplan, av ett alltmer hopplöst läge för de nästan 30 000
          tunga missbrukare av narkotika som finns i Sverige. I skrivelsen
          sägs att missbrukarvården utvecklats både när det gäller metoder
          och tillgänglighet. Det vill jag påstå är en direkt felaktighet.
          Det har blivit allt svårare att få missbrukarvård, det vittnar
          både missbrukare och profession om.
        </p>
        <p xml:id="i-DW6xLS1DcEJvmnyc4NAJS3">
          Bristerna inom missbrukarvården är akuta och har varit kända
          under lång tid. Problem finns i samtliga de delar som berör en
          tänkt vårdkedja, från uppsökande verksamhet över vård och behandling
          till eftervård och uppföljning. För de allra flesta vårdbehövande
          finns inga alternativ än att på egen hand försöka klara sin rehabilitering.
          Erfarenheten visar att chanserna att tillfriskna då är mycket
          små. Det handlar om en grupp mycket utsatta människor och deras
          anhöriga som samhället lämnat åt sitt öde. Så kan det inte fortsätta.
        </p>
        <p xml:id="i-2xUJhhjHN2VMTqYRM5T1Hb">
          De resurser som tillfördes missbrukarvården i budgetpropositionen
          kan förhoppningsvis innebära förbättringar. Men mot bakgrund av
          de behov som finns och de besparingar som gjorts behövs mer kraftfulla
          och långsiktiga åtgärder.
        </p>
        <p xml:id="i-EKhtGFE8JS9RupCmoRfD9L">
          Huvudproblemen kan sammanfattas med att: Resurserna är långt
          ifrån tillräckliga och det är svårt att över huvud taget få vård.
          Det finns en brist på avgiftningsplatser, psykiatrisk vård, eftervård
          och samordning. När missbruksvård väl ges är den fragmentarisk
          och oftast utan fungerande vårdkedjor. Ytterligare ett problem
          är att kvaliteten på missbrukarvården är mycket ojämn.
        </p>
        <p xml:id="i-RaSkz1bFRmqpb6Dd9YXMZq">
          Sedan 1995 har kostnaderna för socialtjänstens missbrukarvård
          skurits ned med över 1 miljard kronor. Det motsvarar en minskning
          med 20 % i pengar räknat. Både institutionsvård och öppenvårdsinsatser
          har minskat. Under 2002 och 2003 ökade vissa insatser, men sammantaget
          är missbrukarvården förmodligen det välfärdsområde som fungerar
          allra sämst.
        </p>
        <p xml:id="i-6i6h6h2maeo8gWu2WxY1bm">
          Regeringen har nu anslagit 820 miljoner kronor för de kommande
          tre åren till vård- och behandlingsinsatser. Merparten av dessa
          pengar går till insatser för de missbrukare som kommit längst
          i sitt missbruk, till tvångsvård och kriminalvård. Regeringen
          satsar emellertid, enligt min mening, inte tillräckligt på de
          tidiga vård- och behandlingsinsatserna, sådana insatser som kan
          förhindra att människor hamnar i ett svårt och tungt missbruk.
        </p>
        <p xml:id="i-RwXR5Fim5h37GGgLTfVYZR">
          De ideella insatserna inom missbrukarvården är en stor tillgång.
          Det är en kraft som inte kan dirigeras uppifrån, men som kan stödjas
          på ett positivt sätt av statsmakterna. Frivilligorganisationerna
          har även lång erfarenhet av arbete med att förhindra missbruk
          av alkohol. De har utvecklat metoder för såväl förebyggande insatser
          som vård och stöd. Utvärderingar visar att de flesta ideella organisationer
          uppvisar mycket goda resultat inom den missbrukarvård de bedriver.
        </p>
        <p xml:id="i-RqcjbqScMd3nzP1s5NRudS">
          Frivilligorganisationer, som till exempel LP-verksamheten, RIA,
          Stadsmissionen, Convictus med flera har oftast goda behandlingsresultat
          inom den missbrukarvård som de bedriver. Deras kunskaper och engagemang
          är en omistlig tillgång som måste tas till vara på ett bättre
          sätt. Kristdemokraterna anser att ideella organisationer bör få
          ett ökat stöd. Risken är annars stor att flera verksamheter inte
          kan fortsätta.
        </p>
        <p xml:id="i-NPaA6HwBTzUS7nvtd1mYcD">
          Kristdemokraterna har föreslagit ett resurstillskott på sammanlagt
          100 miljoner kronor för de närmaste två åren till frivilligorganisationer
          verksamma inom missbrukarvårdsområdet. Medlen bör kunna användas
          för att generellt förbättra verksamheten, genom exempelvis investeringar,
          utbildning av personal och utveckling av nya vårdformer inom missbrukarvården
          i frivilligorganisationernas regi.
        </p>
        <p xml:id="i-A5G6vri1UTWrMMPwvDwpYH">
          Skolans roll i det förebyggande arbetet, måste förstärkas för
          att stoppa nyrekryteringen till narkotikamissbruket. Skolan måste
          få tillräcklig arbetsro och därmed ges möjlighet att också göra
          en aktiv alkohol- och drogförebyggande insats. Ett exempel på
          en framgångsrik förebyggande åtgärd är det projekt som drivits
          på skolor i Örebro, som innebär att ett "kontraktsförhållande"
          upprättas till föräldrarna. Genom att slå fast vilka regler som
          ska gälla och när skola och föräldrar ska ingripa kan ett barns
          missbruk förhindras. Örebro universitets uppföljning av projektet
          har kunnat visa på mycket goda resultat. Mycket talar för att
          drogförebyggande insatser genomförs bäst av föräldrar i samverkan
          med skola, men även med socialtjänst och polis.
        </p>
        <p xml:id="i-E9ubzAbDPrvBoFQ6XmGQXG">
          Mina frågor:
        </p>
        <p xml:id="i-Hvpb9mMaPxrJbM8F3pAVLe">
          Avser statsrådet att vidta några ytterligare, större satsningar
          för att förbättra missbrukarvård som riktar sig till individer
          i början av sitt missbruk?
        </p>
        <p xml:id="i-5eNm446Fzc9X67ekw1xyb9">
          Avser statsrådet att vidta några åtgärder för att frivilligorganisationerna
          bättre ska kunna bedriva missbrukarvård och narkotikaförebyggande
          arbete?
        </p>
        <p xml:id="i-YQcVXM8GKy3XeK4DM97AG3">
          Avser statsrådet att vidta åtgärder, enligt riktlinjer som beskrivits
          ovan, för ett aktivare förebyggande arbete i skolan?
        </p>
      </div>
    </body>
  </text>
</TEI>
