<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0326">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0326</head>
        <author who="i-QhURWkawnPDBf443faKewj">Cecilia Wigström</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>UD och demonstrationerna av falungong i Göteborg</topic>
        <docDate when="2005-01-25">den 25 januari</docDate>
        <status when="2005-02-08" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10326</external_id>
        <debate>
          <turn when="2005-02-08 14:25:12" duration="128">Laila Freivalds (S)</turn>
          <turn when="2005-02-08 14:27:16" duration="316">Cecilia Wigström (Fp)</turn>
          <turn when="2005-02-08 14:32:21" duration="242">Carina Hägg (S)</turn>
          <turn when="2005-02-08 14:36:10" duration="15">Laila Freivalds (S)</turn>
          <turn when="2005-02-08 14:36:21" duration="111">Cecilia Wigström (Fp)</turn>
          <turn when="2005-02-08 14:38:08" duration="87">Carina Hägg (S)</turn>
          <turn when="2005-02-08 14:39:31" duration="30">Laila Freivalds (S)</turn>
          <turn when="2005-02-08 14:39:57" duration="106">Cecilia Wigström (Fp)</turn>
          <turn when="2005-02-08 14:41:38" duration="51">Laila Freivalds (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:326 av Cecilia Wigström (fp) till utrikesminister
          Laila Freivalds om UD och demonstrationerna av falungong i Göteborg
        </IPQ_title>
      </div>
      <div type="IPQuestionBody">
        <p xml:id="i-2kvaixkdMxzku57HcCigQk">
          2@4 personer i falungongrörelsen har under lång tid genomfört
          i stort sett dagliga demonstrationer utanför Kinas konsulat i
          Göteborg. Demonstrationerna har genomförts på ett stillsamt sätt
          på av polisen anvisad plats ca 25 meter från konsulatet. Syftet
          har varit att informera om och demonstrera mot den kinesiska kommunistregimens
          väl dokumenterade förföljelser av oliktänkande.
        </p>
        <p xml:id="i-3dQCViSp5K1m7aw5KHyK5x">
          Den kinesiske generalkonsuln i Göteborg klagar och gör inte oväntat
          gällande att demonstrationerna "medför allmänna olägenheter för
          Generalkonsulatet", och att "erforderlig hänsyn inte tagits till
          Generalkonsulatets, och dess personals, berättigade krav på värdighet
          och respekt". Man har ställt krav till polismyndigheten om ett
          antal inskränkningar i mötestillståndet, bland annat att de demonstrerande
          inte ska släppas närmare konsulatet än 100 meter. Polisen har
          inte tillmötesgått dessa krav.
        </p>
        <p xml:id="i-6K1FzFRXBGxnYeuGyGGzqi">
          Däremot har Utrikesdepartementet blandat sig i ärendet och har
          sänt en skriftlig anvisning till Polismyndigheten i Västra Götaland
          om hur denna ska "försvåra direkt kontakt mellan besökare till
          konsulatet och demonstranter". Man hänvisar, liksom det kinesiska
          generalkonsulatet, till Wienkonventionens regler om skydd mot
          intrång, skadegörelse, ofredande och kränkningar. Detta är absurt
          med tanke på att demonstrationerna utförs på allmän plats och
          att det är väl känt att falungong uppträder under fridsamma former.
          Det kan ifrågasättas om dessa små demonstrationer ens är tillstånds-
          eller anmälningspliktiga.
        </p>
        <p xml:id="i-8bskhshFbPWMiRDhRMA7uH">
          UD:s inblandning är anmärkningsvärd, inte minst genom att man
          ger direkt stöd åt det kinesiska konsulatets uppfattning om att
          den svenska grundlagsstadgade mötes- och yttrandefriheten i detta
          fall ska åsidosättas.
        </p>
        <p xml:id="i-871oxMJjgH7Pab9rcqGftw">
          Med anledning av ovanstående vill jag ställa följande frågor
          till utrikesministern:
        </p>
        <p xml:id="i-P5y8tLUbuqWDiALRjYDQWk">
          Är det utrikesministerns bedömning att Wienkonventionen kan och
          bör tillämpas direkt av polisen vid handläggning av demonstrationstillstånd?
        </p>
        <p xml:id="i-VtfVR2yip3rd2ghAvkgKYe">
          Vilka åtgärder är utrikesministern beredd att vidta så att Wienkonventionen
          på ett tydligt sätt inte står över svenska grundlagsstadgade rättigheter
          så som yttrande- och demonstrationsfrihet?
        </p>
        <p xml:id="i-6TLkxJtvcrCf5pVmHZuUm7">
          Vilka konkreta åtgärder avser utrikesministern att vidta för
          att Utrikesdepartementet inte ska blanda sig i ärenden om demonstrationstillstånd
          som handläggs av polismyndigheten?
        </p>
      </div>
    </body>
  </text>
</TEI>
