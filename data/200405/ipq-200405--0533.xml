<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0533">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0533</head>
        <author who="i-W6BJ44rcZjp5pD28NhHrCf">Gunnar Axén</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>byggandet av Ostlänken</topic>
        <docDate when="2005-04-19">den 19 april</docDate>
        <status when="2005-05-17" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10533</external_id>
        <debate>
          <turn when="2005-05-17 13:32:10" duration="73">Ulrica Messing (S)</turn>
          <turn when="2005-05-17 13:33:19" duration="177">Gunnar Axén (M)</turn>
          <turn when="2005-05-17 13:36:12" duration="147">Staffan Danielsson (C)</turn>
          <turn when="2005-05-17 13:38:35" duration="231">Ulrica Messing (S)</turn>
          <turn when="2005-05-17 13:42:22" duration="84">Gunnar Axén (M)</turn>
          <turn when="2005-05-17 13:43:43" duration="60">Staffan Danielsson (C)</turn>
          <turn when="2005-05-17 13:44:39" duration="117">Ulrica Messing (S)</turn>
          <turn when="2005-05-17 13:46:31" duration="69">Gunnar Axén (M)</turn>
          <turn when="2005-05-17 13:47:37" duration="86">Ulrica Messing (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:533 av Gunnar Axén (m) till statsrådet
          Ulrica Messing om byggandet av Ostlänken
        </IPQ_title>
      </div>
      <div type="IPQuestionBody">
        <p xml:id="i-5aYM44NixfLWsT7G15H5xj">
          Ostlänken är en ca 15 mil lång planerad dubbelspårsjärnväg mellan
          Järna och Linköping. Den nya järnvägen ska stärka kommunikationerna
          dels inom regionen och knyta Östergötland, Södermanland och Mälardalen
          närmare varandra, dels utgöra en länk i den storstadstriangel
          Stockholm@Göteborg@Malmö som är Banverkets långsiktiga investeringsstrategi.
        </p>
        <p xml:id="i-QQYRgeH2ZUeyLeHLwP2Nfw">
          Efterfrågan på tätare och snabbare tågtrafik inom och utanför
          regionen kan nu inte tillgodoses. Det är kapacitetsbrist på flera
          delar av järnvägsnätet. Med Ostlänken och Citybanan, pendeltågstunneln
          i Stockholm, utbyggda kommer hela regionen att få ett transportnät
          för höga krav på turtäthet, korta restider, komfort och effektiva
          godstransporter.
        </p>
        <p xml:id="i-UguYi4v8UWcznQD9ABXic3">
          Den nuvarande trafiken går på Södra stambanan, dels på sträckan
          Järna@Vagnhärad@Nyköping@Norrköping@Linköping, dels på sträckan
          via Katrineholm på Västra stambanan med direktförbindelse till
          och från Norrköping. Sträckan är dubbelspårig mellan Järna, Katrineholm,
          Norrköping och Linköping och enkelspårig mellan Järna, Vagnhärad,
          Nyköping och Åby strax norr om Norrköping.
        </p>
        <p xml:id="i-YBvz4Y7daneJz9y2JHcgs6">
          Ostlänken har en mycket stor betydelse för framtidens järnvägsstruktur.
          Dagens stambana brottas med stora framkomlighetsproblem, inte
          minst genom östgötaregionen. Om inget görs så kommer det att automatiskt
          innebära att alltmer trafik övergår till väg från järnväg längs
          landets trafikintensivaste stråk, helt i strid mot alla uttalade
          nationella och internationella mål och avsikter.
        </p>
        <p xml:id="i-YFpjUpYsEKXbVRPCo5b2tQ">
          I många sammanhang markeras samtidigt järnvägens betydelse för
          att bygga upp det hållbara transportsystemet för framtiden i landet
          och i norra Europa. EU har särskilt pekat ut transportkorridoren
          mellan Stockholm och Malmö/Köpenhamn som betydelsefull.
        </p>
        <p xml:id="i-9pqswUcSTLo8YTQGMoAJoH">
          EU har också markerat att det är viktigt att få ut full effekt
          av sådana projekt, det vill säga att också bygga ut strategiska
          stödjepunkter längs en sådan korridor. Dessa punkter ska växa
          ut som knutpunkter längs 2000-talets järnvägsstruktur i landet.
          Så stora delar av landet som möjligt ska kunna dra nytta av satsningen.
          Det handlar således inte bara om start- och målpunkter. Typiska
          sådana stödjepunkter är Linköping och Norrköping.
        </p>
        <p xml:id="i-UnGGyUKnhBWwXGR3ttJxp2">
          2000-talets järnvägssatsning måste följaktligen innefatta det
          transportstråk där man i ett nationellt perspektiv kan samla ihop
          och överföra mycket person- och godstrafik till järnväg och samtidigt
          undvika det omvända förhållandet att alltfler väljer bilen på
          grund av kapacitetsbristen på järnvägen. Det hör givetvis också
          till bilden att i sådana stråk finns det bättre förutsättningar
          att få intäkter från trafiken. En järnvägspolitik utan en sådan
          medveten satsning kommer givetvis även att dämpa den ekonomiska
          utvecklingen i dessa befolkningstätare delar av landet. Här finns
          mycket att lära av de visioner och ambitioner som kännetecknade
          ansvariga för 1900-talets järnvägsstruktur.
        </p>
        <p xml:id="i-8f8U1VxJApVcZcDEDG1giA">
          Med en medveten planering av knutpunkter längs denna sträckning
          kommer cirka tre miljoner svenskar att kunna dra nytta av projektet.
          Ostlänken länkar samman städer som Linköping, Norrköping, Stockholm
          och Uppsala så att till exempel 40 % av alla studenter och 70
          % av alla vetenskapsparker i landet kan dra nytta av projektet.
          Ostlänken är ett nationellt samhällsutvecklingsprojekt. I Linköpings
          och Norrköpings resecentrum, det vill säga de två nu och även
          framdeles dominerande stödjepunkterna längs Ostlänkenavsnittet,
          beräknas antalet tågtrafikanter per år uppgå till närmare tio
          miljoner personer, varav hälften är fjärrtågsresenärer och hälften
          pendeltågsresenärer. Det ger en fingervisning om vilken betydelse
          dessa knutpunkter får för hela östgötaregionen.
        </p>
        <p xml:id="i-Q4FDU1x91wmdguhQ8X7fbw">
          De samhällsekonomiska analyser som gjorts av Ostlänken visar
          på ett klart positivt utfall av investeringen.
        </p>
        <p xml:id="i-4ovCYMdu8PrMANsMaCjjtv">
          Mina frågor till statsrådet är därför:
        </p>
        <p xml:id="i-NENUbktFCteYrYzo4M8QBg">
          1. Hur avser statsrådet att agera för att projektet Ostlänken
          snabbt ska kunna bli färdigställt?
        </p>
        <p xml:id="i-Unzh9vRPywAxKWJY2D22Lm">
          2. Vilka konkreta besked kan statsrådet ge om när Ostlänken ska
          vara färdigställd?
        </p>
      </div>
    </body>
  </text>
</TEI>
