<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0256">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0256</head>
        <author who="i-KPGvtK4s6Zp3E6XH6vj18n">Tobias Billström</author>
        <recipient who="i-A6T9WoUzRwW8LUK52znHwX">Ibrahim Baylan</recipient>
        <topic>betygsfrågan </topic>
        <docDate when="2004-12-13">den 13 december</docDate>
        <status when="2005-01-25" byWhom="Ibrahim Baylan" byWhomId="i-A6T9WoUzRwW8LUK52znHwX" status="answered">besvarad</status>
        <external_id source="rdwebb">GS10256</external_id>
        <debate>
          <turn when="2005-01-25 21:24:15" duration="353">Ibrahim Baylan (S)</turn>
          <turn when="2005-01-25 21:29:53" duration="200">Tobias Billström (M)</turn>
          <turn when="2005-01-25 21:33:01" duration="226">Axel Darvik (Fp)</turn>
          <turn when="2005-01-25 21:36:27" duration="239">Ibrahim Baylan (S)</turn>
          <turn when="2005-01-25 21:40:14" duration="241">Tobias Billström (M)</turn>
          <turn when="2005-01-25 21:44:02" duration="150">Axel Darvik (Fp)</turn>
          <turn when="2005-01-25 21:46:15" duration="163">Ibrahim Baylan (S)</turn>
          <turn when="2005-01-25 21:48:40" duration="135">Tobias Billström (M)</turn>
          <turn when="2005-01-25 21:50:42" duration="130">Ibrahim Baylan (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:256 av Tobias Billström (m) till statsrådet
          Ibrahim Baylan om betygsfrågan
        </IPQ_title>
      </div>
      <div type="IPQuestionBody">
        <p xml:id="i-7a5skEozfZKSaYjfVJRDA3">
          Betygsfrågan är lika aktuell som alltid.
        </p>
        <p xml:id="i-X6iUnqr8rp2EP1jGRG4N8b">
          Enligt statsrådet i en intervju i DN den 10 december 2004: "Tidigt
          på vårterminen i både nian och gymnasiets sista år kommer eleverna
          att få reda på sitt preliminära slutbetyg. Är de missnöjda ska
          de få rätt att få det omprövat under våren."
        </p>
        <p xml:id="i-AwZ9yMB4VpKP9QoeNDPELG">
          Det anges tre syften med detta. Det handlar för det första om
          att stärka rättssäkerheten.
        </p>
        <p xml:id="i-LsGcxpWiD3Yr8qKLTLFQ3">
          Hur avser statsrådet att detta kommer att stärka rättssäkerheten?
          Eleven kommer att tvingas överklaga ett icke fattat beslut. Är
          det meningen att det ska leda till en överprövning av lärarens
          förhandsbesked eller en omprövning av elevens kunskaper?
        </p>
        <p xml:id="i-XR6N32X1NRHe3dBv7CYRUF">
          Som förslaget nu beskrivs förefaller det som om processen sker
          organiskt och det inte finns tydliga avgränsningar. Enligt intervjun
          skulle den kunna pågå under elevens hela sista termin. Det ger
          en dålig förutsägbarhet och därmed en dålig rättssäkerhet.
        </p>
        <p xml:id="i-PDBQPfQMA9bL2rE3HbnXiW">
          Det handlar för det andra om att "öka dialogen vid betygssättningen".
        </p>
        <p xml:id="i-DKjX5etZH4VD8m65CsqECa">
          Om syftet är att öka dialogen vore fler betyg oftare väl en bättre
          lösning. På så vis skulle eleven redan tidigt i skolåren veta
          vilken nivå han eller hon befinner sig i och vad som krävs för
          att höja eller behålla nivån. Att stärka dialogen när en termin
          kvarstår verkar sent påkommet.
        </p>
        <p xml:id="i-ELq94qne6T5NJENmzaqecb">
          Det handlar för det tredje om att "man har något slags samverkan
          när man sätter betygen" säger statsrådet i samma intervju.
        </p>
        <p xml:id="i-8fFN5pA83txBfHfHKpqwSH">
          Vem är "man"? Ska läraren som undervisat eleven eller en behörig
          lärare som ska sätta betyget? Ska eleven samverka med läraren
          om det egna betyget, eller avses att läraren bör samverka med
          andra lärare?
        </p>
        <p xml:id="i-DA6BNRN3BBdLELiZ5UkTpc">
          Det finns en inbyggd konflikt inom förslaget. Om det nu är så
          att samverkan och dialogen kring betygen ska öka genom den här
          förändringen så måste eleven ha möjlighet att påverka slutbetyget.
          Men statsrådet säger i samma artikel:"Jag är definitivt säker
          på att det inte är själva sista terminen eller sista veckan som
          avgör vilket betyg man får eller inte." I så fall kan eleven inte
          förändra betyget genom förändrad prestation utan bara genom att
          peka på tidigare inträffade händelser?
        </p>
        <p xml:id="i-HKifBW9U26npiiZAEmgud8">
          Kommer möjlighet att ges till att tentera av betygen under terminstid?
        </p>
        <p xml:id="i-XrNQR1Bihezk1JNi153aoU">
          Förslaget ger kvasiinflytande och kvasirättssäkerhet. Det omfattar
          inte de slutliga betygen och förslaget utgår ifrån att sista terminen
          på gymnasiet helt saknar betydelse. Detta torde vara en verklighetsbeskrivning
          som det är mycket tveksamt om gymnasielärarna eller eleverna håller
          med om.
        </p>
        <p xml:id="i-SbVGpnLgoys9rmR3cHzBsw">
          Till detta kommer att det nya betygssystemet för det nya gymnasiet
          inte ens är färdigkonstruerat. Även i ett ämnesbetygssystem förefaller
          det orimligt att ge förhandsbesked om slutbetyg när en sjättedel
          av utbildningen kvarstår.
        </p>
        <p xml:id="i-AySPQArFiZWUkoybMbxdfz">
          Det samlade greppet saknas fullkomligt. Denna fråga bör inte
          ryckas ur sitt sammanhang och behandlas för sig. Skolans förutsättningar
          har alltför länge, i alltför hög grad, behandlats styckevis och
          delt.
        </p>
        <p xml:id="i-54Pv7UDxc9kUmADNk4y91K">
          Såväl lärare som elever behöver klara förutsättningar i ett regelsystem
          som är överblickbart och sammanhängande.
        </p>
        <p xml:id="i-ExVU1csAp9i8DqixeSouY7">
          Mot denna bakgrund vill jag ställa följande frågor till statsrådet:
        </p>
        <p xml:id="i-RtB9wAHG3bJMS8bsm5GMWq">
          Vilka åtgärder avser statsrådet att vidta för att säkerställa
          att elever får möjlighet att få satta betyg överprövade?
        </p>
        <p xml:id="i-RPApWP7A2NPoUdw51P3oer">
          Vilka åtgärder avser statsrådet att vidta för att säkerställa
          att elever får möjlighet att få kunskaper omprövade?
        </p>
        <p xml:id="i-6w4YV8TMfuEhTvCQdXMmvt">
          Vilka åtgärder avser statsrådet att vidta för att säkerställa
          att elever får möjlighet till en rättssäker och förutsägbar omprövning?
        </p>
        <p xml:id="i-H2W3AGWtMFG1NWiegDDJew">
          Vilka åtgärder avser statsrådet att vidta för att säkerställa
          att elever får möjlighet till en rättssäker och förutsägbar överprövning?
        </p>
      </div>
    </body>
  </text>
</TEI>
