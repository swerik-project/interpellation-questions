<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0234">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0234</head>
        <author who="i-XN7bgwBGaQixfiHi5Cbu8f">Cecilia Wikström</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>kulturminnesvård</topic>
        <docDate when="2004-11-30">den 30 november</docDate>
        <status when="2004-12-17" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10234</external_id>
        <debate>
          <turn when="2004-12-17 10:39:59" duration="263">Leif Pagrotsky (S)</turn>
          <turn when="2004-12-17 10:44:19" duration="226">Cecilia Wikström (Fp)</turn>
          <turn when="2004-12-17 10:47:57" duration="232">Leif Pagrotsky (S)</turn>
          <turn when="2004-12-17 10:51:45" duration="243">Cecilia Wikström (Fp)</turn>
          <turn when="2004-12-17 10:55:45" duration="152">Leif Pagrotsky (S)</turn>
          <turn when="2004-12-17 10:58:09" duration="142">Cecilia Wikström (Fp)</turn>
          <turn when="2004-12-17 11:00:27" duration="135">Leif Pagrotsky (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:234 av Cecilia Wikström (fp) till utbildnings-
          och kulturminister Leif Pagrotsky om kulturminnesvård
        </IPQ_title>
      </div>
      <div type="IPQuestionBody">
        <p xml:id="i-VnJLMeGkXSDr2EEtTsmZEh">
          I Sverige finns uppskattningsvis 15@20 sammanhållna, sammansatta
          och redan skyddade kulturmiljöer och industriminnen. Ett av dem
          är Grönsöö slott i Enköping. Skyddet av dessa kulturmiljöer är
          dock eftersatt eftersom de stöd som finns bara gäller investeringar
          för restaurering och inte kontinuerlig vård och skötsel. På så
          vis bidrar stöden bara till att @ hjälpligt @ skydda skalet till
          miljöerna men inte det som skänker dem liv @ det vill säga parker,
          inventariesamlingar, museal industriproduktion med mera.
        </p>
        <p xml:id="i-AyiXoLUoc5iuX8qgo31N5v">
          En första prioritet till åtgärd för att lösa detta problem är
          att tillskapa möjlighet att till sådana stiftelser ur befintlig
          anslagsram kunna bevilja engångsbelopp, vars avkastning skulle
          täcka kostnaderna för den museala driften. Denna önskan finns
          manifesterad i flera skrivelser till Kulturdepartementet, som
          ännu ej besvarats. Avsändare är Länsstyrelsen i Uppsala län, Riksantikvarieämbetet
          (RAÄ) samt landshövdingarna i Uppsala, Västmanlands och Sörmlands
          län.
        </p>
        <p xml:id="i-6niAxkJPwdtcp5uRfEhCFG">
          Ärendet har också behandlats i riksdagen i flera motioner och
          betänkanden. Förutom att riksdagen hänvisat till den nu publicerade
          Bebyggelseutredningen, som endast haft att utreda delar av den
          totala problemställningen och som hänvisar till behovet av fortsatt
          utredning när det gäller de centrala förvaltningsproblemen, kan
          ställningstagandet sammanfattas med kulturutskottets ställningstagande
          till den senaste motionen Kr296.
        </p>
        <p xml:id="i-GhRk9cYX6ihCSgFcMsR2Th">
          "Utskottet anser i likhet med motionärerna bakom motion 2003/04:Kr296
          (m) att en långsiktig förvaltning och vård av kulturhistoriska
          värden i redan befintliga och skyddade kulturmiljöer bör säkerställas.
          Utskottet förutsätter emellertid att detta tillgodoses inom ramen
          för anslaget. Vidare bör de kulturvårdande myndigheterna inte
          låsas i sina avvägningar mellan olika behov inom kulturmiljövården."
        </p>
        <p xml:id="i-Bog5SVFqZ9X1h12UUQSs1r">
          Det är mycket nedslående att denna och andra liknande motioner
          fått avslag. I de kontakter som förekommit med departementet,
          har tydligt framkommit att frågan om engångsbelopp till stiftelser
          för närvarande inte är en framkomlig politisk väg. Men fortfarande
          borde möjligheten prövas att ge kontinuerliga driftsbidrag till
          dessa miljöer. Nackdelen är att bidragen blir kortsiktiga och
          beroende av rådande medelstillgång.
        </p>
        <p xml:id="i-UeVNVrz4SrtCc2qyHdqPLS">
          Ett ytterligare problem med stödet till dessa särskilda kulturmiljöer
          är att det inte riktigt passar in inom ramen för det normala förfarandet,
          som är att en länsstyrelse beviljar bidraget efter medelsfördelning
          från RAÄ. Storleken på dessa stöd i förhållande till medelstilldelningen
          till ett normalt län gör det svårt att fatta sådana beslut.
        </p>
        <p xml:id="i-DVram3YVq3zkLAkDChmRex">
          En metod att underlätta problemet är att man ger RAÄ möjlighet
          att centralt besluta om stöd till sådana miljöer, innan fördelning
          av stöden sker till länsstyrelserna. Det motsvarar den praxis
          som i dag används för stöd till arbetslivsmuseerna. För att en
          sådan process ska vara möjlig, behöver regleringsbrevet till RAÄ
          förändras. Detta kan göras i samband med att RAÄ ges i uppdrag
          att se över bidragsförordningen 1993:379, eftersom den blir alltmer
          otidsenlig och ej ändamålsenlig.
        </p>
        <p xml:id="i-QF8dVxcJXEgy16FBmHCfhT">
          Jag vill därför fråga kulturministern vilka åtgärder han avser
          att vidta för att de kulturminnesvårdande myndigheterna ska säkerställa
          en långsiktig förvaltning och vård av kulturhistoriska värden
          i redan befintliga och skyddade kulturmiljöer.
        </p>
        <p xml:id="i-58b6dqtXRwT6kStwQ6oY7G">
          Avser kulturministern att ge RAÄ i uppdrag att se över bidragsförordningen
          1993:379 så att det blir möjligt för RAÄ att ge kontinuerliga
          driftsbidrag för att skydda och bevara dessa kulturmiljöer?
        </p>
      </div>
    </body>
  </text>
</TEI>
