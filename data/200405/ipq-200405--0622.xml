<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0622">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0622</head>
        <author who="i-BUsYTbnmyQrtHXSA2gEp9T">Torsten Lindström</author>
        <recipient who="i-A6T9WoUzRwW8LUK52znHwX">Ibrahim Baylan</recipient>
        <topic>VFU-lärares villkor</topic>
        <docDate when="2005-05-20">den 20 maj</docDate>
        <status when="2005-06-08" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10622</external_id>
        <debate>
          <turn when="2005-06-08 09:01:21" duration="327">Leif Pagrotsky (S)</turn>
          <turn when="2005-06-08 09:06:43" duration="263">Torsten Lindström (Kd)</turn>
          <turn when="2005-06-08 09:11:03" duration="262">Leif Pagrotsky (S)</turn>
          <turn when="2005-06-08 09:15:21" duration="253">Torsten Lindström (Kd)</turn>
          <turn when="2005-06-08 09:19:30" duration="194">Leif Pagrotsky (S)</turn>
          <turn when="2005-06-08 09:22:40" duration="134">Torsten Lindström (Kd)</turn>
          <turn when="2005-06-08 09:24:51" duration="112">Leif Pagrotsky (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:622 av Torsten Lindström (kd) till statsrådet
          Ibrahim Baylan om VFU-lärares villkor
        </IPQ_title>
      </div>
      <div type="IPQuestionBody">
        <p xml:id="i-FZd5ah2NgZBD286P8ghA35">
          Den nya lärarutbildningen betonar den verksamhetsförlagda utbildningen,
          VFU. Övergången från praktik till VFU har drabbats av en del barnsjukdomar,
          till exempel att studerande som tänker bli gymnasielärare fått
          VFU i förskolor.
        </p>
        <p xml:id="i-NqsfDyicbcoK9yF2WRRQYS">
          Lärarutbildningen reformerades och handledarna har fått en utökad
          arbetsbörda. Det krävs bland annat en mer individuell anpassning
          än tidigare av det som förr kallades praktik och numera är verksamhetsförlagd
          utbildning (VFU). Den relativt låga statliga ersättningen, som
          inte justerats under de senaste tio åren, är självfallet ett hinder
          för detta. Staten och Svenska kommunförbundet träffade 1993 en
          överenskommelse om statens ersättning till kommunerna för kommunernas
          medverkan i lärarutbildningen. Då uppgick statsbidraget för handledararvode
          till 1 090 kr per praktikvecka för två studenter.
        </p>
        <p xml:id="i-9woG3C7nwZezV3gb69WNxH">
          Förhandlingarna om ett nytt avtal skulle ha varit avslutade 2002.
          Den 28 augusti 2003 meddelades dock att det inte blir något nytt
          centralt avtal om kommunernas medverkan i VFU utan att frågan
          ska lösas lokalt. På flera håll hade man väntat på det nya centrala
          avtalet innan man befattade sig med VFU. Också lärarna ville se
          var nivån på ersättningen hamnade. I dag har olika lärosäten olika
          avtal med kommunerna, både villkor och ersättning varierar. Det
          förekommer att lärarfacken inte vet vad avtalet med deras kommun
          innehåller.
        </p>
        <p xml:id="i-LUM3PXGrLaXd3GCcYLXk3L">
          I en del kommuner ska lärarna få tid till arbetsuppgiften men
          alla rektorer följer inte avtalet. En del VFU-lärare ("handledare")
          får arvode i stället för tid. Avtalen omfattar heller inte alltid
          alla lärarkategorier. I en kommun har en VFU-lärare i grundskolan
          500 kr i månaden plus fem timmars nedsättning per vecka och student.
          Men det gäller inte för förskollärare. Där förekommer ersättning
          bara i enstaka fall och aldrig nedsättning av tid i barngruppen.
        </p>
        <p xml:id="i-QzWEkmYBxugzAr33taQ9sj">
          För många VFU-lärare saknas fortfarande avtal. Där det ändå finns
          avtal uppger cirka en tredjedel att VFU-uppdrag ses som en karriärväg.
          Det är mer än tre gånger så många som utan avtal. Det är därför
          viktigt att avtal kommer till stånd och att skolorna följer dessa.
          VFU-lärarnas roll behöver stärkas genom ökad kontakt med lärosätena:
          möjlighet att delta i seminarier på högskolorna och universiteten
          när studenterna kommer tillbaka dit. VFU-lärarna borde också få
          mer fortbildning och tid att planera tillsammans med universitetet.
        </p>
        <p xml:id="i-WNVdyvHJ6LVnqSMmRti7zG">
          Mot bakgrund av det ovan anförda vill jag fråga skolministern:
        </p>
        <p xml:id="i-QV1CtAa9eadorygrTRVV8P">
          Vilka åtgärder avser statsrådet att vidta för att VFU-lärarskap
          ska få en likvärdig ersättning i landet, så att detta kan utvecklas
          till ett karriärsteg och ökad professionalisering för lärare i
          hela landet?
        </p>
        <p xml:id="i-W3c3ctSbWLQsNEXQBejK4y">
          Kan statsrådet ställa sig bakom att VFU-lärare bildar en egen
          yrkesgrupp som på så sätt kan ges likvärdiga förutsättningar i
          hela landet?
        </p>
        <p xml:id="i-Cqn6sBiYixYXbSRSZ4ShsG">
          Vad avser statsrådet att göra för att inkludera förskollärarna
          i VFU:n på samma villkor som andra lärargrupper?
        </p>
      </div>
    </body>
  </text>
</TEI>
