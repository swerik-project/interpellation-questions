<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0483">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0483</head>
        <author who="i-Ev13DrJjHbo85jEmQ5EPLM">Ewa Thalén Finné</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>konkurrensvillkor avseende byggmaterial</topic>
        <docDate when="2005-03-21">den 21 mars</docDate>
        <status when="unknown" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GS10483</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:483 av Ewa Thalén Finné (m) till samhällsbyggnadsminister
          Mona Sahlin om konkurrensvillkor avseende byggmaterial
        </IPQ_title>
      </div>
      <div type="IPQuestionBody">
        <p xml:id="i-76S8UhNjo8vx8LM8tH7R41">
          Att det byggs bostäder är angeläget på många sätt. Det bidrar
          till att avhjälpa bostadsbristen, ökar sysselsättningen och är
          en tillväxtmotor för många underleverantörer. I arbetet med att
          öka byggandet gäller det dock att inte använda fel styrmedel eller
          skicka ut felaktiga signaler.
        </p>
        <p xml:id="i-AVR7PiS9J6K3xH7WwkF7Ba">
          För några veckor sedan uppmärksammades att det går att spara
          miljarder på byggen genom att importera byggmaterial från övriga
          Europa. Det är Boverkets Byggkostnadsforum som hävdar det i en
          rapport om alternativa inköpsvägar i Europa.
        </p>
        <p xml:id="i-EhruyxKuxmxi1PMQCeNZQP">
          Byggkostnadsforum har regeringens uppdrag att på olika sätt granska
          hur byggkostnaderna kan sänkas. För olika typer av byggmaterial
          visar det sig att import sänker priserna medan svenskt byggmaterial
          är konkurrenskraftigt i pris bland annat när det gäller armering,
          betong, markisolering, gipsskivor, stålreglar och radiatorer.
        </p>
        <p xml:id="i-HUq43j6mych3GceSUKn5hb">
          Slutsatsen i rapporten är att engagerade byggherrar och beställare
          kan spara mycket pengar genom att importera vissa varor och genom
          att lägga tid på att hitta bra leverantörskontakter.
        </p>
        <p xml:id="i-GwTaxJSpCmAvLY4q715TRK">
          Att regeringen initierat utredningar som syftar till att sänka
          byggkostnaderna är intressant när utgångspunkten som i detta fall
          har varit att se på hela byggmaterialbranschen inom EU. Samtidigt
          har dock regeringen stött ett särskilt träprogram, för att ensidigt
          gynna ett byggmaterial. Programmet har fått blandat mottagande
          och mött mycket stark kritik från många remissinstanser. Inte
          minst för att det saknas ordentliga kostnadsberäkningar och för
          att programmet är konkurrenssnedvridande.
        </p>
        <p xml:id="i-3B7tj2WVpCt6ouLgTraQtg">
          Regeringen har trots remisskritiken nyligen tillsatt en särskild
          träsamordnare för att driva frågor i enlighet med strategin för
          träprogrammet. Signalen i detta är att regeringen favoriserar
          utvecklingen av ett byggmaterial. I förlängningen skulle detta
          kunna ge villkor som snedvrider marknaden och därmed skadar byggsektorn
          och konkurrensen. I stället borde ledord som konkurrens, god ekonomi,
          miljömässigt hållbart och energieffektivt vara vägledande för
          val av byggmaterial.
        </p>
        <p xml:id="i-PjvmPZ8UUGdfmvYYN2N3x5">
          Den uppfattningen borde delas av regeringen och mot bakgrund
          av detta skulle jag vilja ställa följande frågor till ministern:
        </p>
        <p xml:id="i-2NPbgQJ36iWEVgXvUt1LvK">
          1. Vilka åtgärder avser ministern att vidta för att säkerställa
          konkurrens mellan olika byggmaterial?
        </p>
        <p xml:id="i-NVMybN4qJHou9XS6H5pKkE">
          2. Vilka åtgärder avser ministern att vidta för att säkerställa
          lika villkor mellan olika byggmaterial?
        </p>
        <p xml:id="i-9BmfdfVvL1o6rbv6sFYYUj">
          3. Vilka åtgärder avser ministern att vidta för att verkar för
          att snabba på harmonisering av byggregler inom EU?
        </p>
      </div>
    </body>
  </text>
</TEI>
