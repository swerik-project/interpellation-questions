<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0228">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0228</head>
        <author who="i-QKE6ihmLRJvwhV4neD6h7b">Erik Ullenhag</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>samarbete mellan sjukvård och företag</topic>
        <docDate when="2004-11-30">den 30 november</docDate>
        <status when="unknown" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS10228</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:228 av Erik Ullenhag (fp) till statsrådet
          Ylva Johansson om samarbete mellan sjukvård och företag
        </IPQ_title>
      </div>
      <div type="IPQuestionBody">
        <p xml:id="i-3wsFXCgR4N2oBMVsrWSQLb">
          Hösten 2002 utlovade den dåvarande socialministern Lars Engqvist
          tio reformer för den svenska sjukvården. En granskning som Dagens
          Medicin (39/2004) genomfört visar att endast två av dessa löften
          genomförts när Lars Engqvist fick avgå eftersom statsminister
          Göran Persson ville "toppa laget". Ett av de löften som inte genomförts
          är att regeringen lovat att utveckla samarbetet mellan sjukvården
          och företagen.
        </p>
        <p xml:id="i-NvnMZp2fjPrMfHA7EbzY1y">
          När Lars Engqvist utfärdade löftet uttryckte han en förhoppning
          om "att svenska företag kan spela en mycket större roll i vården
          i framtiden, även på den internationella arenan". Det är lätt
          att instämma i den inställning som den dåvarande socialministern
          gav uttryck för. Men i stället för att utveckla samarbetet mellan
          sjukvården och företagen har regeringen gjort sitt bästa för att
          stoppa förnyelse i vården och försämra relationerna med vårdföretagarna.
          Facit nu, två år efter Engqvists löfte om bättre samarbete, är
          att relationerna till de privata vårdföretagen är mycket ansträngda.
          Detta med anledning av planerna på att stifta en lag som förbjuder
          landstingen att lämna över driften av ett sjukhus till vårdgivare
          som skapar vinst åt ägaren. Förslaget om den så kallade stopplagen
          har såvitt jag förstår tillkommit utan någon som helst dialog
          mellan regeringen och de privata vårdgivarna.
        </p>
        <p xml:id="i-7Jo4uTuSNzYdcFBe5M1Wtg">
          Capio AB är en av Europas ledande privata vårdkoncerner. I Sverige
          driver man bland annat S:t Görans sjukhus i Stockholm, uppskattat
          av såväl patienter som personal och även av landstingets beställare,
          som har avtal om bra vård till lägre kostnad än på andra akutsjukhus.
          Företaget kommer att utvidga sin verksamhet till Storbritannien,
          men här hemma är oron och osäkerheten stor om framtiden.
        </p>
        <p xml:id="i-GWCGygkj7MWghg5CQ6kBYS">
          Med hänvisning till ovanstående vill jag fråga vård- och omsorgsminister
          Ylva Johansson:
        </p>
        <p xml:id="i-H5d2aJE9YLH2B4jVFPB4Ck">
          Vilka åtgärder avser statsrådet att vidta för att uppfylla sin
          företrädares löfte om att utveckla samarbetet mellan sjukvården
          och privata företag?
        </p>
      </div>
    </body>
  </text>
</TEI>
