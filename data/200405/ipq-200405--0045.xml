<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0045">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0045</head>
        <author who="i-Ybw8JnrmHGCsqpipBke8a7">Mikael Oscarsson</author>
        <recipient who="i-CcdZckB2ErC625pmVtogZg">Leni Björklund</recipient>
        <topic>etableringen av flygskolan i Linköping</topic>
        <docDate when="2004-10-08">den 8 oktober</docDate>
        <status when="2004-10-29" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GS1045</external_id>
        <debate>
          <turn when="2004-10-29 09:17:09" duration="157">Leni Björklund (S)</turn>
          <turn when="2004-10-29 09:19:36" duration="255">Mikael Oscarsson (Kd)</turn>
          <turn when="2004-10-29 09:23:47" duration="196">Lennart Hedquist (M)</turn>
          <turn when="2004-10-29 09:26:54" duration="121">Cecilia Wikström (Fp)</turn>
          <turn when="2004-10-29 09:28:51" duration="258">Leni Björklund (S)</turn>
          <turn when="2004-10-29 09:33:06" duration="182">Mikael Oscarsson (Kd)</turn>
          <turn when="2004-10-29 09:35:57" duration="177">Lennart Hedquist (M)</turn>
          <turn when="2004-10-29 09:38:47" duration="229">Leni Björklund (S)</turn>
          <turn when="2004-10-29 09:42:32" duration="141">Mikael Oscarsson (Kd)</turn>
          <turn when="2004-10-29 09:44:34" duration="173">Leni Björklund (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:45 av Mikael Oscarsson (kd) till försvarsminister
          Leni Björklund om etableringen av flygskolan i Linköping
        </IPQ_title>
      </div>
      <div type="IPQuestionBody">
        <p xml:id="i-UVRWCYrb9V5L1nYjLSzNJW">
          Försvarsmaktens hela flygutbildning ska styras från Uppsala.
          F 20 i Uppsala byter namn till Flygvapnets Luftstridsskola. Det
          står klart i Göran Perssons försvarsproposition som kom i fredags.
          Det sjuka är att regeringen framhärdar i att själva flygskolan
          ska vara förlagd till Linköping. Flygskolan i Linköping ska alltså
          styras 26 mil bort @ från Uppsala!
        </p>
        <p xml:id="i-GSF3XJNtnJvUAJxCRgaxxS">
          Våren 2001 fanns ett väl underbyggt förslag om lokalisering av
          flygskolan till Uppsala. Genom ett bedrövligt taktikspel i försvarsutskottet
          avstyrktes propositionen. F 16, som dåvarande försvarsministern
          och ÖB varit överens om skulle vara navet i flygvapnet, skulle
          helt plötsligt läggas ned. Majoriteten snickrade i stället ihop
          ett dåligt underbyggt förslag som sedan visade sig vara ogenomförbart.
          Det gick nämligen inte att förlägga flygskolan till någon av de
          kvarvarande flottiljerna.
        </p>
        <p xml:id="i-PQKtdS2bmMLZRCLjnC9Qnt">
          Till sist beslutade regeringen att flygskolan skulle förläggas
          till Linköping. Men miljöprövningen, som skulle ha varit färdig
          våren 2003, är ännu inte klar. Och innan miljöprövningen är klar
          kommer inte investeringarna att sättas i gång.
        </p>
        <p xml:id="i-2jxW3VXRFoVDS4fUndmYhK">
          I en interpellationsdebatt i december 2003 fick försvarsministern
          frågan av undertecknad vad kostnaden blir för lokaliseringen av
          flygskolan till Malmen. Högst 174 miljoner kronor, sade försvarsministern.
          Detta besked upprepade försvarsministern i en frågestund i riksdagen
          i april 2004. Det visar sig nu vara galen beräkning. Leni Björklunds
          eget försvarsdepartement säger nu i utredningen Försvarsmaktens
          grundorganisation att kostnaden att förlägga flygskolan till Linköping
          blir 250 miljoner.
        </p>
        <p xml:id="i-2hxLsMTyUhyNEfz8oH2XRm">
          Samtidig kan vi konstatera att allt som krävs för flygskolan
          finns i Uppsala. Uppsala har haft flygskolor i 50 år. Dessutom
          finns närheten till Arlanda vilket är positivt för dem som reser
          till och från andra delar av Sverige. Norrut har Uppsala samma
          möjligheter som Söderhamn, dit regeringen nu märkligt nog säger
          att man vill ha den gemensamma europeiska flygskolan inom åtta
          år. I Uppsala har Flygvapnet ännu kvar den gamla konsessionen
          där det finns tillräckligt med start och landningar för att kunna
          inrymma flygskolan. Arbetet med konsessionsansökan för en flygskola
          lades på is.
        </p>
        <p xml:id="i-RD7DBXx8xVnjW2HY2VKP14">
          Kostnaderna för att låta flygskolan vara i Uppsala är ca 20 miljoner
          för investeringar och 20 miljoner för underhållsåtgärder, det
          vill säga ofantligt mycket mindre än Malmenalternativet.
        </p>
        <p xml:id="i-Me7CgexjBx9ixwQdGtoYLx">
          Det finns anledning att påminna om att riksdagsbeslut har ändrats
          förut med hänvisning till att kostnaderna blivit för stora. År
          2000 skulle till exempel "specialflyg" flyttas från Malmen till
          Uppsala. Men när det visade sig att prislappen blev 200 miljoner
          kronor, det vill säga betydligt dyrare än vad man förutsett, ändrade
          man riksdagsbeslutet med hänvisning till bland annat kostnadsaspekten.
        </p>
        <p xml:id="i-EApGE2fgVugFvPJkb9p62r">
          Låt mig till sist påminna om den 11 september. Från Uppsalas
          flygflottilj till Stockholm är under ordinarie beredskap bara
          några få minuter just på grund av den korta distansen. Om någon
          av de kvarvarande flottiljerna har beredskapen är bara anflygningstiden
          uppåt en halvtimme. Detta ställdes på sin spets dagen efter att
          det otänkbara hänt i USA den 11 september 2001, när F 16 i Uppsala
          fick order om att sätta upp extra incidentberedskap med jaktflyg.
        </p>
        <p xml:id="i-UmwZMo5BE9ZqJ3rgAzzjNs">
          De fruktansvärda terrordåd som genomförts i USA är en påminnelse
          om att vi behöver ett starkt försvar. Inklusive ett luftförsvar
          av Mälardalen. Något annat blir mycket svårt att förklara för
          kommande generationer. Om vi förlägger flygskolan i Uppsala får
          vi möjlighet till en snabb incidentberedskapsbasering eftersom
          det kommer redan i utgångsläget finnas tillräckligt med teknisk,
          räddnings- och fälthållningskapacitet på plats.
        </p>
        <p xml:id="i-XjDHLpSmsiUUCNPF6dfkVH">
          Därför uppmanar jag försvarsministern att åter pröva möjligheten
          att placera flygskolan i Uppsala. Här finns över 200 miljoner
          att spara! Jag tror att att regeringen skulle få en bred majoritet
          i riksdagen för detta. Än är det inte för sent att låta förnuftet
          segra i denna fråga.
        </p>
        <p xml:id="i-D7YCAaJG4S5kXqs6LLMAj1">
          Mina frågor till försvarsministern är:
        </p>
        <p xml:id="i-HoeBzp2FF2KYhqRGS4HC2c">
          Vad kommer den totala kostnaden för etablering av flygskolan
          på Malmen i Linköping att bli inklusive kringkostnader?
        </p>
        <p xml:id="i-WjUofND5bk9HpMtikvaDRD">
          Kan försvarsministern tänka sig att ompröva beslutet att förlägga
          flygskolan på Malmen till förmån för F 20 i Uppsala?
        </p>
      </div>
    </body>
  </text>
</TEI>
