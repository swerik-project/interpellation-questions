<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0435">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0435</head>
        <author who="i-YEdxJPN8cJMwnqfd9tHmTD">Ulla Löfgren</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>rättsväsendet i Västerbotten</topic>
        <docDate when="2005-03-02">den 2 mars</docDate>
        <status when="2005-04-05" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10435</external_id>
        <debate>
          <turn when="2005-04-05 14:16:52" duration="132">Thomas Bodström (S)</turn>
          <turn when="2005-04-05 14:16:52" duration="131">Thomas Bodström (S)</turn>
          <turn when="2005-04-05 14:16:53" duration="131">Thomas Bodström (S)</turn>
          <turn when="2005-04-05 14:16:54" duration="129">Thomas Bodström (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:435 av Ulla Löfgren (m) till justitieminister
          Thomas Bodström om rättsväsendet i Västerbotten
        </IPQ_title>
      </div>
      <div type="IPQuestionBody">
        <p xml:id="i-MYzvHJBdSeUakWd423cR97">
          Den 3 februari i år väckte jag frågan när utredningen om rättsväsendet
          i Norrland skulle sjösättas. Justitieministern bekräftade då att
          det skulle ske ett särskilt utredningsförfarande för att klargöra
          rättsväsendets organisation i Norrland och att hur frågan bör
          utredas för närvarande bereds i Regeringskansliet.
        </p>
        <p xml:id="i-NMRt7aDV7bD8kbXKuTkhwG">
          Det är gott och väl att justitieministern står fast vid sitt
          ord, men det var faktiskt den 23 september 2004 som justitieministern
          utlovade utredningen. Nu har det snart gått sex månader och utredningen
          har fortfarande inte kommit i gång. Departementet funderar på
          direktiven och något svar på frågan när utredningen ska tillsättas
          har inte kommit.
        </p>
        <p xml:id="i-FUNUKQeY7Sz1p6YVHFj7Bd">
          Frågan gäller nu inte enbart hur tingsrättsorganisationen kommer
          att se ut i framtiden. Den är faktiskt mycket större än så och
          berör hela rättsväsendets funktion. Så länge som justitieministern
          inte kommer med några besked kommer osäkerheten att vara stor.
        </p>
        <p xml:id="i-M6Wj97MGLoBhgbsMmK3FgG">
          Skellefteå står helt utan åklagare. Där finns utrymme och även
          behov av tre åklagare. Tingsrättsförhandlingar i Skellefteå kan
          inte påbörjas förrän åklagare rest upp från Umeå, ibland inte
          förrän kl. 10.30 på förmiddagen. Dessutom är det helt orimligt
          att åklagare ska använda sin dyrbara arbetstid till bilkörning.
          Tillsättandet av en åklagare i Skellefteå prioriteras inte på
          grund av osäkerheterna med tingsrätten och vilken ung jurist skulle
          för övrigt vilja ta plats på en ort där det råder osäkerhet om
          tingsrätten kommer att bli kvar.
        </p>
        <p xml:id="i-LhqMh85n2c9vXnx1HZLe8z">
          Oro uttalas även från polisens sida. Därifrån klagar man på att
          avståndet till åklagare i vissa fall leder till undermåliga utredningar.
          Kommunikation via e-post och telefon är inte det mest effektiva
          i sådana här sammanhang.
        </p>
        <p xml:id="i-2ru66BEiUTN2RjtvZqhqxk">
          Regeringens senfärdighet att fatta beslut om tingsrättsorganisationen
          påverkar således hela rättsapparaten.
        </p>
        <p xml:id="i-Hdzw4PMrvfmz5TG7AGmSVg">
          Vilka konkreta åtgärder avser justitieministern att vidta för
          att hela rättsväsendet i Västerbotten ska fungera?
        </p>
      </div>
    </body>
  </text>
</TEI>
