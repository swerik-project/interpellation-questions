<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0546">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0546</head>
        <author who="i-Ewi7Lwy3h4DBNJ2zradbNt">Torkild Strandberg</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>polisens ekonomi</topic>
        <docDate when="2005-04-21">den 21 april</docDate>
        <status when="2005-05-13" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10546</external_id>
        <debate>
          <turn when="2005-05-13 10:35:07" duration="117">Thomas Bodström (S)</turn>
          <turn when="2005-05-13 10:37:01" duration="218">Torkild Strandberg (Fp)</turn>
          <turn when="2005-05-13 10:40:36" duration="158">Hillevi Engström (M)</turn>
          <turn when="2005-05-13 10:43:10" duration="269">Johan Pehrson (Fp)</turn>
          <turn when="2005-05-13 10:47:35" duration="263">Thomas Bodström (S)</turn>
          <turn when="2005-05-13 10:51:55" duration="214">Torkild Strandberg (Fp)</turn>
          <turn when="2005-05-13 10:55:25" duration="129">Hillevi Engström (M)</turn>
          <turn when="2005-05-13 10:57:32" duration="143">Johan Pehrson (Fp)</turn>
          <turn when="2005-05-13 10:59:52" duration="220">Thomas Bodström (S)</turn>
          <turn when="2005-05-13 11:03:29" duration="117">Torkild Strandberg (Fp)</turn>
          <turn when="2005-05-13 11:05:22" duration="154">Beatrice Ask (M)</turn>
          <turn when="2005-05-13 11:07:52" duration="96">Thomas Bodström (S)</turn>
          <turn when="2005-05-13 11:09:24" duration="139">Beatrice Ask (M)</turn>
          <turn when="2005-05-13 11:11:38" duration="51">Thomas Bodström (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:546 av Torkild Strandberg (fp) till justitieminister
          Thomas Bodström om Polisens ekonomi
        </IPQ_title>
      </div>
      <div type="IPQuestionBody">
        <p xml:id="i-54ixkJkiV5LhcJCxVZWy2m">
          Polisens budget baseras på de anslag som riksdagen beslutar om.
          Den 16 december 2004 utökade riksdagens majoritet Polisens budget
          med 100 miljoner kronor. Redan den 22 december ändrades de ekonomiska
          förutsättningarna för Polisen. I regeringens regleringsbrev för
          Polisen har befintliga anslagsbesparingar om 300 miljoner av totalt
          358 miljoner kronor, det vill säga Polisens samlade överskott
          för 2004, dragits in från Polisen. Av det som skulle bli en liten
          anslagsökning för svensk polis blev det i stället en indragning,
          större än den så kallade satsningen. Utöver detta drog regeringen
          i samma regleringsbrev in 0,6 % av Polisens anslag till regeringens
          disposition. Detta innebär en indragning från Polisen på ytterligare
          90 miljoner kronor. Dessutom meddelas att möjligheterna till så
          kallade anslagskrediter dras in, vilket kommer att påverka Polisens
          möjligheter till långsiktiga investeringar. Hoppet stod i stället
          till att polisen skulle kompenseras i vårpropositionen. Den innehöll
          inga nya medel till Polisen.
        </p>
        <p xml:id="i-QpZ3TZu1mSWpU69CnEt2dA">
          Förutsättningarna för poliser nära medborgarna minskar, och därmed
          tankarna på ett mer offensivt förebyggande polisarbete.
        </p>
        <p xml:id="i-JbtwfefKD9v1syEQzXG6z1">
          Frånvaron av nya medel tvingar nu Polisen i Sverige till stora
          indragningar. Detta är allvarligt. Redan i dag visar undersökningar
          att medborgarna har förhållandevis lågt förtroende för polisen.
          Regeringens oansvariga hantering av Polisens budget riskerar att
          sänka polisen ytterligare.
        </p>
        <p xml:id="i-CJ7jxNnW7zvNzHhvdkC6Pr">
          De olika polismyndigheterna kommer nu att tvingas säga upp civilanställd
          personal för att klara budgeten. Detta är olyckligt ur flera perspektiv.
          Det allvarligaste är att de nyutexaminerade poliser som successivt
          kommer ut i myndigheterna tvingas utföra uppgifter som annars
          civilanställd personal skulle kunna utföra.
        </p>
        <p xml:id="i-MDBx3VHpzUjM1Jus72ML35">
          En annan, och än värre effekt av de indragna och uteblivna medlen
          till Polisen, är att man nu planerar att i stor omfattning använda
          sig av avtalspensioneringar för att frigöra resurser för nyutexaminerade
          poliser. Under kommande år överväger man att avtalspensionera
          hela 1 200 poliser. Syftet med att utbilda poliser i den takt
          vi gör nu är att öka det totala antalet poliser i Sverige. Detta
          behövs, inte minst, för att öka möjligheterna att förebygga och
          klara upp brott och öka möjligheterna till en lokalt förankrad,
          synlig polis i hela Sverige. Med det här sättet riskerar man att
          man bara ändrar åldersstrukturen. Avtalpensioneringar borde användas
          när verksamheten kräver det och inte som ett medel att frigöra
          resurser och spara. I en organisation med 17 000 anställda borde
          det finnas möjligheter till arbetsuppgifter som är anpassade även
          för poliser som är 60+. De borde också i många fall säkert kunna
          fungera som erfarna mentorer och handledare till nyutbildade poliser.
        </p>
        <p xml:id="i-Voi7zJ9JDqZvhUFtLYHL9y">
          1. Vad avser justitieministern att göra för att nyrekryteringarna
          till Polisen ska kunna fullföljas utan att detta drabbar annan
          polisverksamhet eller civilanställd personal?
        </p>
        <p xml:id="i-Svnv9k4VefPYMQbiY65wQc">
          2. Vad avser justitieministern att göra med anledning av att
          Rikspolisstyrelsen i rådande ekonomiska situation ser sig tvungen
          att överväga avtalspensionering av 1 200 poliser för att ha råd
          att anställa nyutbildade poliser?
        </p>
        <p xml:id="i-ETwFZFNDXDyHft3A6gCBxr">
          3. Vad har justitieministern för målsättning när det gäller antalet
          verksamma poliser i Sverige?
        </p>
      </div>
    </body>
  </text>
</TEI>
