<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0125">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0125</head>
        <author who="i-DXYijt8wprzTgm7zCTJYc3">Veronica Palm</author>
        <recipient who="i-UEQA68w6PM78ttj4KfvgwE">Jens Orback</recipient>
        <topic>förtryckande könsroller</topic>
        <docDate when="2004-11-05">den 5 november</docDate>
        <status when="2004-11-22" byWhom="Jens Orback" byWhomId="i-UEQA68w6PM78ttj4KfvgwE" status="answered">besvarad</status>
        <external_id source="rdwebb">GS10125</external_id>
        <debate>
          <turn when="2004-11-22 13:26:41" duration="251">Jens Orback (S)</turn>
          <turn when="2004-11-22 13:30:49" duration="227">Veronica Palm (S)</turn>
          <turn when="2004-11-22 13:34:33" duration="173">Jens Orback (S)</turn>
          <turn when="2004-11-22 13:37:23" duration="233">Veronica Palm (S)</turn>
          <turn when="2004-11-22 13:41:07" duration="124">Jens Orback (S)</turn>
          <turn when="2004-11-22 13:43:07" duration="66">Veronica Palm (S)</turn>
          <turn when="2004-11-22 13:44:10" duration="58">Jens Orback (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:125 av Veronica Palm (s) till statsrådet
          Jens Orback om förtryckande könsroller
        </IPQ_title>
      </div>
      <div type="IPQuestionBody">
        <p xml:id="i-SVJTL4bWcobLpR3YjLDzYu">
          I vår kultur betraktas man som en riktig kvinna om man vårdar
          relationerna till väninnor, svärmor, släkt, barn, arbetskamrater
          @ inte bara sitt eget utan hela familjens sociala liv. Vidare
          ska man hålla sig snygg och i trim. Man ska serva hemmet med städning,
          rena kläder till barnen och ha koll på deras aktiviteter. Samtidigt
          bakar man bullar "som förr i världen", tar ansvar för relationen
          med partnern samt utvecklar sin personlighet.
        </p>
        <p xml:id="i-TuHaDZMFHKLtBmUXAc16UM">
          Könsrollerna förminskar både mäns och kvinnors möjligheter att
          vara de individer de egentligen är men framför allt förtrycker
          de kvinnorna. På grund av könsrollsförtrycket och genom att vara
          upptagna med allt ovanstående har kvinnor mindre makt, lägre lön
          samt utsätts för sexuellt förtryck i form av kvinnomisshandel,
          pornografi och prostitution.
        </p>
        <p xml:id="i-VDcsZmhh4oxhP7UTrE7zNJ">
          Redan i tonåren syns det tydligt att tjejerna vet vad det innebär
          att vara kvinnlig. De ägnar orimligt mycket tid åt att behaga,
          vara rätt, stå rätt, se rätt ut, säga rätt saker, inte prata för
          mycket men ändå vara rolig och smart. Och de bygger relationer
          @ tjejgäng och första pojkvännen. Tjejerna är också backup när
          killar klantar till det. Tjejerna är de som ser till att det blir
          rimlig arbetsmiljö i klassrummet. Men dessa könsroller som gör
          kvinnor eller flickor till ansvariga för service och relationer
          befästs lång tidigare. Redan i förskolan vet barn att förväntningarna
          på flickor och pojkar skiljer sig åt.
        </p>
        <p xml:id="i-M7bTKBWq3Mrjcrw4TYwG1S">
          Ett batteri av erfarenheter som barn får uppleva socialiserar
          dem till olika - flickor och pojkar. Samhället använder stor del
          av våra gemensamma resurser för att motverka dessa förtryckande
          könsroller, för att barn ska få vara barn. Det handlar om pappamånader
          i föräldraförsäkringen, genuspedagoger i förskolan, jämställdhetsplaner
          och mycket mer. Men våra gemensamma resurser är futtiga i jämförelse
          mot de enorma resurser som finns i den kommersiella marknaden
          riktad mot barn och barnfamiljer. Denna mångmiljardindustri har
          stor påverkan på hur våra barn uppfattar kön och vad som är "tjejigt"
          respektive "killigt".
        </p>
        <p xml:id="i-RpUiaTatZ9r8KYTWVTNcdy">
          Ett mycket illustrerande exempel utgörs av klädindustrin. Hos
          alla de stora kedjorna finns det strikt könsuppdelning redan från
          nyföddstorlek, vilket gör att den som vill köpa en tröja med dinosaurier
          till sin nyfödda tjej måste välja en som det står "Boy" på. När
          barnen kommer upp i förskoleåldern är det inte bara färger och
          mönster som skiljer utan också storlek och kvalitet. De blå eller
          grå överdragsbyxorna för ettåringar är praktiskt förstärkta i
          rumpan och på knäna men de rosa eller lila saknar förstärkning.
          Är tanken att små människor klädda i rosa eller lila ska sitta
          still i sandlådan och tindra med ögonen? Att köpa kläder från
          både tjej- och killavdelningarna till samma barn betyder att man
          måste gå upp en storlek för de kläder som köps från tjejavdelningarna.
          Och varför finns det inga trosor med Byggare Bob på?
        </p>
        <p xml:id="i-VjrgH9bFgXpRjr5s4x6UVa">
          Leksaksindustrin är ett kanske ännu tydligare exempel. Att bläddra
          i de tjocka leksakskatalogerna som kommer till jul är en orgie
          i könsroller. Alla uppslag är uppdelade för pojkar eller flickor.
          På uppslaget med bilar är det "fartig" stämning och pojkar som
          kör runt och är aktiva. På uppslaget med dockor är det lugnt och
          ljust med flickor som sitter och tar hand om sina dockor. Inte
          nog med att katalogerna talar om för barnen vilka leksaker de
          ska leka med, dessutom förmedlar katalogerna en övertydlig bild
          av hur flickor respektive pojkar ska bete sig. För att vara en
          riktig flicka ska du vara lugn, vän och omhändertagande. För att
          vara en riktig pojke måste du vara aktiv, tuff och busig. I stället
          för att låta barnen få vara lekande barn efter eget sinne, ena
          dagen med dockan, nästa med bilen.
        </p>
        <p xml:id="i-Q9Xvit5XK49UNn2aZ6FEMm">
          Reklam riktad till barn är ett tredje område som späder på de
          förtryckande könsrollerna. Marknadsföringen av Happy Meal görs
          med hjälp av de leksaker som medföljer - en för flickor och annan
          för pojkar. Personalen i kassan frågar vad det är för kön på barnet
          för att kunna ge "rätt" leksak i lådan. När det gäller reklam
          för exempelvis flingor känns mönstret från den vuxna reklamen
          igen: Pojkar är aktiva och busar med tigern. Barnreklamen framställer
          oftast flickor som lugna, väna och relationsinriktade.
        </p>
        <p xml:id="i-QCJkbNcnRKmNwpX7LP4Vzy">
          Den kommersiella barnkulturen är också en bärare och spridare
          av förtryckande könsroller. Barnen får se tecknade actionhjältar
          på de kommersiella TV-kanalerna där killarna är tuffa, aktiva
          och tar för sig. Tjejerna förekommer som bifigurer eller möjligen
          som en enstaka hjältinna, dock alltid med en fullständigt abnorm
          kroppsbild: stora bröst, trådsmal midja och långa slanka ben.
          Disneys prinsessor med kroppar som Barbie klädda i en orgie av
          rosa, spets och glitter marknadsförs i film, leksaker, spel, tidningar
          och till och med möbler. Det krävs mod att vara kille och önska
          sig en sån soffa.
        </p>
        <p xml:id="i-FogLyhjqQGg7CkLNEpbBKY">
          Feminismen är på frammarsch i Sverige. Politiskt och med samhälleliga
          resurser kan vi fortsätta att utveckla kampen för ett jämställt
          samhälle och vi gör det för att våra barn ska få växa upp som
          barn och inte tvingas bli små prinsessor eller riddare.
        </p>
        <p xml:id="i-VXgkgjpZnS1r5quU3abKxh">
          De förtryckande könsrollerna är djupt präntade i vårt medvetande
          och vårt beteende. Jag anser det vara av yttersta vikt att komma
          till rätta med dessa könsdiskriminerande inslag i våra barns vardag.
          Jag ställer mig inte främmande inför att finna vägar att lagstifta,
          men vill ändå först ge branschen en chans till självsanering.
        </p>
        <p xml:id="i-6Ad1cJ7ipmhRRMgud7bn8N">
          Avser ministern att ta initiativ till samtal med ovan nämnda
          branscher för att förmå dem att redovisa strategier för att bryta
          upp förtryckande könsroller?
        </p>
      </div>
    </body>
  </text>
</TEI>
