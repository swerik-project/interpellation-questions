<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0155">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0155</head>
        <author who="i-C44sMEE9ocAndjedeN9fLp">Yvonne Ruwaida</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>situationen i Gaza, Västbanken och östra Jerusalem</topic>
        <docDate when="2004-11-18">den 18 november</docDate>
        <status when="unknown" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10155</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:155 av Yvonne Ruwaida (mp) till utrikesminister
          Laila Freivalds om situationen i Gaza, Västbanken och östra Jerusalem
        </IPQ_title>
      </div>
      <div type="IPQuestionBody">
        <p xml:id="i-XHHw1dcc65ktmT1R66yzEB">
          Situationen i de palestinska områdena är nu kritisk som resultat
          av den israeliska ockupationen. Både människor och varor förhindras
          röra sig fritt på de ockuperade områdena. Dessutom begår ockupationsmakten
          dagligen övergrepp mot civila i form av allt från trakasserier
          till rivningar av hus som kollektivbestraffning och Israel genomför
          olagliga avrättningar.
        </p>
        <p xml:id="i-4XcMFZ1TtD55cmTECSDDrk">
          Det finns enligt FN 702 vägavspärrningar på de palestinska ockuperade
          områdena. Den begränsade rörligheten har dessutom lett till att
          den palestinska ekonomin kollapsat och minskat med 50 %. Antalet
          människor som befinner sig under fattigdomsstrecket har ökat från
          650 000 till 1,9 miljoner.
        </p>
        <p xml:id="i-B2b3LxXLLudxwe3TUcojKV">
          Den politik som Israel för innebär en starkt begränsad rörlighet
          för människor och varor och står i direkt konflikt med den humanitära
          rättens grundläggande principer om att civilbefolkningen ska skyddas
          vid konflikt och ockupation. Den politik som Israel för med kollektivbestraffningar,
          illegala avrättningar och ett våld som drabbar civila står också
          i direkt konflikt med den humanitära rättens grundläggande principer
          om att civilbefolkningen ska skyddas vid konflikt och ockupation.
        </p>
        <p xml:id="i-4bMW6UjmvvWfhzWdqSFJZe">
          Trots att fjärde Genèvekonventionen förbjuder inflyttning av
          den egna befolkningen till ockuperad mark har den israeliska regeringen
          ökat inflyttningstakten drastiskt. Tidigare var bosättningarna
          som öar på Västbanken. Nu är situationen den omvända; palestinierna
          tvingas leva instängda i byar och städer.
        </p>
        <p xml:id="i-2ScSnv847Lgui1WTxGvtSU">
          Internationella domstolen i Haag fastslog den 9 juli i år att
          alla parter till fjärde Genèvekonventionen är skyldiga att sörja
          för att Israel följer den internationella rätten.
        </p>
        <p xml:id="i-17FdSzDZBJMapUmsUvakfd">
          Hur avser utrikesministern att agera för att Sverige och EU ska
          att se till att Israel efterlever att mänskliga rättigheter och
          internationell humanitär rätt utgör överordnade principer när
          det gäller att skapa två säkra och oberoende stater?
        </p>
        <p xml:id="i-EZj9PhjQc5NWWgkdLAppyp">
          Hur avser utrikesministern att agera för att Sverige och EU ska
          se till att Internationella domstolen i Haags rådgivande yttrande
          och FN:s uppföljande beslut genomförs i praktisk politik?
        </p>
        <p xml:id="i-HmRopQ9ZsSL15gD4zm9EEY">
          Hur avser utrikesministern att agera för att Sverige och EU ska
          se till att muren på ockuperad mark rivs och bosättningarna inte
          utvecklas utan avvecklas?
        </p>
      </div>
    </body>
  </text>
</TEI>
