<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0294">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0294</head>
        <author who="i-BUsYTbnmyQrtHXSA2gEp9T">Torsten Lindström</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>förutsättningar för etablering av handelscentra</topic>
        <docDate when="2004-12-28">den 28 december</docDate>
        <status when="2005-01-28" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GS10294</external_id>
        <debate>
          <turn when="2005-01-28 10:52:20" duration="270">Mona Sahlin (S)</turn>
          <turn when="2005-01-28 10:56:33" duration="262">Torsten Lindström (Kd)</turn>
          <turn when="2005-01-28 11:00:39" duration="186">Mona Sahlin (S)</turn>
          <turn when="2005-01-28 11:03:30" duration="247">Torsten Lindström (Kd)</turn>
          <turn when="2005-01-28 11:07:24" duration="169">Mona Sahlin (S)</turn>
          <turn when="2005-01-28 11:09:58" duration="127">Torsten Lindström (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:294 av Torsten Lindström (kd) till samhällsbyggnadsminister
          Mona Sahlin om förutsättningar för etablering av handelscenter
        </IPQ_title>
      </div>
      <div type="IPQuestionBody">
        <p xml:id="i-VafYB7wWiXnqJRvxePU4Nw">
          I vårt demokratiska samhälle är fritt företagande en viktig grundpelare.
          Inte bara för att uppnå ett ekonomiskt välstånd, utan också för
          att individens grundläggande frihet kräver att man ges möjlighet
          att fritt agera utifrån egna idéer och förutsättningar. Det fria
          företagandet är också en förutsättning för fri konkurrens.
        </p>
        <p xml:id="i-L5qjqG9PF4kp6b4doWABMo">
          Samhällsbyggnadsministern, som har såväl personlig erfarenhet
          av företagande som erfarenhet som politiskt ansvarig för företagarfrågor
          på Näringsdepartementet, förstår säkert företagandets villkor.
        </p>
        <p xml:id="i-VVnGUkcs65Vj9m4x4QA2Wz">
          Med sitt nya ansvarsområde kommer ministern att vara den som
          ger signaler för företagande också på området livsmedelshandel
          som i mångt och mycket handlar om enskilda företagare.
        </p>
        <p xml:id="i-7ViwULH3CzJErcZyDMALaM">
          I Stockholm är kostnadsläget högt men ändå går arbetet med nyetableringar
          oerhört trögt. Ett fåtal markanvisningar har medgetts trots vidlyftiga
          vallöften från stadshusledningen i Stockholm.
        </p>
        <p xml:id="i-J5p9JJGLBoQCmZcsn7seRi">
          När det gäller etableringar är det lätt att koncentrera sig på
          tydliga lågpriskedjor med billigt men begränsat sortiment. Det
          är också viktigt att våra traditionella livsmedelshandlare med
          fullsortimentsbutiker som COOP och ICA får möjlighet till fler
          etableringar. Inom dessa företag konkurrerar de olika butikerna
          och stormarknaderna med varandra, vilket bidrar till en prispress
          nedåt.
        </p>
        <p xml:id="i-7kwPHeSTyX5yFjaN3QwRD4">
          Till skillnad från många andra samhällsfrågor rör sig detta inte
          om någon resursfråga. Det handlar bara om att man måste inse att
          man sitter på ett kraftfullt instrument att faktiskt stimulera
          nyetableringar av matbutiker så att ordentlig konkurrens uppstår.
        </p>
        <p xml:id="i-2FWLmY9i6jqsgd9TyQ3nAE">
          Konkurrens är något som ska uppmuntras @ inte förhindras genom
          rigid lagstiftning eller besvärliga planprocesser. Politikens
          uppgift är att genom olika beslut skapa goda förutsättningar för
          företagande och att ge människor incitament att skapa nya företag
          och utveckla befintliga verksamheter.
        </p>
        <p xml:id="i-Ji7fnSuh3cA56PnkpRM7id">
          Samtidigt som en del politiker vill öka detaljstyrningen av handelsetableringar
          har handelscenter blivit en självklar del av människors vardag.
          Att vi i Sverige har ett stort och mångfasetterat utbud av affärer
          är mycket viktigt.
        </p>
        <p xml:id="i-F6bSWzht96bCYjiYNhDgDq">
          Kommunerna bör välkomna planerade etableringar och tillse att
          tillgängligheten till stormarknaderna finns genom en fungerande
          kollektivtrafik, cykelvägar etcetera. För många människor är buss
          eller cykel ett bra sätt att ta sig till stormarknader, och för
          andra är bilen ett naturligt val. Och en del väljer färdsätt beroende
          på tidsaspekter, vädret eller annat. Poängen är att de själva
          ska kunna välja hur de vill ta sig till handeln.
        </p>
        <p xml:id="i-9aeTkatYwn2BuD6krNL1A">
          Dagens lagstiftning där handelsetableringar prövas enligt plan-
          och bygglagen ses för närvarande över av PBL-kommittén. Regeringens
          uppdrag till PBL-kommittén är bland annat att utveckla plan- och
          bygglagstiftningen så att den, mot bakgrund av de senaste årens
          samhällsförändringar, får en utformning som skapar bättre förutsättningar
          för etablering av handel och övrigt näringsliv. Det pekar på just
          det faktum att dagens regelverk är snårigt och svårgenomträngligt
          för många entreprenörer.
        </p>
        <p xml:id="i-L8sUPw4NSQAqUbzuoyZaV3">
          Att som föreslagits i debatten ytterligare öka kraven på miljökonsekvensbeskrivningar
          genom en samordning mellan PBL och miljöbalken kommer inte skapa
          bättre förutsättningar för etablering av handel och övrigt näringsliv.
          Det blir än mer byråkrati, överklaganden och liknande @ i stället
          för att underlätta etableringar, som förutom att ge lägre priser
          leder till ökad sysselsättning och därmed tillväxt.
        </p>
        <p xml:id="i-U2gtbsqndwwSUn9mmVUfmr">
          Vi måste acceptera den utveckling och förändring av konsumtionsmönster
          och levnadsvanor som svenska folket genomgått under de senaste
          decennierna och därmed även visa förståelse för näringslivets
          ambition att följa med i den utvecklingen. Att möta denna utveckling
          genom att införa moratorier för etableringar av stormarknader
          @ som en del föreslagit @ eller att stifta lagar som på andra
          sätt förhindrar kommande etableringar är fel väg att gå. Tvärtom
          är det nödvändigt med större etableringsfrihet för denna typ av
          verksamhet.
        </p>
        <p xml:id="i-Vi9XbvExSf2gbwZJ1yjzfD">
          Mot bakgrund av ovanförda vill jag fråga ministern:
        </p>
        <p xml:id="i-X6GM7qTTocVRnVS3zfrvz4">
          Avser ministern att skapa bättre förutsättningar för etablering
          av handel genom pågående översyn av PBL?
        </p>
        <p xml:id="i-AgoX2Dt5SFfRUuYrkHK3Hw">
          Avser ministern att öka kraven på miljökonsekvensbeskrivningar
          vid handelsetableringar genom prövning enligt miljöbalken? I sådant
          fall, har detta prövats mot regeringens ambition i övrigt att
          inte försvåra företagandet?
        </p>
      </div>
    </body>
  </text>
</TEI>
