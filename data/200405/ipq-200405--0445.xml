<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0445">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0445</head>
        <author who="i-4SAiMdwrEthd2M8z2yjtkv">Ana Maria Narti</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>information om arbetslösheten </topic>
        <docDate when="2005-03-08">den 8 mars</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GS10445</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:445 av Ana Maria Narti (fp) till statsrådet
          Hans Karlsson om information om arbetslösheten
        </IPQ_title>
      </div>
      <div type="IPQuestionBody">
        <p xml:id="i-GK9ePhZmD8QdnEEfqcSPdf">
          Missnöjet med Ams verksamhet är utbrett och har den senaste tiden
          spritt sig också i kretsar som traditionellt helhjärtat stöder
          denna myndighet. Innan man analyserar den kritik som nu riktar
          sig mot arbetsförmedlingar, länsarbetsnämnder och Arbetsmarknadsstyrelsen
          är det viktigt att diskutera själva den bild av arbetsliv och
          arbetslöshet som myndigheten beskriver. Denna bild är av avgörande
          betydelse för allmänhetens uppfattning om vårt samhälle.
        </p>
        <p xml:id="i-YJKZDqYm7eCQBS2dbUP7w5">
          I analyser, debatter och politiska ställningstaganden angående
          arbetslöshet förekommer ofta varierande och osäkra siffror. Det
          räcker inte med att vi i Sverige hanterar en stor mängd av helt
          olika kategorier i helt olika sammanhang @ öppen arbetslöshet,
          total arbetslöshet, arbetslösa inskrivna vid arbetsförmedlingarna,
          folk med olika slags ersättningar i samband med arbetsmarknadsåtgärder
          och arbetsmarknadsutbildningar; till detta kommer att vissa människor
          som inte arbetar, inte studerar, inte är sjukskrivna, inte sjuk-
          eller ålderspensionerade ändå inte innesluts i arbetslöshetens
          mätningar. Dessa personer presenteras i svensk officiell befolkningsstatistik
          under rubriken "övriga" och utgör en stor grupp.
        </p>
        <p xml:id="i-YVcUde7JEs6peyE6a5tr79">
          Vissa forskare har uppehållit sig vid frågan om folk som egentligen
          inte får plats i någon definierad statistisk beräkning. Det gäller
          till exempel Jan O. Berg i antologin från 1997 "Förnyare, frustrerade
          och fria agenter" (Cityuniversitetet) och Agneta Stark i studien
          "Arbete @ vem behöver, vem utför, vem betalar?" som publicerades
          samma år och ingick i Kvinnomaktutredningens delrapport Ljusnande
          framtid eller ett långt farväl?.
        </p>
        <p xml:id="i-3MWRM1JeaaEeHJ1da1Ui4F">
          Båda undersökningarna tar fram höga siffror för personer helt
          ställda utanför den vanliga statistiken om arbetsliv och arbetslöshet.
        </p>
        <p xml:id="i-YLjJCJW4p4quqaXF5KD9Pu">
          Berg skriver: "Enligt de beräkningar vi gjort i Den dolda-världen
          projektet, med användande av AMS- och SCB-data samt egna undersökningsdata
          beräknar vi den faktiska arbetslösheten (hel- och deltidsarbetslösa
          samt latent arbetssökande) till mellan 1,25 och 1,35 miljoner
          svenskar i åldrarna 16@64 år. Detta motsvarar 23@24 procent av
          hela befolkningen i de aktuella åldersgrupperna."
        </p>
        <p xml:id="i-L1s4jhTRPMKckKV6SGNyj6">
          Agneta Stark skriver: "Vi har då funnit att dagens standardkategorier
          inte längre fungerar som de varit tänkta. Vi har funnit omkring
          en halv miljon människor i Sverige utanför arbetskraften, alltså
          varken i betalda arbeten eller arbetslösa, i en grupp 'övriga'
          som i stor utsträckning är okänd. Dessa människor är betydligt
          fler än de arbetslösa. Vad gör de? Vad lever de av?"
        </p>
        <p xml:id="i-8KX1KeYw2N3aiGWAaRcSYS">
          Dessa mycket alarmerande slutsatser drogs 1997; arbetsmarknadens
          statistik har inte sedan dess förnyat sina beräkningar. De "övriga
          övriga", som Agneta Stark kallade dem då, hur många är de i dag?
          Och hur förklarar man över huvud taget denna kategoris tillkomst
          i samhällsstatistiken? Hur kan man helt bortse ifrån de problem
          som uppstår i ekonomi och socialt liv när en så stor grupp helt
          ställs utanför arbetskraften?
        </p>
        <p xml:id="i-JFFKVumaJe98tgLQC5jd8h">
          Den särartade svenska metodiken för statistik över arbetande
          och arbetslösa uppvisar märkliga egenskaper. Den räknar inte heltidsstuderande
          som sökt arbete som arbetslösa @ fast det gäller en grupp som
          ILO:s norm klassificerar som arbetslösa. Enbart detta gör att
          den svenska officiella statistiken över den relativa arbetslösheten
          understiger den internationellt harmoniserade statistiken med
          ungefär 1 %. Också folk som är sjukskrivna under lång tid men
          som hade haft arbete när de blev sjuka räknas inte som arbetslösa,
          fast många av dem förlorar sina jobb under sjukskrivningstiden.
          Och en person som får arbete under endast en månad mitt i en lång
          period av arbetslöshet räknas efter detta korta gästspel i det
          aktiva livet inte längre som långvarigt arbetslös.
        </p>
        <p xml:id="i-YUKnqK6Kfiwy8c7Ey8x5LT">
          För att över huvud taget kunna föra en trovärdig dialog med väljarna
          behöver politiken en klar helhetsbild över arbetslivet och arbetslösheten:
          Denna bild saknas i dag. Med utgångspunkt i de förhållanden som
          här beskrivs vänder jag mig till arbetslivsministern med följande
          frågor:
        </p>
        <p xml:id="i-XM52HBW6ZFGLpZYEBRhwEA">
          Kommer statsrådet att verka för att förordningar och instruktioner
          riktade till Ams att innehålla tydliga krav på en mer sanningsenlig
          statistisk bild av arbetsliv och arbetslöshet?
        </p>
      </div>
    </body>
  </text>
</TEI>
