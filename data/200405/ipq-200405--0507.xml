<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0507">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0507</head>
        <author who="i-VRHymVx7EsX48sg7b5qmpS">Jan Lindholm</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>relationen mellan lokaldemokrati och mobiltelefoni</topic>
        <docDate when="2005-04-01">den 1 april</docDate>
        <status when="2005-04-12" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10507</external_id>
        <debate>
          <turn when="2005-04-12 19:35:44" duration="112">Ulrica Messing (S)</turn>
          <turn when="2005-04-12 19:37:32" duration="202">Jan Lindholm (Mp)</turn>
          <turn when="2005-04-12 19:40:51" duration="232">Ulrica Messing (S)</turn>
          <turn when="2005-04-12 19:44:39" duration="239">Jan Lindholm (Mp)</turn>
          <turn when="2005-04-12 19:48:34" duration="164">Ulrica Messing (S)</turn>
          <turn when="2005-04-12 19:51:15" duration="136">Jan Lindholm (Mp)</turn>
          <turn when="2005-04-12 19:53:27" duration="117">Ulrica Messing (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:507 av Jan Lindholm (mp) till statsrådet
          Ulrica Messing om relationen mellan lokaldemokrati och mobiltelefoni
        </IPQ_title>
      </div>
      <div type="IPQuestionBody">
        <p xml:id="i-KpYPqVDLyaBvAQ5ic4ECis">
          Som kommunalpolitiker undertecknade jag för drygt ett år sedan
          ett brev till regeringen där vi i kommunledningen i Falu kommun
          begärde ett tillfälligt stopp med utbyggnaden av nya mobilmaster
          i avvaktan på mer kunskap om strålningens effekter. Vi fick avslag
          på vår begäran.
        </p>
        <p xml:id="i-MQYn6c6gQpXneifdHLHpCp">
          Falu kommun försöker skapa ett lågstrålande område där personer
          som har problem med högfrekvent mikroelektrisk påverkan i sin
          närmiljö skulle kunna få viss minskad stress. Vi vet att enbart
          bland de personer med denna kategori av problem som finns inom
          vår kommun är ganska olika hur man reagerar och vad man reagerar
          på. Vi är dock helt på det klara med att det handlar om verkliga
          omgivningsproblem.
        </p>
        <p xml:id="i-X3rMyB1L22GiVXGSsJz69u">
          Jag skriver denna interpellation för att försöka skapa handling.
          PTS ledning har tydligt sagt att man inte avser att kräva skadestånd
          från de operatörer som inte klarar sitt kontrakterade täckningskrav
          om det beror på att kommuner aktivt väljer att på något sätt undanta
          en yta i kommunen från täckning av denna teknik.
        </p>
        <p xml:id="i-RW5eDpCc6zzndZNoFNgSqg">
          I Falun finns ett område som västerifrån sträcker sig in mot
          Stora Aspan-området där operatörerna inte avser att skapa täckning
          på grund av att där saknas befolkning. Genom att avstå från att
          sätta upp den mast på Bengtsberget, som lokalbefolkningen nu handgripligt
          försöker stoppa, skulle detta område utan täckning utvidgas något
          och ge de boende i området den livskvalitet som de vill bevara
          och som kommunen vill ge möjlighet för. Envisheten i att tvinga
          på människor detta kan inte uppfattas som något annat än ett övergrepp.
        </p>
        <p xml:id="i-7dNFnW75RujtBGZtM97Vc6">
          Jag har förståelse för den argumentation som jag har hört såväl
          statsrådet Ulrica Messing som statsrådet Mona Sahlin föra när
          det gäller möjligheter för ökad säkerhet i situationer när exempelvis
          en olycka är framme. För vissa människor är dock tekniken i sig
          själv ett hot mot hälsan och kanske även livet.
        </p>
        <p xml:id="i-XsErpRfBjtYkCouwXto9v6">
          Det jag vänder mig mot är att ett nationellt intresse, som rimligen
          inte på något sätt kan vara relevant i denna lilla avkrok av landet,
          kan tillåtas köra över ett samlat lokalt motstånd. Jag skulle
          ha all förståelse om det handlade om att rädda en hotad växt eller
          djurart, en svamp eller en lav, men i detta område finns inget
          nationellt intresse utöver själva täckningskravet. Jag skulle
          gärna se en bättre täckning utmed många järnvägslinjer där mina
          telefonsamtal blir brutna men i detta område har vi inte behov
          av tekniken. Det är helt enkelt så att täckningskravet är fel
          formulerat från början eftersom man inte kan prata i telefon utan
          avbrott mellan exempelvis Stockholm och Uppsala, Uppsala och Gävle
          eller Södertälje och Tranås när man åker tåg. Den som har problem
          med elektrisk utrustning kan ändå inte bo utefter en järnväg och
          där finns behovet av täckning.
        </p>
        <p xml:id="i-L6KgEF4DNfZobFw7mheaji">
          Att operatören inte vågar gå lokalbefolkningen till mötes och
          avstå från ett område påstår de själva beror på att de är rädda
          för att drabbas av skadestånd från PTS.
        </p>
        <p xml:id="i-TX8eFUzEcGfgnK8GtdTec6">
          Jag utgår från att statsrådet delar PTS-ledningens uppfattning
          att operatören inte kommer att drabbas ekonomiskt på grund av
          lägre täckning än avtalat när detta beror på att lokal befolkning
          med stöd av sin kommun väljer att avstå från 3 G-utbyggnaden.
        </p>
        <p xml:id="i-8YaciFkBsnfQabYRTRu7Yv">
          Hur avser statsrådet att verka för att detta tydliggörs för operatörerna?
        </p>
      </div>
    </body>
  </text>
</TEI>
