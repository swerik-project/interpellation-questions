<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0335">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0335</head>
        <author who="i-SS4MgL3HhkwCjKYAxgBPkd">Karin Granbom</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>resurserna inom kriminalvården</topic>
        <docDate when="2005-01-28">den 28 januari</docDate>
        <status when="2005-02-10" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10335</external_id>
        <debate>
          <turn when="2005-02-10 15:03:17" duration="127">Thomas Bodström (S)</turn>
          <turn when="2005-02-10 15:05:18" duration="254">Karin Granbom (Fp)</turn>
          <turn when="2005-02-10 15:09:27" duration="277">Jeppe Johnsson (M)</turn>
          <turn when="2005-02-10 15:13:20" duration="265">Johan Pehrson (Fp)</turn>
          <turn when="2005-02-10 15:17:41" duration="268">Thomas Bodström (S)</turn>
          <turn when="2005-02-10 15:21:53" duration="202">Karin Granbom (Fp)</turn>
          <turn when="2005-02-10 15:25:09" duration="137">Jeppe Johnsson (M)</turn>
          <turn when="2005-02-10 15:27:22" duration="154">Johan Pehrson (Fp)</turn>
          <turn when="2005-02-10 15:29:52" duration="166">Thomas Bodström (S)</turn>
          <turn when="2005-02-10 15:32:34" duration="139">Karin Granbom (Fp)</turn>
          <turn when="2005-02-10 15:34:47" duration="132">Thomas Bodström (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:335 av Karin Granbom (fp) till justitieminister
          Thomas Bodström om resurserna inom kriminalvården
        </IPQ_title>
      </div>
      <div type="IPQuestionBody">
        <p xml:id="i-7AYVGZhc3TqTyM9h4x4fDW">
          Pengarna i kriminalvården räcker inte till. Förra året slutade
          med att verksamheten överskred budgeten med 421 miljoner kronor.
          Utnyttjandet av anslagskrediten låg mycket högt, på gränsen till
          10 %, vilket klarades genom panikstopp och framskjutande av kostnader
          i slutet av året.
        </p>
        <p xml:id="i-2KPGSeQwnh2X4g6MMTxUvn">
          Kriminalvården gick in i år 2004 med en skuld på ca 390 miljoner
          kronor. Det ökade underskottet blev ca 30 miljoner kronor. I år
          går kriminalvården alltså in med en skuld på 421 miljoner kronor.
          För 2005 får underskottet bli maximalt 78 miljoner kronor annars
          går kriminalvården över anslagskreditens spärr på 10 %.
        </p>
        <p xml:id="i-HLNbemU6uYb6EVTV9mAAr4">
          Det är mycket svårt att tro att kriminalvården inte kommer gå
          med mer än 78 miljoner kronor back under 2005. Anslaget för 2005
          är 50 miljoner kronor mindre än för år 2004. Bara att göra den
          årliga löneuppräkningen kommer kosta ca 100 miljoner kronor. Ska
          löneuppräkning ske kan man alltså säga att kriminalvården i år
          får 150 miljoner mindre än förra året. Detta sker samtidigt som
          det beräknas bli fler intagna i kriminalvården under 2005.
        </p>
        <p xml:id="i-GksVu2sdwUyC6AVKDN3qiD">
          Inte bara det att kriminalvården riskerar gå långt över anslagskreditens
          tioprocentsgräns i år om inga pengar skjuts till, redan i vår
          har kriminalvården svårt att betala hyra och löner för de anställda
          eftersom räntekontokrediten riskerar överklivas.
        </p>
        <p xml:id="i-9quUvYhrJAgAJdtk6BL32K">
          För att tala enkelt språk. Det är slut på kriminalvårdens konto.
          Detta leder till handlingsförlamning inom verksamheten. Inga satsningar
          kan göras. Alla tillskott går till att fylla hål och betala igen
          skulder. Personalresurser krymper och intagna låses in i sina
          celler under längre tid. Kriminalvårdens verksamhet liknar alltmer
          förvaring av de intagna. Detta är oacceptabelt och harmoniserar
          inte med kriminalvårdens mål om att påföljder ska verkställas
          på ett säkert och humant sätt och att antalet återfall i brott
          ska minska.
        </p>
        <p xml:id="i-Y425HaSVAyLpJ9n977cpSJ">
          Med anledning av ovanstående vill jag fråga justitieministern:
        </p>
        <p xml:id="i-CaBWVt6C5EEg8EEMXGWzKJ">
          1. Vad avser statsrådet att göra för att Sverige ska bedriva
          en human kriminalvård med ett meningsfullt innehåll för de intagna?
        </p>
        <p xml:id="i-EeSS9tj63KumxVTqCnBcfD">
          2. Vilka åtgärder avser statsrådet att vidta för att kriminalvården
          inte ska lida av ett stort strukturellt underskott med ingående
          skulder långt över normal anslagskredit?
        </p>
      </div>
    </body>
  </text>
</TEI>
