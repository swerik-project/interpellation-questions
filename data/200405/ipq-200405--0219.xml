<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0219">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0219</head>
        <author who="i-XSoE59R8vSeGm31iRSvpAz">Ulrik Lindgren</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>Tåg i Bergslagen</topic>
        <docDate when="2004-11-29">den 29 november</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10219</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:219 av Ulrik Lindgren (kd) till statsrådet
          Ulrica Messing om Tåg i Bergslagen
        </IPQ_title>
      </div>
      <div type="IPQuestionBody">
        <p xml:id="i-GTjwS9wRFxKVScCH45gPF">
          Intresseföreningen Bergslaget med flera presenterade för regeringen
          för några år sen en idé om utökad tågtrafik för att möjliggöra
          mer av arbetspendling och resor till högskolor i regionen. Regeringen
          ställde sig positiv till idén under förutsättning av att regionen
          tog på sig att bilda ett gemensamt bolag. Tåg i Bergslagen (TiB)
          bildades av trafikhuvudmännen i Örebro, Västmanlands, Gävleborgs
          och Dalarnas län och regeringen utsåg vår region till försöksområde
          för utveckling av järnvägstrafik över länsgränserna.
        </p>
        <p xml:id="i-FSzvPFFxGUYEYUNZ8fur8m">
          Utifrån regeringens utfästelse om ett anslag på 62 miljoner kronor
          per år valde de fyra länen att satsa 18,5 miljoner kronor och
          gick även in i stora borgensförbindelser för investeringarna i
          vagnmaterial.
        </p>
        <p xml:id="i-WRpNCUkpWTjLc16MG2PQpv">
          Nu har regeringen valt att rycka undan mattan för projektet genom
          att Rikstrafiken givits nya åtaganden, vid räddningspaketet för
          SJ för ett par år sen, och genom att nya prioriteringar förelagts
          Rikstrafiken som flygupphandlingar, utan att Rikstrafiken tillförts
          nya pengar för att finansiera det nya uppdraget.
        </p>
        <p xml:id="i-XCMmjgxfbPXvPDoueVQ89c">
          Som en följd av detta tvingas Rikstrafiken dramatiskt minska
          anslaget till bland annat Tåg i Bergslagen. Vilket i sin tur hotar
          hela det trafikupplägg som TiB står för och regeringen lämnar
          därmed landsting och kommuner i de fyra länen att bäst de kan
          klara upp sina borgensförbindelser.
        </p>
        <p xml:id="i-Qkg3h6Lc45F3eRH8XEZanr">
          Först går regeringen in med utfästelser om ett långsiktigt åtagande,
          strax därefter när kommuner och landsting gått in i projektet,
          stora investeringar har gjorts och trafiken kommit i gång bryts
          regeringens åtagande.
        </p>
        <p xml:id="i-GVqGdqu26Z7VqvFmeyLDNV">
          Vad avser statsrådet att göra för att rädda Tåg i Bergslagen
          och därmed stå för sina utfästelser gentemot regionen?
        </p>
      </div>
    </body>
  </text>
</TEI>
