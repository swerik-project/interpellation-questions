<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0396">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0396</head>
        <author who="i-Vuf2iovr2aWWgDThaeqMPN">Ewa Björling</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>Syriens ockupation av Libanon</topic>
        <docDate when="2005-02-17">den 17 februari</docDate>
        <status when="2005-03-22" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10396</external_id>
        <debate>
          <turn when="2005-03-22 13:48:30" duration="174">Laila Freivalds (S)</turn>
          <turn when="2005-03-22 13:51:20" duration="220">Ewa Björling (M)</turn>
          <turn when="2005-03-22 13:54:57" duration="112">Laila Freivalds (S)</turn>
          <turn when="2005-03-22 13:56:45" duration="230">Ewa Björling (M)</turn>
          <turn when="2005-03-22 14:00:32" duration="86">Laila Freivalds (S)</turn>
          <turn when="2005-03-22 14:01:53" duration="154">Ewa Björling (M)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:396 av Ewa Björling (m) till utrikesminister
          Laila Freivalds om Syriens ockupation av Libanon
        </IPQ_title>
      </div>
      <div type="IPQuestionBody">
        <p xml:id="i-PZKi83L223Erwbr5m5peGN">
          Fram till det alldeles nyligen inträffade bilbombsattentatet
          i Beirut, där före detta premiärministern Rafik Hariri dödades
          tillsammans med 14 andra personer såg situationen i Mellanöstern
          relativt ljus ut efter många år. Detta var den allvarligaste terroraktionen
          i Libanon på många år sedan inbördeskrigets slut 1990. Syrien
          och dess militära närvaro i Libanon motiverades då med kontroll
          över kristna och muslimska grupper för att minska våldet. I dag
          finns fortfarande över 14 000 syriska soldater i Libanon. Rafik
          Hariri drev under många år en Syrienvänlig politik och var mycket
          betydelsefull för återuppbyggnaden av Libanon efter inbördeskriget.
          Under senare tid har hans politik förändrats till att gå i opposition
          mot Syrien. Han har ställt krav på ett fritt Libanon utan syrisk
          närvaro, i enlighet med säkerhetsrådets krav på egen suveränitet
          för Libanon. Det sägs att Hariri skulle ha dödats på grund av
          sina band med Saudiarabien.
        </p>
        <p xml:id="i-Xdgzg5XZy6fHMUmqnGSZMJ">
          Det är mycket oklart vem som egentligen ligger bakom dådet. En
          tidigare okänd militant grupp som kallar sig Gruppen för seger
          och heligt krig i Levanten har framträtt och tagit på sig skulden
          för dådet. Men, man har också spekulerat i att det skulle kunna
          vara både Syrien, Libanon, Israel, interna fiender till Harari
          eller någon antisaudisk eller antiamerikansk grupp. Syriens president
          Bashar Assad gick genast ut och fördömde dådet såsom en avskyvärd
          kriminell handling. Vidare uttryckte Syriens informationsminister
          att det var en terrorhandling som syftar till att destabilisera
          Libanon. Trots dessa uttalanden misstänker många att Syrien egentligen
          är de som ligger bakom dådet. Drusledaren Walid Jumblatt från
          den libanesiska oppositionen ger den libanesisk-syriska polisregimen
          skulden för Hariris död. Det var en stor och välplanerad attack,
          vilket gör sannolikheten större att det är en nationell underrättelsetjänst
          som ligger bakom snarare än en mindre terroristgrupp.
        </p>
        <p xml:id="i-HkwJTpPerypgAarHsc2W8z">
          Vad skulle då Syrien ha att vinna på detta?
        </p>
        <p xml:id="i-GMqVpaqbP2xqK1wjNWXmBo">
          Bland annat är de betjänta av att eliminera en man som Hariri
          som varit en stark aktör för ett fritt Libanon. Han var dessutom
          relativt bekväm i sina kontakter både med Frankrike och USA. Flera
          rykten gick om att Harari planerade att återuppta sin politiska
          karriär inför nästa val. Troligen skulle han då fått ett stort
          stöd av befolkningen. Detta scenario skulle då ha tvingat Syrien
          till reträtt och mindre inflytande över Libanon. Vidare kan Syrien
          för sin egen del fortfarande motivera sin militära närvaro så
          länge Libanon är instabilt, och därmed anse sig ha rätten att
          för egen del fortfarande negligera beslutet i FN:s resolution
          1559 om tillbakadragande av främmande styrkor, läs Syrien.
        </p>
        <p xml:id="i-HjxDKPRb35tATSffp4YG2e">
          Vi ser nu tydliga tecken på att demokratin utökas, både efter
          valet i Palestina och i Irak. Detta ses dock inte lika positivt
          i alla stater i Mellanöstern. Vi måste därför arbeta än mer aktivt
          med att stödja demokratiutveckling i Mellanöstern. Oavsett vem
          eller vilka som är ansvariga för bombdådet finns nu ett unikt
          tillfälle för övriga världen att pressa Syrien till ett snabbt
          tillbakadragande från Libanon. Från svensk och europeisk sida
          behöver vi gemensamt ställa ultimatum till Syrien att respektera
          och agera i enlighet med FN:s resolution 1559.
        </p>
        <p xml:id="i-PBWm72zYvJJsBAbPF4TDtc">
          Mina frågor till utrikesminister Laila Freivalds är följande:
        </p>
      </div>
    </body>
  </text>
</TEI>
