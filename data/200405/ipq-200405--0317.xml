<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0317">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0317</head>
        <author who="i-Ry3pP9VZKrW87Vcxq73jQG">Carl B Hamilton</author>
        <recipient who="i-3kVCtR7mCK6mW2F6oaBMR5">Göran Persson</recipient>
        <topic>statsministern och hans kanslis ansvar för krisberedskap och krishantering</topic>
        <docDate when="2005-01-20">den 20 januari</docDate>
        <status when="2005-02-17" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GS10317</external_id>
        <debate>
          <turn when="2005-02-17 15:03:04" duration="396">Leni Björklund (S)</turn>
          <turn when="2005-02-17 15:09:36" duration="265">Carl B Hamilton (Fp)</turn>
          <turn when="2005-02-17 15:13:57" duration="203">Leni Björklund (S)</turn>
          <turn when="2005-02-17 15:17:14" duration="260">Carl B Hamilton (Fp)</turn>
          <turn when="2005-02-17 15:21:30" duration="243">Leni Björklund (S)</turn>
          <turn when="2005-02-17 15:25:32" duration="130">Carl B Hamilton (Fp)</turn>
          <turn when="2005-02-17 15:27:39" duration="185">Leni Björklund (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:317 av Carl B Hamilton (fp) till statsminister
          Göran Persson om statsministerns och hans kanslis ansvar för krisberedskap
          och krishantering
        </IPQ_title>
      </div>
      <div type="IPQuestionBody">
        <p xml:id="i-8AzztJNmUtrHNU4sJqT6XA">
          1. Statsministern och hans kansli har ansvaret för krisberedskap
          och krishantering.
        </p>
        <p xml:id="i-QzCZxXWkbfSVEjuubLnT68">
          Tsunamikatastrofen har aktualiserat en gammal regel: Statsministern
          och hans kansli bestämmer hur regeringen bygger upp, övar och
          vidmakthåller en kompetens att snabbt kunna agera i kritiska lägen.
          Precis som i flertalet andra länder är krisberedskapsfrågorna
          därmed en av statsministerämbetets viktigaste uppgifter.
        </p>
        <p xml:id="i-6XTT8TYp89CFPticJGvmmT">
          I Sverige är det sedan länge bestämt att i katastroflägen måste
          statsministern och hans kansli ta det övergripande ledningsansvaret.
          Att vara övad och förberedd på detta är en viktig uppgift för
          varje statsminister. Han eller hon måste personligen finnas i
          den innersta ledningscentralen. Annat får då överlåtas till andra,
          till exempel vice statsministern. Någon annan än statsministern
          bör stå för informationen utåt. Det allt överskuggande i ett krisläge
          är att fatta nödvändiga beslut så tidigt som möjligt.
        </p>
        <p xml:id="i-6TEtkihev8V1HvsRmBMPw9">
          Ansvaret ligger inte på något annat ställe i staten. Det ligger
          exempelvis inte på fackdepartement som UD, Miljödepartementet,
          Försvarsdepartementet eller någon myndighet.
        </p>
        <p xml:id="i-2XqNLf9gDKBoEZuATZXpyT">
          Visst kan man ge vissa myndigheter som Räddningsverket befogenhet
          att snabbt kunna agera på egen hand, men varje myndighet kan bara
          göra det inom sitt eget ansvars- och verksamhetsområde, eftersom
          alla svenska myndigheter anser sig stå direkt under regeringen.
          Ingen myndighet har i varje fall hittills accepterat att ställas
          under befäl av en annan myndighet.
        </p>
        <p xml:id="i-L6Ue9A1prDHKnyJL5njoZd">
          Det är det skälet som ligger bakom att minst tre utredningar
          inom krisberedskapsområdet de senaste åren sagt att det enbart
          är regeringen och Statsrådsberedningen som kan ta ledningsansvaret
          i katastrof- och krislägen.
        </p>
        <p xml:id="i-53ocyAXtFrKW7ZfZXdPquC">
          Det är också den slutsats Försvarsberedningen kommit fram till
          2001. Samma slutsats har dragits av försvarsutskottet och riksdagen
          2002. I det senare dock med den skillnaden att oppositionen direkt
          krävt att regeringen inrättar ett krishanteringsorgan inom Regeringskansliet
          medan övriga partier ansett att riksdagen inte behövde fatta något
          beslut. Man hoppades uppenbarligen att regeringen själv skulle
          fatta beslut om en krisorganisation, vilken den alltså inte gjort.
        </p>
        <p xml:id="i-J8B6G7ESfUESCVSN33n6uo">
          Om den av regeringen föreslagna befogenheten för Räddningsverket
          funnits hade verket kunnat sända i väg något eller några flygplan
          tidigare än som nu skedde (DN Debatt den 14 januari 2005). Men
          kaoset i UD:s växel, den uteblivna eller förvirrade informationen
          till anhöriga och den amatörmässiga listhanteringen hade varit
          precis densamma. Räddningsverket har inga möjligheter att gå in
          och organisera Regeringskansliets växel eller interna arbetssätt.
        </p>
        <p xml:id="i-Ca7jCUqpbYEzTR7RsqNyyB">
          Ännu mindre än att kunna ge direktiv till andra myndigheter kan
          naturligtvis Räddningsverket ge order till regeringen om att utrikes-
          och statsministrarna ska avbryta sitt julfirande och börja fatta
          beslut.
        </p>
        <p xml:id="i-LNrvzJ2KAdX3K1nyHzg78w">
          I det aktuella fallet var det mest akuta för svensk del att få
          hem de skadade svenskarna från överfyllda sjukhus, så att dessa
          i sin tur kunde använda sina resurser för andra skadade. Det som
          borde ha skett var att fatta beslut om att montera in statens
          utrustning för flygtransport av skadade och att hyra in flygplan
          för att sända ned ett stort antal svenska läkare och sjuksköterskor.
        </p>
        <p xml:id="i-49ihEuW31NpcTkTXiwsX9r">
          Frågan om vårdpersonal ligger under Socialdepartementet och Socialstyrelsen.
          Inget av detta låg alltså under Räddningsverket. Det ser man om
          inte annat genom det faktum att de Räddningsverket ville sända
          till Thailand, men fick vänta så länge med, var verkets egen personal.
          Räddningsverket kom inte med några förslag rörande sjukvårdspersonal
          och sjukvårdsresurser.
        </p>
        <p xml:id="i-HX3t3qMimWXzbZWfaLf6Ub">
          De två statsråden är med sitt förslag uppenbarligen helt fixerade
          vid att nästa stora katastrof skulle bli ett slags upprepning
          av det som nu hände i Asien. Men, nästa katastrof repeteras inte
          före premiären!
        </p>
        <p xml:id="i-T17bFKThvbfGwjM56ZAW9">
          Antag i stället att nästa stora händelse för svensk del skulle
          bli att en extremistgrupp förgiftade ett vattenverk i en svensk
          storstad med flera tusen förgiftade, många kanske dödligt. I det
          läget skulle inga materiella skador uppstå. De stora initiala
          behoven skulle vara att föra människor till sjukhus, och att evakuera
          andra patienter där till sjukinrättningar i angränsande län. Det
          skulle uppstå ett gigantiskt behov av att kunna svara på samtal
          från allmänheten. Socialtjänsten och andra måste söka upp inte
          bara hemtjänstens ordinarie äldre utan också alla andra ensamboende
          som kunde ligga förgiftade. Polisen skulle ha stora uppgifter
          i sammanhanget. Men just i det scenariot vore förmodligen Socialstyrelsens
          insatser av mångdubbelt större betydelse än Räddningsverkets.
        </p>
        <p xml:id="i-WMcjxhmWnQz1XjZ2La9Rur">
          Regeringen väjer alltså för sitt ansvar och säger att ett verk,
          Räddningsverket, borde få rätt att agera helt självständigt. Man
          kan dock inte sy en ny lösning utifrån bara ett enda fall, i detta
          fall Asienkatastrofen, och dessutom från denna situation dra fel
          slutsats om vilken som borde varit den viktigaste myndigheten,
          i detta fall Socialstyrelsen som hanterar frågor om sjukvård.
        </p>
        <p xml:id="i-ScmttWha6pQqBP7HPKofM8">
          Utpekandet och placeringen av regeringens ansvar upprepades så
          sent som våren 2002 i en proposition från regeringen (prop. 2001/02:158),
          och slogs sedermera fast i ett riksdagsbeslut om krisberedskap
          och krishantering (2001/02:FöU10). Tidigare låg en del av dessa
          uppgifter på försvarsministern, men det är länge sedan.
        </p>
        <p xml:id="i-Csg15JJJHvaTAUufuvFxZe">
          Ett stort antal utredningar har gjorts av detta politikområde.
          Sedan 1995 har inte mindre än fem offentliga utredningar lagts
          fram på sammanlagt 1 525 sidor.
        </p>
        <p xml:id="i-GzzUa4AmKpXB6awwTQ66ii">
          Ett exempel från en av de många utredningarna i frågan är Hot-
          och riskutredningen som lades fram för tio år sedan, det vill
          säga 1995. Utredningen var enig om att ledningsansvaret vid katastrofer
          av olika slag måste ligga i Regeringskansliet: "Utredningen anser
          det angeläget att regeringen har en hög beredskap för åtgärder
          vid händelser som innebär särskilda påfrestningar i samhället.
          Utredningen föreslår att övningar regelbundet ska genomföras på
          regeringsnivå."
        </p>
        <p xml:id="i-7JuwErcHKnEcWL5BETdpoX">
          Andra utredningar har sedan återkommit och förstärkt denna hållning.
          Inga myndigheter har de befogenheter och den överblick tvärs över
          alla sektorsgränser som en regering måste ha. Statsministern och
          hans kansli har det övergripande ansvaret, medan varje fackdepartement
          sedan ansvarar för sina respektive funktioner.
        </p>
        <p xml:id="i-Ey1DNDLJy7nhyqzMVtMnKD">
          Nuvarande statsministern Göran Persson har, på ett sätt som ingen
          tidigare svensk statsminister, upphävt delegering av makt och
          koncentrerat regeringsmakten till Statsrådsberedningen. En klar
          markering att just frågor om beredskap och säkerhet faktiskt hör
          hemma i statsministerns kansli är också att Göran Persson i slutet
          av 1990-talet valde metoden att ha sin statssekreterare, Lars
          Danielsson, som ordförande i Försvarsberedningen där också de
          civila beredskapsfrågorna hanteras.
        </p>
        <p xml:id="i-EwSksJ5NcY6zodAsm7yfPV">
          Det bestämda intrycket av allt utredande och alla remissvar är
          att fortsatt utredande har fått ersätta kraftfull handling. Politikområdet
          har under lång tid präglats av revirstrider mellan myndigheter
          och mellan departement, som regeringen inte bemästrat och som
          inte heller engagerat statsministern och hans kansli.
        </p>
        <p xml:id="i-LMxLJdDG3oyPxeRBVb4yA">
          2. Analys och slutsatser i gjorda utredningar, särskilt av Regeringskansliets
          roll.
        </p>
        <p xml:id="i-7fQphBFrVmJuvnWywUQRfD">
          2.1 En generell krisberedskap ska alltid finnas.
        </p>
        <p xml:id="i-D3gbRTYNwwFNr2QhhgkLUR">
          Regler och system som säkrar en generell beredskap ska finnas
          för alla olika slag av händelser: terroristattacker, smitta, naturkatastrof,
          stora olyckor etcetera.
        </p>
        <p xml:id="i-TAuZxk71xRSbhVpS3tbVhJ">
          Generella regler, befogenheter etcetera ska finnas för ledning
          och samordning av myndigheters insatser, privata aktörers medverkan
          med mera. Prioritera lednings- och samordningsfrågor. Detta måste
          återkommande övas i krigs- och krisspel.
        </p>
        <p xml:id="i-65X8H6bZFAtespPjjFM4Ck">
          Detta betonas även av Estoniautredningen (SOU 1999:48) som skrev
          att "planering och övning för katastrofberedskap är av grundläggande
          betydelse för samhällets förmåga att hantera katastrofer". Samma
          tema finns hos Sårbarhets- och säkerhetsutredningen (SOU 2001:41)
          och Krisberedskapsmyndigheten (KBM).
        </p>
        <p xml:id="i-25PYzBKAKbQ82TF8yA25Cz">
          Generella regler ska finnas för information till anhöriga, allmänheten
          och medierna. Prioritera informationsfrågor. Även detta betonas
          av Estoniautredningen, Sårbarhets- och säkerhetsutredningen och
          Krisberedskapsmyndigheten (KBM).
        </p>
        <p xml:id="i-M4exk8ws8oHc52RcuLTLrh">
          En förklaring från Göran Persson och Laila Freivalds till att
          beslut i olika avseenden fattades sent är att katastrofen var
          så "stor", och att detsamma gällde Estonia. Detta håller dock
          inte.
        </p>
        <p xml:id="i-4jLqC5ztjRdtqyj43SuKzN">
          Den helt avgörande slutsatsen från olika utredningar är att regeringens
          och centrala myndigheters ledningsberedskap måste vara generell,
          den ska alltså fungera enligt samma principer oavsett vilken typ
          av stor olycka eller katastrof det gäller. Detta gäller Regeringskansliets
          centrala del och på regional nivå länsstyrelserna. Där ska finnas
          en personell kärna som är samma oavsett karaktär hos en stor olycka
          och katastrof, medan denna kärnas nyttjande av fackdepartement
          och fackmyndigheter får bli beroende av den aktuella katastrofens
          art. Utmärkande i flertalet katastrofsituationer är dessutom att
          man i början inte kan veta alla konsekvenser. En klorolycka i
          Göteborgs hamn kan ge tiotusentals döda, eller bara begränsade
          skador. Utfallet beror bland annat på hur vinden blåser. Den kärna,
          med statsministern i spetsen, som ska leda regeringens arbete
          måste därför vara samövad genom återkommande spel i scenarier
          med många osäkerheter.
        </p>
        <p xml:id="i-M8gAzD3Q7E7cDaTV4qWhNi">
          Alltså: Statsrådsberedningen måste ha en handlingsberedskap,
          och det alldeles oavsett om det är 500 eller 50 000 döda, skadade
          eller hotade. Det avgörande är att bland annat Statsrådsberedningens
          personal vet sina roller, befogenheter och arbetsuppgifter (alla
          bör bära en sådan checklista) och snabbt samlar expertis, söka
          bilda sig en föreställning om läget och systematiskt gå igenom
          vilka områden som i den aktuella situationen är mest kritiska.
        </p>
        <p xml:id="i-X4U8KWGXkSr4AofZJrwdfV">
          2.2 Att ha god säkerhetsmarginal innebär att hellre ta till i
          överkant än i underkant.
        </p>
        <p xml:id="i-YYTTRRL3Ui19dFyqGYKTkW">
          Dra i gång snabbt. Det är lättare att avbryta och skala ned än
          att hinna i kapp. Fatta hellre några felaktiga beslut på bräckligt
          beslutsunderlag, än inga beslut alls (underlåtenhet).
        </p>
        <p xml:id="i-4qgUBsSZheXB1CtyxAR3Ji">
          Agera utifrån det "maximalt värsta tänkbara fallet", och inte
          utifrån det "minimalt möjliga fallet". Hellre för stor mobilisering
          än för liten. Säkerhetsmarginalen ligger i att hellre snabbt ta
          till för många åtgärder, och att riskera att fatta för många beslut.
        </p>
        <p xml:id="i-PDNfucyBS5WruUHk3WsTH4">
          Det måste alltså finnas regler och kriterier för när och hur
          man definierar krisläge. Någon måste bestämma när regering och
          myndigheter ska öppna för möjligheten att sluta hålla fast vid
          normala rutiner för juridiska frågor och budgetfrågor, därför
          att man har kommit i ett läge som kräver undantagsagerande. I
          sådana fall kan regeringen ge dispens i vissa fall från gällande
          regler. För att dispensmöjligheter ska utnyttjas måste den aktuella
          beslutsfattaren, det vill säga ministern, först definiera läget
          som kris, och sedan fatta nödvändiga dispensbeslut.
        </p>
        <p xml:id="i-3rXRPdYUDMia2164dTgesh">
          2.3 Planera för uthållighet i krisinsatser.
        </p>
        <p xml:id="i-Sp7tixkbRWvyzWrSzUZw42">
          Samma personer kan inte hantera en kris dygn efter dygn. Regeringen
          och andra måste ha rutiner för skiftgång och avlösning. Det bör
          i processen finnas också erfarna personer som följer krishanteringen
          utan att ha direkt operativt ansvar. Deras uppgift är att hela
          tiden bedöma om man gör rätt saker, får korrekt och relevant information,
          om alla berörda (personer, myndigheter, länder, EU) är kontaktade
          etcetera.
        </p>
        <p xml:id="i-H54r5m4M6CLz55ZnLWEtp">
          2.4 Krishantering måste kunna utföras på olika nivåer i samhället.
        </p>
        <p xml:id="i-GhFf7LibzQD9D4yKkAxwwD">
          En kris kommer att behöva hanteras på olika nivåer: nationell
          krishantering, kommunal eller länsvis krishantering, internationell
          krishantering (FN, EU, Nato etcetera). Krisberedskapsmyndighetens
          generaldirektör pekar på sina oklara eller obefintliga befogenheter
          gentemot landstingen (sjukvården!) och kommunerna.
        </p>
        <p xml:id="i-BUPS6CNJoRukM2dxk1vsU4">
          3. Det parlamentariska ansvaret för avslöjade brister: Regeringsförslag
          och riksdagsbehandling.
        </p>
        <p xml:id="i-4yDrNrsA9vZmSYH3tf1cVP">
          3.1 Regeringsförslag och riksdagsbehandlingen hösten 2001.
        </p>
        <p xml:id="i-XhzNRy5m5zbVKv41dvkkTc">
          3.1.1 Sammanfattning:
        </p>
        <p xml:id="i-AEtamhxwWUH4NSJXy4k1np">
          Socialdemokraterna och övriga partier i Försvarsberedningen stödde
          i augusti 2001 Åke Pettersson och Sårbarhets- och säkerhetsutredningens
          förslag till organiserad krisberedskap på nationell nivå i Regeringskansliet.
          Vid det laget hade Lars Danielsson avgått från ordförandeskapet.
        </p>
        <p xml:id="i-8mQnoTrQbTsDAjdet8dEp2">
          Regeringen avvisade dock i september år 2001 Sårbarhets- och
          säkerhetsutredningens förslag till organiserad krisberedskap på
          nationell nivå i Regeringskansliet.
        </p>
        <p xml:id="i-7xGPvAJv8YECQ4amzsRDcF">
          Folkpartiet liberalerna ställde sig i sin motion hösten 2001
          väsentligen bakom Sårbarhets- och säkerhetsutredningen och skrev
          i motion och reservation i riksdagen:
        </p>
        <p xml:id="i-UEkb9vV3WuvSEQuqEMt2av">
          Folkpartiet krävde att man i tillämpliga delar skulle lägga samman
          Krisberedskapsmyndigheten, Räddningsverket och Styrelsen för Psykologisk
          Beredskap.
        </p>
        <p xml:id="i-FqZo8Sjg5y1TQyVdHiuZZ7">
          Moderaterna yrkade att det inrättas "en planeringsledning för
          det civila försvaret, och en nationell krisledningsfunktion som
          till exempel en stabsmyndighet inom regeringskansliet".
        </p>
        <p xml:id="i-MNZe5ThyrXtW39az9w8sVr">
          3.1.2 Regeringens förslag till riksdagen hösten 2001.
        </p>
        <p xml:id="i-DC71B8StXrow6Z27t6XqUn">
          Riksdagen har tagit ställning till krisberedskapen på nationell
          nivå, dels i november 2001 i samband med behandlingen av regeringens
          proposition Fortsatt förnyelse av försvaret (prop. 2001/02:10)
          i betänkandet Försvarsbeslut 2002@2004 (bet. 2001/02:FöU2), dels
          ett halvår senare i maj 2002 mera utförligt vid behandlingen av
          propositionen Samhällets säkerhet och beredskap (prop. 2001/02:158,
          bet. 2001/02:FöU10).
        </p>
        <p xml:id="i-31u36vn3SvKdgkehNk6BaR">
          Regeringen avvisade Åke Petterssons och Sårbarhets- och säkerhetsutredningens
          förslag den 26 september 2001: "Regeringen [anser] att det inte
          skall inrättas något nationellt krishanteringsorgan inom regeringskansliet
          i enlighet med utredningens förslag". Denna avvisande hållning
          föranledde motioner från Moderaterna och Folkpartiet.
        </p>
        <p xml:id="i-N9sFv4TSHmAJFsNv5izooQ">
          3.1.3 Folkpartiets motion hösten 2001.
        </p>
        <p xml:id="i-DHE7ip9ZVUNiRaHZaBhaoB">
          Folkpartiet ställde sig i sin motion hösten 2001 väsentligen
          bakom Sårbarhets- och säkerhetsutredningens syn, men vill inte
          ha en myndighet i Regeringskansliet: "[Sårbarhets- och säkerhetsutredningen]
          presenterar en väl underbyggd helhetssyn på hur sårbarhetsfrågorna
          ska hanteras över sektorsgränserna. Utredningen innehåller också
          ett väl underbyggt förslag till helhetslösning av hur sårbarhetsfrågorna
          ska hanteras organisatoriskt från nationell över regional till
          lokal nivå. Förslaget har mött stort gensvar och motsvarar i hög
          grad de förväntningar som riksdagens politiska partier i bred
          enighet ställt." (Motion 2001/02:Fö10).
        </p>
        <p xml:id="i-J9rLjVm7mJY5bnmZD2dAyh">
          I fp-motionen påpekas att en enighet bakom Sårbarhets- och säkerhetsutredningen
          manifesterades i Försvarsberedningen, i betänkandet från augusti
          2001 (Ds 2001:44). Socialdemokraterna hade naturligtvis såväl
          ordförandeposten som det största inflytandet av alla partier.
        </p>
        <p xml:id="i-BXbvLUZ8PawTA4BPxAn81C">
          Regeringen saknade handlingskraft när den som del av ett nytt
          försvarsbeslut hade att bemästra de återkommande revirstriderna
          mellan olika myndigheter och inom Regeringskansliet. Folkpartiet
          skrev: "I [regeringens] prop. 2001/02:10 Fortsatt förnyelse av
          totalförsvaret finns inga konkreta förslag till åtgärder och beslut
          för riksdagen att fatta. 278 sidor text, där regeringen drygt
          30 gånger förklarar att den 'avser att återkomma till riksdagen'.
          Tror regeringen att de nya hoten kan besvärjas av oändliga ordmassor
          likt gammaldags trollformler? . Regeringens hantering av sårbarhetsfrågorna
          är inte acceptabel och visar på en enastående nonchalans och handlingsförlamning."
          Motionen fortsatte: "[Folkpartiet liberalerna] beklagar med skärpa
          att regeringen inte haft handlingskraft att förelägga riksdagen
          erforderliga förslag till beslut. Mycket tid riskerar att förloras,
          vilket blivit så mycket mer uppenbart efter de tragiska terroristangreppen
          i USA i september 2001." (2001/02:Fö10).
        </p>
        <p xml:id="i-W2LBsBBzHx1ash6myQ7s8">
          3.1.4 Folkpartiets reservation hösten 2001.
        </p>
        <p xml:id="i-Bm3P1iJLvNEsa9zQ5R4zh7">
          I reservationen till utskottets betänkande upprepade fp sin hårda
          kritik av frågornas handläggning: "[Att] regeringen inte [förmått]
          förelägga riksdagen förslag till beslut i [sårbarhets och krishanteringsfrågorna
          .] är en oacceptabel fördröjning av arbetet med att skapa en struktur
          för att hantera svåra påfrestningar på samhället i fred." (Fp
          res. till bet. 2001/02 FöU2).
        </p>
        <p xml:id="i-RpCdniCf7wtrnbAAPyacfK">
          Folkpartiet liberalerna krävde dessutom, i tillämpliga delar,
          att beslutet borde vara att lägga samman Krisberedskapsmyndigheten
          (KBM) med Räddningsverket och Styrelsen för Psykologiskt Försvar
          (SPF): "Det vore . olyckligt att inte ta steget fullt ut och lägga
          ned såväl ÖCB, SPF som Statens Räddningsverk och skapa den nya
          myndigheten [dvs. KBM] under en ny ledning. Det skulle minska
          revirtänkande och revirbevakande och leda till bättre kostnadseffektivitet."
          (Fp-res. till 2001/02:Fö10 och, senare, Fö20.)
        </p>
        <p xml:id="i-3s9TgQ63pvzowyrCckaWvK">
          3.1.5 Moderat krav på "nationell krisledningsfunktion" hösten
          2001.
        </p>
        <p xml:id="i-VZQ29gugw65WZujoQELr1V">
          Moderaterna yrkade att det inrättas "en planeringsledning för
          det civila försvaret, och en nationell krisledningsfunktion som
          t ex en stabsmyndighet inom regeringskansliet".
        </p>
        <p xml:id="i-LKuiV4PgRzJMTkfv4zmc8H">
          3.1.6 Utskottsmajoriteten hösten 2001.
        </p>
        <p xml:id="i-UK98M58wexMvb13iZdpbnG">
          Försvarsutskottets majoritet, det vill säga Socialdemokraterna,
          Centern, Vänsterpartiet och Miljöpartiet, svarade moderater och
          folkpartister bland annat på följande sätt: "Detta leder utskottet
          [-s majoritet] till slutsatsen att den organisatoriska frågan
          [dvs. Sårbarhets och säkerhetsutredningens förslag om ett särskilt
          krishanteringsorgan i regeringskansliet] kanske inte är den viktigaste.
          Enligt utskottets mening är det sålunda viktigare att det finns
          ett aktuellt regelverk som är anpassat till, och täcker in, det
          slags kriser som skall kunna hanteras. Som framgått av det föregående
          [i betänkandet] återstår här en hel del att göra. Lika viktigt
          är det att beslutsfattare och deras medarbetare har rätt kompetens
          för de situationer som kan inträffa och också är mentalt förberedda.
          Härav följer att regelbundna seminarier om hot och hotutvecklingar
          samt övningar, även med de verkliga beslutsfattarna, är utomordentligt
          viktiga. Utskottet[-s majoritet] skulle välkomna en sådan utökad
          utbildningsverksamhet.
        </p>
        <p xml:id="i-LSe36dor46pNxUt3zYbbg5">
          Det bör ankomma på regeringen att organisera arbetet i Regeringskansliet
          så att det på bästa sätt täcker in ett rimligt spektrum av krishanteringssituationer.
          Utskottet utgår från att frågan kommer upp i den av regeringen
          aviserade redovisningen till riksdagen våren 2002 av en reformerad
          struktur för krishantering." (Betänkande 2001/02:FöU2, s. 59.)
        </p>
        <p xml:id="i-QEBchD7FYxnxNP3fGAFipL">
          3.2 Regeringsförslag och riksdagsbehandling våren 2002.
        </p>
        <p xml:id="i-4wU2LotPz1yBiEMMr2Y4jd">
          3.2.1 Sammanfattning av ställningstaganden våren 2002:
        </p>
        <p xml:id="i-VrPREHayDvwuVkGp6bYVCX">
          Regeringen gjorde 2002 åtaganden gentemot riksdagen beträffande
          krisberedskapen i Regeringskansliet, samt sade sig komma att genomföra
          en "handlingsplan" år 2002 i Regeringskansliet för ökad krisberedskap.
        </p>
        <p xml:id="i-Se5797cdiLsT2jCDYZxZfy">
          Regering och riksdagsmajoritet betonade "statsrådsberedningens
          centrala roll i en allvarlig situation", och Statsrådsberedningens
          ansvar för såväl krisberedskap som krishantering, och inte fackdepartement
          som UD, Miljödepartementet etcetera.
        </p>
        <p xml:id="i-C4gMThfEg1Q5sXA5KVTzxL">
          Regering och riksdagsmajoritet formulerade sig oklart, och i
          fråga om försvarets roll närmast rent kufiskt i riksdagsbeslutet
          om krisberedskapen, vilket sannolikt var en återspegling av revirstrider
          och svagt ledarskap.
        </p>
        <p xml:id="i-NdUUVDdPYeKWxuC7P6D2UL">
          Regeringen förefaller efter riksdagsbeslutet 2002 inte ens ha
          följt sina egna åtaganden beträffande krisberedskap med mera i
          Regeringskansliet.
        </p>
        <p xml:id="i-MYpSsjWeDNo1dE4FVb7ZX2">
          Folkpartiet liberalerna våren 2002:
        </p>
        <p xml:id="i-BMrkZBozMGmU5FZZZif127">
          3.2.2 Regeringens förslag till riksdagen våren 2002.
        </p>
        <p xml:id="i-Ke7oR9UtEiTsuERx3Wjc2q">
          Regeringen avvisade på nytt Åke Petterssons och Sårbarhets- och
          säkerhetsutredningens förslag att det skulle inrättas ett nationellt
          krishanteringsorgan inom Regeringskansliet. Som svar på bland
          annat denna utrednings förslag beskrev i stället regeringen hur
          man själv vill att Regeringskansliet ska vara organiserat. Beskrivningen
          finns i proposition 2001/02:158, och innehåller långtgående åtaganden.
          Regeringen skriver i sammanfattningen att:
        </p>
        <p xml:id="i-QBcWD81odRo9jLXDib43iS">
          "Regeringskansliets förmåga att hantera extrema fredstida situationer
          bör förstärkas. Särskilt samordningsförmågan och informationsberedskapen
          bör förbättras. Utbildnings- och övningsverksamheten bör utökas
          väsentligt." (Avsnitt 10.3.)
        </p>
        <p xml:id="i-LLanqeKNNhv57iZX8aesBM">
          Mera specifikt skriver regeringen att "Regeringskansliet skall
          kunna hantera informationsverksamheten på ett sätt som inger förtroende
          och vid behov snabbt kunna ta fram beslutsunderlag till regeringen.
          I [regeringens] fortsatta arbete bör klargöras hur kontakter mellan
          regeringskansliet och myndigheter . skall utformas i en krissituation."
          Beträffande särskilt stöd i ett krisläge, till exempel med utomstående
          experter, skriver regeringen att "detta behöver vara förberett
          och övat." . "Det är viktigt att systemet [termen ej närmare definierad,
          dock] när det gäller former och regler är känt och accepterat
          av de nyckelpersoner inom regeringskansliet som i första hand
          skall svara för krishantering. Statsrådsberedningen har en central
          roll i en allvarlig situation."
        </p>
        <p xml:id="i-U5tmAktqr4XGktK9NurXmY">
          Fem viktiga observationer:
        </p>
        <p xml:id="i-R5gEKyGeMd474S9dcsMzPL">
          För det första, regeringen betonar att det är Statsrådsberedningen
          som är det centrala organet för krisberedskap och krishantering
          i Regeringskansliet. Det är inte till exempel UD eller något annat
          fackdepartement. Man bör dessutom notera, dels att Finansdepartementet
          inte omnämns trots att Finansdepartementet, förutom Statsrådsberedningen,
          har ett lagfäst samordningsansvar, dels att Försvarsdepartementet
          endast nämns på ett oklart sätt.
        </p>
        <p xml:id="i-Um439B5Q4oUX2hwdBFK2ML">
          För det andra, det "system" för krishantering som regeringen
          skriver om definieras inte närmare.
        </p>
        <p xml:id="i-8Wjj8ELXfF5X3v8huovoRp">
          För det tredje, de "nyckelpersoner" som avses leda krishanteringsarbetet
          definieras inte närmare. Är det statsråd eller statssekreterare,
          och vilka befattningar inom dessa två kategorier avses? Avses
          nyckelpersoner utses ad hoc när krisen redan börjat?
        </p>
        <p xml:id="i-EqtLCzMEw6R4xv8px2Zy2h">
          För det fjärde, ett svårbegripligt avsnitt i regeringens redogörelse
          i proposition 2001/02:158, gäller försvarets roll. "En viktig
          utgångspunkt . är att det finns ett sammanhang mellan regeringens
          beredskapsplanering för olika extrema situationer i fred, och
          för höjd beredskap inklusive situationer där insatser från Försvarsmakten
          krävs." Regeringen har uppenbarligen velat undvika att skriva
          "samband mellan" och i stället valt det språkligt ologiska "sammanhang
          mellan", när det gäller relationen mellan regeringens krisberedskap
          och Försvarsmaktens.
        </p>
        <p xml:id="i-35QuazDRv1s2JTqEzQwfD3">
          För det femte, riksdagens majoritet i försvarsutskottet var oklar
          om vad den egentligen ville åstadkomma med den nya Krisberedskapsmyndigheten.
          Möjligen beror det, återigen, på revirstrider som beslutsfattarna
          inte kunde bemästra: När frågan om rollen för den nya Krisberedskapsmyndigheten
          presenterades år 2002 avvisade regeringen tanken att KBM skulle
          kunna vara en stabsmyndighet inordnad i Regeringskansliet. Vad
          utskottsmajoriteten och riksdagen egentligen ville med KBM förblir
          dock oklart:
        </p>
        <p xml:id="i-SVxqcDSnVUuqjtFbv241QY">
          Å ena sidan gav riksdagen KBM en blygsam roll som assistent till
          Regeringskansliet: "[Krisberedskaps]myndigheten bör ha förmåga
          att vid en svår påfrestning på samhället i fred kunna bistå Regeringskansliet
          med främst områdesvisa lägesredovisningar, om Regeringskansliet
          så begär." Å andra sidan skulle KBM ha en "nyckelroll": "den nya
          myndigheten [får] en nyckelroll i den samordnande planeringen
          vad gäller verksamhetsområdena svåra påfrestningar och det civila
          försvaret. I en sådan roll är naturligtvis samordning av ledningsfunktionerna
          central".
        </p>
        <p xml:id="i-41oqih6pHR75eCoAg2CEGj">
          Konkret aviserade regeringen i propositionen också en handlingsplan
          "för ett antal aktiviteter under våren 2002". Aktiviteterna "kommer
          att avse" bland annat "precisering av ansvar och roller." "Väsentligt
          utökad och utvecklad övningsverksamhet" är nästa punkt. Bland
          övriga åtgärder som regeringen lyfter fram kan nämnas "[å]tgärder
          för att förbättra informationsberedskapen".
        </p>
        <p xml:id="i-4xgVKhSTFc7W9VMn6V4aNR">
          Det är dock oklart för vem, eller vilka (departement, befattningshavare,
          eller vad?) som roller och ansvar skulle definieras. Hur och när
          genomfördes dessa övningsmoment? Hur förbättrades informationsberedskapen?
        </p>
        <p xml:id="i-41xhF8PRix8Yha2M3LHsqZ">
          Avslutningsvis skriver regeringen att "Särskild vikt kommer [i
          handlingsplanen] att läggas vid att utveckla utbildnings- och
          övningsverksamheten. Den kommer att inrikta sig främst nyckelpersoner
          i regeringskansliet. Hitintills har övningar med regeringskansliet
          förekommit i princip en gång per mandatperiod. I det nya övningssystemet
          blir det fråga om en betydligt ökad övningsfrekvens."
        </p>
        <p xml:id="i-TSEXXtqYA22rqUheTE1Rx7">
          3.2.3 Försvarsutskottets majoritet våren 2002.
        </p>
        <p xml:id="i-Ck6HCVTFgk2Y5B8yy8hEf2">
          Utskottsmajoriteten avvisade Åke Pettersson-utredningens förslag
          om ett särskilt krishanteringsorgan i Regeringskansliet. Utskottsmajoriteten
          sammanfattar sitt ställningstagande sålunda: "Utskottet, ser det
          som utomordentligt angeläget att den handlingsplan för olika aktiviteter
          som redovisas i propositionen [refererad ovan] snarast kommer
          till stånd, så att ansvar och roller kan identifieras. Det är
          genom att upprätthålla en övad och samkörd beredskap som krishanteringsförmågan
          i Regeringskansliet säkerställs." (2001/02:FöU10.)
        </p>
        <p xml:id="i-RFb6eyHsSNbZ3WbMuNCAPh">
          Efter diskussion av Åke Pettersson-utredningen landar utskottet
          på ställningstagandet att: "Enligt vad utskottet anförde [redan
          i november 2001] är det viktigare att det finns ett aktuellt regelverk
          som är anpassat till, och täcker in, det slags kriser som skall
          kunna hanteras (bet. 2001/02:FöU2, s 71@72); se ovan). Lika viktigt
          är det att beslutsfattare och deras medarbetare har rätt kompetens
          för de situationer som kan inträffa och också är mentalt förberedda.
          Härav följer att regelbundna seminarier om hot och hotutvecklingar
          samt övningar, även med de verkliga beslutsfattarna, är utomordentligt
          viktiga. Utskottet skulle [sade majoriteten i november 2001] välkomna
          en sådan utökad utbildningsverksamhet."
        </p>
        <p xml:id="i-S3nV1Pwe4KeCVUsVwiNrTD">
          Men utskottsmajoriteten stannar inte vid detta. Dessutom tog
          majoriteten @ och senare riksdagen @ på sig ansvaret för att redan
          efter ett halvår efter beslutet i december 2001 anse sig kunna
          slå fast att regeringen "väl hörsammat" vad utskottet då krävde
          av Regeringskansliet i fråga om åtgärder för höjd krisberedskap.
          Sålunda skriver man: "Utskottet kan nu [i maj 2002] konstatera
          att regeringen väl hörsammat utskottets tillkännagivande i denna
          fråga."
        </p>
        <p xml:id="i-KGaaKoFCCZbRNBE5eBSm5W">
          Med tanke på fortsättningen förefaller det som om regeringen
          för att få det godkännandet måste ha fört riksdagen bakom ljuset
          beträffande sina egna åtgärder.
        </p>
        <p xml:id="i-U5G7JJ75zs9hYpKS1HYf5k">
          3.2.4 Folkpartiets motion och borgerliga reservation om krishantering
          i Regeringskansliet våren 2002.
        </p>
        <p xml:id="i-Bhtt1vTfFAssU3yVip8u1S">
          Folkpartiet liberalerna upprepade i sin motion kritiken mot svagt
          ledarskap från regeringens sida när det gällde frågor om krisberedskap,
          och återigen på en tydlig oförmåga i regeringen att bemästra de
          revirstrider som under många år präglat frågorna om krishantering
          och krisberedskap. "[Folkpartiet liberalerna] beklagar med skärpa
          att revirtänkande från berörda myndigheter och inom Regeringskansliet
          gjort att regeringen inte haft handlingskraft att förelägga riksdagen
          erforderliga förslag till beslut på ett tidigare stadium. Fortfarande
          fattas en rad pusselbitar, trots att ett fullgott beslutsunderlag
          sedan länge funnits hos regeringen. Det är svårt att inte uppfatta
          ständigt nya utredningsuppdrag [inom området krishantering och
          krisberedskap] som återkommande förhalningsprocedurer inför de
          krav som en enig riksdag så många gånger ställt till regeringen."
          (Fp-motion 2001/02:Fö20.) Fp upprepade sitt krav från hösten 2001
          att Styrelsen för Psykologiskt Försvar (SPF) och Räddningsverket
          också i tillämpliga delar skulle inkluderas i den nya Krisberedskapsmyndigheten.
          "Det är av stor vikt att den kommande Krisberedskapsmyndigheten
          får hela den bredd som Sårbarhets- och säkerhetsutredningen förutsatte.
          Det är olyckligt att steget nu inte tas fullt ut och inte bara
          ÖCB [Över styrelsen för Civil Beredskap] utan även SPF och Statens
          räddningsverk avvecklas för att i tillämpliga delar ersättas med
          den nya Krisberedskapsmyndigheten. Det skulle minska revirtänkande
          och revirbevakande och leda till förbättrad kostnadseffektivitet."
          (Fp-res. 5.)
        </p>
        <p xml:id="i-NE4aav65mKRqqYNerytfHc">
          I fråga om Regeringskansliets roll hade Folkpartiet, Kristdemokraterna
          och Moderaterna gemensam kritik och förslag: "En allvarlig kris
          blir . omedelbart en fråga för regeringen. . Det fordras också
          en funktionell beredskap i Regeringskansliet som kan bygga upp
          det för varje situation unika nätverk som erfordras för att regeringen
          skall få erforderlig information för att kunna hantera frågan.
          För att kunna bygga upp adekvata nätverk behöver regelbundna övningar
          och seminarier genomföras. Vi anser det vara ytterst angeläget
          att denna funktionella förmåga i Regeringskansliet snarast kommer
          till stånd. Det är endast genom övningar som en tillräcklig beredskap
          för en samordnad ledning mellan kommuner, länsstyrelser och regeringskansli
          kan åstadkommas. Mot bakgrund av vad som ovan anförts bör därför
          en särskild krishanteringsfunktion inrättas i Regeringskansliet".
          (M-, fp-, kd-res.8 till 2001/02:FöU10.)
        </p>
        <p xml:id="i-Nzz9WtNgCAzgQXpGhCkmNx">
          4. Genomförandet av regeringens åtaganden gentemot riksdagen
          rörande krisberedskap i Regeringskansliet.
        </p>
        <p xml:id="i-AUpZeRE6vW8WoKGkYnbojk">
          Av de medieuppgifter som framkommit hittills (medio januari 2005)
          finns föga som tyder på att övningar med centrala nyckelpersoner
          skulle ha ägt rum efter 1995/1996, eller att övningsverksamheten
          sedan 2002 skulle ha fått väsentligt ökad frekvens, som det bland
          annat talas om i riksdagsbeslutet. Statsrådsberedningens roll
          och engagemang sedan 2001 har varit svag, perifer och passiv.
          Viss utbildning, men inte övningar, har genomförts.
        </p>
        <p xml:id="i-QUNpH8FMK73UqNgXfPncRR">
          Krisberedskapsmyndighetens generaldirektör Ann-Louise Eksborg
          beklagar offentligt Regeringskansliets brist på medverkan: "Jag
          har under hand vid flera tillfällen efterlyst en tydligare medverkan
          från de olika departementen i regeringskansliet i krisberedskapsarbetet
          . Det räcker inte med samverkan ad hoc i det akuta läget. För
          att krishanteringen verkligen ska fungera måste det ske en löpande
          samverkan och ett löpande kunskapsutbyte. Myndigheterna måste
          veta i förväg vilka kontaktvägar som ska användas och vilket slags
          information regeringen har nytta av. Och inom regeringskansliet
          måste kunskapen öka om hur myndigheter, kommuner och landsting
          samverkar i det dagliga krisberedskapsarbetet." (DN den 30 december
          2004.)
        </p>
        <p xml:id="i-QQFjFrMxzJbeuCspv1sMdu">
          I ljuset av 11-septemberattacken i USA uttalade statsministern
          i regeringsförklaringen en vecka senare att krisberedskapen skulle
          ses över. Göran Persson: "Trots att de centrala svenska samhällsfunktionerna
          verkar ha fungerat väl under de dygn som följde på [11-septemberattackerna],
          finns det skäl att närmare granska hur vårt samhälle är rustat
          i kampen mot den internationella terrorismen. Regeringen kommer
          att ta initiativ till sådana insatser." (Regeringsförklaringen
          den 18 september 2001.)
        </p>
        <p xml:id="i-Jt2FpLGUvW3uodG7w9zux5">
          Av talet om "initiativ" blev dock föga. Enligt uppgift överfördes
          10 miljoner kronor från andra myndigheter till Statsrådsberedningen
          för viss utbildning och träning i Regeringskansliet. Det är från
          flera källor bekräftat att detta slags uppgifter var mycket lågt
          prioriterade, att arbetet fortskred mycket trögt och att det har
          varit svårt, som också KBM:s generaldirektör Eksborg bekräftat,
          att få det att fungera på grund av bristande intresse.
        </p>
        <p xml:id="i-MwtQHNC4c9TxTsHmKqcWKA">
          Särskilt Statsrådsberedningen under Pär Nuders tid, men även
          UD, har varit direkt avvisat till erbjudna övningar, krisspel
          med mera med Regeringskansliets centrala regeringsfunktioner och
          beslutsfattare. Dessa spel innebär övning av krishantering under
          tidspress, stora krav från medierna med mera.
        </p>
        <p xml:id="i-7exJX77kQ5QEmYXKp4VDnM">
          Avslutningsvis vill jag citera Åke Pettersson, den senaste krisutredaren,
          som skriver: "Grundfrågan är om Sverige i längden kan [fortsätta
          att] undvara en professionell krishanteringsfunktion i regeringskansliet
          som stöd vid svåra påfrestningar. Kaoset kring Estoniaolyckan
          och den förtroendekris som uppstod med anhöriga gav redan för
          tio år sedan ett starkt motiv för en nationell krishanteringsfunktion
          som ger stöd åt regeringen och regeringskansliet i dess samlade
          arbete. Därefter har 11 september-katastrofen inträffat i New
          York och Washington, liksom terrorattentaten i Bali, Istanbul,
          Madrid och Beslan. Många naturkatastrofer har inträffat, också
          i Europa, låt vara av mindre omfattning. Sars-epidemin i främst
          Kina, Vietnam och Kanada, liksom mul- och klövsjuke-epizootin
          i Storbritannien är situationer som krävt en särskild nationell
          krishanteringsförmåga.
        </p>
        <p xml:id="i-CSYT9r4wJjRohWzqCZQq5E">
          Alla dessa erfarenheter visar att beredskapen för komplexa nationella
          och internationella kriser måste motsvaras också av en väl övad
          organisatorisk beredskap för att höja krishanteringsförmågan."
          (DI den 4 januari 2005.)
        </p>
        <p xml:id="i-TxjBrw6R1rHhVAZ2bn6w6K">
          5. Plan och regeringsbeslut för utbildnings- och övningsverksamheten.
        </p>
        <p xml:id="i-A8pzhFwsXjmbb9K1mxYRQR">
          I mars 2002 fick generaldirektören Lena Jönsson i uppdrag av
          Försvarsdepartementet att utarbeta en plan för utbildnings- och
          övningsverksamheten inom Regeringskansliet. I juni samma år överlämnade
          Lena Jönsson sitt förslag till departementschefen genom Redovisning
          av plan för utbildnings- och övningsverksamheten inom Regeringskansliet
          (Fö2002/185/CIV). Det ska också finnas ett regeringsbeslut.
        </p>
        <p xml:id="i-LugMN78cAnm4TpHbcbgjXC">
          I planen finns beskrivet olika typer av övnings- och utbildningsverksamhet
          som ska bedrivas inom Regeringskansliet. De organisatoriska frågorna
          finns berörda och en tidsplan för hur genomförande ska ske redovisas.
          Såvitt känt har regeringen inte genomfört de förslag som lämnats.
        </p>
        <p xml:id="i-JPMecP23DicqPJZ2LbSV1y">
          Enligt denna plan bör Regeringskansliet "ha en långsiktig plan
          för utbildnings- och övningsverksamheten med ett planeringsperspektiv
          på i vart fall fyra år. Planen skall uppdateras årligen." En "gemensam
          stödresurs" inrättas i Försvarsdepartementet. Till Statsrådsberedningen
          ska varje år redovisas "resultatet av genomförd utbildnings- och
          övningsverksamhet." Antingen regeringen eller Statsrådsberedningen
          bör fastställa planen (s. 3). Uppbackning krävs av Statsrådsberedningen
          och departementscheferna. Fullskaliga övningar ska genomföras
          etcetera.
        </p>
        <p xml:id="i-bDDR7xMv2kHNjPBg53oib">
          "Den mera detaljerade ambitionsnivån torde framgå av Regeringskansliets
          kommande beslut avseende utbildnings- och övningsverksamheten.
          Naturligtvis är en tydlig markering från Regeringskansliets ledning
          om vikten av deltagande i utbildnings- och övningsverksamheten
          en förutsättning för att den skall kunna genomföras." (S. 4.)
        </p>
        <p xml:id="i-T61KkZ4HmvGvfUiMBut2vF">
          Referenser till offentligt tryck:
        </p>
        <p xml:id="i-68aRMXXjiPz9SwqLeQ8w7g">
          SOU (1995), Ett säkrare samhälle. Hot- och riskutredningen. Huvudbetänkande,
          SOU 1995:19, 434 sidor.
        </p>
        <p xml:id="i-SEx626PR4mkVRgNibece5T">
          SOU (1999), Lära av Estonia, SOU 1999:48, 225 sidor.
        </p>
        <p xml:id="i-GTP8oHnkjywZGYWbyziHuG">
          SOU (2001a), Sårbarhets- och Säkerhetsutredningen, SOU 2001:41,
          438 sidor.
        </p>
        <p xml:id="i-L2tdtiVcKHNrqLQUBD5aMS">
          SOU (2001b), Förordning om åtgärder för fredstida krishantering
          och höjd beredskap, SOU 2003:86, 83 sidor.
        </p>
        <p xml:id="i-8yk28bszzHbKgf24TiPDUY">
          Regeringen (2001), Fortsatt förnyelse av totalförsvaret, Prop.
          2001/02:10, Stockholm den 26 september 2001.
        </p>
        <p xml:id="i-AGntSZXY8DKaVgMEsZWX2b">
          Riksdagen (2001), Försvarsbeslut för 2002@2004, Försvarsutskottets
          betänkande 2001/02:FöU2, Stockholm, november 2001.
        </p>
        <p xml:id="i-1UVbVcQmZF868zktQyQHh">
          Regeringen (2002), Samhällets säkerhet och beredskap, Prop. 2001/02:158,
          Stockholm den 14 mars 2002.
        </p>
        <p xml:id="i-8D7zu4NWUNLvrypL9FooCn">
          Riksdagen (2002), Samhällets säkerhet och beredskap, Försvarsutskottets
          betänkande 2001/02:FöU10, Stockholm, maj 2002. SOU (2003), Vår
          beredskap efter den 11 september. 11 september-utredningen, SOU
          2003:32, 345 sidor.
        </p>
        <p xml:id="i-Cx9nqDxAhW2bmnQ32JTqgQ">
          Frågor:
        </p>
        <p xml:id="i-UfscraxPSnopGLwnWRk3Ab">
          Vilka åtgärder vidtog statsministern beträffande roller och arbetsuppgifter
          för statsministern, Regeringskansliet och Statsrådsberedningen
          för förbättrad krisberedskap och krishantering åren 2002@2004
          med anledning av, för det första, åtagandena i regeringens proposition
          2001/02:158, och för det andra, till följd av riksdagens beslut
          2001/02:FöU10 våren 2002?
        </p>
        <p xml:id="i-F8DLWj5NXjgTqyh1HycdnY">
          I ljuset av erfarenheterna av tsunamikatastrofen och stormkatastrofen
          i Sydsverige samt de förlamade revirstrider med mera som länge
          präglat politikområdet krisberedskap, vilka generella och specifika
          åtgärder avser statsministern nu att genomdriva för snabbt höjd
          krisberedskap, även i Regeringskansliet, vintern@våren 2005?
        </p>
        <p xml:id="i-DWuR1i3hHMSfsXwbT4CXGk">
          Med tanke på förslagen i de många utredningar som redan lagts
          fram sedan 1995 och i ljuset av dagens två katastrofer, vilka
          mera långsiktiga slutsatser för statens och särskilt Statsrådsberedningens
          och Regeringskansliets krisberedskap anser statsministern redan
          nu bör redovisas?
        </p>
        <p xml:id="i-2iGnQSNdnuAowMpwLVq2hp">
          Vad har enligt statsministerns uppfattning dels den handlingsplan,
          dels tillhörande regeringsbeslut "för utbildning och övning inom
          regeringskansliet" (Fö2002/185/CIV), som överlämnades den 11 juni
          2002, resulterat i, främst vad avser den föreslagna "gemensamma
          stödresursen", årlig periodicitet i fullskaliga övningar, samordning
          och utbildning, uppbackning av Statsrådsberedningen och departementscheferna
          för krisberedskapsinsatser, samt önskemålet om en särskild handbok
          för krisberedskapen i Regeringskansliet?
        </p>
      </div>
    </body>
  </text>
</TEI>
