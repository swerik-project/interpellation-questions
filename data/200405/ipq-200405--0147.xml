<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0147">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0147</head>
        <author who="i-XN7bgwBGaQixfiHi5Cbu8f">Cecilia Wikström</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>statlig terror mot assyrier/syrianer i Syrien</topic>
        <docDate when="2004-11-16">den 16 november</docDate>
        <status when="unknown" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10147</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:147 av Cecilia Wikström (fp) till utrikesminister
          Laila Freivalds om statlig terror mot assyrier/syrianer i Syrien
        </IPQ_title>
      </div>
      <div type="IPQuestionBody">
        <p xml:id="i-Uvd9uynMf8Q52zHeQe3rHK">
          Torsdagen den 14 oktober i år hämtades assyrier/syrianen Nasem
          Abraham av en grupp araber. Han fördes bort, misshandlades och
          torterades till döds på offentlig plats i staden Al Hassakeh.
          Ett stort antal assyrier/syrianer tvingades bevittna den tortyr
          som ledde till Nasem Abrahams död. De förmådde inte ingripa, då
          de insåg att även de kunde riskera att utsättas för tortyr och
          livsfara. Den beväpnade och uniformerade underrättelseofficeren
          som bevittnade det hela övervakade tortyren och mordet @ utan
          att ingripa.
        </p>
        <p xml:id="i-8vnuHyQZMKMCaDm5hjUexv">
          Den arabiska gruppen nöjde sig inte med mordet, utan valde att
          statuera ett ännu mer avskräckande exempel för andra assyrier/syrianer,
          och band så Nasems döda kropp och sedan drogs den runt i de centrala
          kvarteren till allmän förfäran och skräck. En man som jag känner
          till namnet på försökte ingripa, men sköts då omedelbart. Han
          fördes livshotande skadad till sjukhus i Damaskus där han avled
          den 31 oktober. I samband med detta dödsfall demonstrerade ungefär
          2 000 assyrier/syrianer i Al Hassakeh mot det som inträffat. Man
          krävde att mördarna grips och att rättssäkerheten garanteras för
          assyrier/syrianer i Syrien. Polis och militär besvarade den fredliga
          demonstrationen med brutalitet och demonstranterna flydde i panik.
        </p>
        <p xml:id="i-3RXYAnkiXPABuw5TPJampQ">
          I vanmakt och förtvivlan över det inträffade gick ett fåtal av
          demonstranterna till angrepp mot ett par byggnader som ägs av
          de personer som utfört tortyren som slutade med de två assyrier/syrianernas
          död. Detta utgjorde ett tillfälle för polisen att börja arrestera
          assyrier/syrianer för upplopp, illegal manifestation och för omstörtande
          verksamhet samt kontakter med främmande makt. De syriska myndigheterna
          har fram till i dag arresterat 20 assyrier/syrianer, varav sex
          har släppts efter att ha utsatts för synnerligen brutal tortyr.
          Ytterligare 30 personer är efterlysta för omstörtande verksamhet,
          varför de valt att gå under jorden.
        </p>
        <p xml:id="i-N1XnSTkTG3CFyejJBWHzH4">
          Underrättelseofficeren är kvar i tjänst. Mördarna går fortfarande
          fria. De fortsätter att trakassera och hota assyrier/syrianer.
          Polisen uppges, enligt bekräftade uppgifter i dag, vägra att ta
          emot anmälningar om det som sker. Inte ens anmälan om den offentliga
          tortyr som ledde till Nasem Abrahams död har tagits emot.
        </p>
        <p xml:id="i-EdEHuX5bmxXXnjawaNPWDc">
          Det känns angeläget att påminna om det mord som ägde rum för
          tre år sedan. Då mördades en 18-årig assyrisk/syriansk flicka
          i Latakia för att hon vägrat att låta sig utnyttjas av en kusin
          till presidenten Bashar Al Assad. Inte heller denna mördare har
          ställts inför rätta.
        </p>
        <p xml:id="i-TGvxdDiLpxYRFRMyFcXLKu">
          Detta är ännu ett i raden av exempel på hur regimen i Syrien
          förvägrar en av sina nationella minoriteter, i detta fall assyrier/syrianerna,
          rätten till grundläggande mänskliga fri- och rättigheter.
        </p>
        <p xml:id="i-wvWhiAdj3qDfCjJzw5qRc">
          Jag vill därför fråga på vilket sätt utrikesministern har för
          avsikt att agera för att synliggöra situationen för den nationella
          minoriteten assyrier/syrianer i Syrien.
        </p>
        <p xml:id="i-THfojGXXKia1CVPVfELztm">
          För det andra vill jag fråga vilka åtgärder utrikesministern
          är beredd att vidta för att stoppa den brutala och rättslösa behandling
          som den syriska regimen utsätter sina nationella minoriteter för.
        </p>
        <p xml:id="i-8vPAj9bqbvtBwmMTy3gPMh">
          Slutligen frågar jag om utrikesministern gör bedömningen att
          den behandling som assyrier/syrianer utsätts för på något sätt
          kommer att påverka relationerna mellan Sverige och Syrien och
          mellan EU och Syrien.
        </p>
      </div>
    </body>
  </text>
</TEI>
