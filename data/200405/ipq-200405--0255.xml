<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0255">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0255</head>
        <author who="i-AqZkPRg6HbbZ9nDzibdbp5">Björn Hamilton</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>samhällets övervakning och medborgarnas integritet</topic>
        <docDate when="2004-12-13">den 13 december</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10255</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:255 av Björn Hamilton (m) till justitieminister
          Thomas Bodström om samhällets övervakning och medborgarnas integritet
        </IPQ_title>
      </div>
      <div type="IPQuestionBody">
        <p xml:id="i-Ev5YoKmtTe7wKpAVZdBgGk">
          Nu senast föreslog justitieministern EU- nämnden att godkänna
          ett förslag om lagring av bland annat teleuppgifter. Detta skulle
          innebära att det blir obligatoriskt inom hela EU att lagra information
          kring telefonsamtal, mail, sms, Internetsidor och geografiska
          rörelsemönster via mobil. Sverige är ett av de fyra länder som
          ligger bakom förslaget. Det handlar om mycket känslig information
          om EU-befolkningen som i så fall lagras. Registrering av Internetbesök
          och lagring av mobiltrafik är ett kraftigt intrång i den privata
          sfären. Det är fullt jämförbart med telefonavlyssning och brevöppning.
          Det skapas möjligheter att kartlägga människors aktiviteter på
          elektronisk väg.
        </p>
        <p xml:id="i-5r4SSAo7efFazjw9HDQXrG">
          Det finns de som vill gå ännu längre genom obligatorisk registrering
          av samtliga invånares DNA. Staten får då information om din troliga
          livslängd, vad du kommer att drabbas av för sjukdomar och så vidare.
          Är DNA-registrering nästa steg?
        </p>
        <p xml:id="i-UFX4i5bSppLXLJqgLokcep">
          Övervakningskameror är något som redan funnits i årtionden, men
          på senare år ökat i antal. Det gäller både i Sverige och internationellt.
          Man övervakar bilister och kollektivresenärer, museibesökare och
          taxiåkare. Bara i Stockholms innerstad finns ca 3 000 kameror.
          Forskare i Storbritannien har konstaterat att missbruk är vanligt
          bland operatörer av övervakningskameror. Enligt reglerna får man
          bara använda filmmaterialet vid brott. Vissa operatörer har enligt
          forskarna ägnat sig åt att bland annat närgånget studera kvinnor.
          Internationellt har ett antal kameraoperatörer sagts upp från
          sitt arbete på grund av avslöjat missbruk. Naturligtvis väcks
          frågor som vad händer med bilderna eller filmsekvenserna? Kan
          man lita på att filmerna inte hamnar i orätta händer? Det finns
          oftast starka skäl i det enskilda fallet att införa olika former
          av övervakning eller registrering med modern teknik. Det blir
          billigare att ersätta poliser med kameror. Man kan jaga brottslingar
          effektivare. Men kameror kan inte göra rationella bedömningar
          som en polisman kan. Och var går gränsen för samhällets och statens
          inblandning i den privata sfären? Och vad hade hänt om tekniken
          funnits i 30-talets Tyskland eller Sovjet?
        </p>
        <p xml:id="i-51H5fbaBuCo2TaTJyqBMFo">
          Mot bakgrund av ovanstående vill jag fråga vilka åtgärder statsrådet
          tänker vidta för att garantera såväl den enskildes säkerhet som
          integritet.
        </p>
      </div>
    </body>
  </text>
</TEI>
