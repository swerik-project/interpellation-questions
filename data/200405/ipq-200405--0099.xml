<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0099">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0099</head>
        <author who="i-HYPXDg3UHMpdyrSgBez4mQ">Axel Darvik</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>fler studentbostäder</topic>
        <docDate when="2004-11-01">den 1 november</docDate>
        <status when="unknown" byWhom="Mona Sahlin" byWhomId="i-GFJcxAB9fyzG2VN1HakscJ" status="answered">besvarad</status>
        <external_id source="rdwebb">GS1099</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:99 av Axel Darvik (fp) till statsrådet
          Mona Sahlin om fler studentbostäder
        </IPQ_title>
      </div>
      <div type="IPQuestionBody">
        <p xml:id="i-TecvVGv2TkVYQkNhiftRas">
          När bostadsbristen kopplar ett allt hårdare grepp om Sverige
          är det de unga som drabbas värst. Över 60 % av Sveriges befolkning
          bor numera i en kommun med generell bostadsbrist.
        </p>
        <p xml:id="i-XYf6B3yWCYrEMXVRyDyEmc">
          I en undersökning gjord av Hyresgästföreningen svarar 65 % av
          20@27-åringarna att de har svårt att få tag på en bostad på sin
          ort. År 1997 var den siffran "bara" 41 %, ändå har, enligt statistiken,
          åldersgruppen minskat med 30 000 personer. Dessutom har studenternas
          ekonomiska standard försämrats med drygt 40 % de senaste 15 åren.
          Lägger man även till den kraftiga ökningen av ungdomsarbetslösheten,
          så är det enkelt att förstå att möjligheterna för ungdomar och
          studenter att få en egen bostad drastigt försämrats de senaste
          åren.
        </p>
        <p xml:id="i-VUm3LVntGw4j7UnT6FDusH">
          För att Sverige ska ha möjlighet att hävda sig i den internationella
          konkurrensen som en ledande kunskapsnation måste något göras åt
          bostadssituationen för studenterna. Möjligheterna för universitet
          och högskolor att bedriva utbytesprogram med andra länder har
          skadats eftersom internationella studenter inte kan få tak över
          huvudet. Detta får i förlängningen effekter på kvaliteten inom
          högskolevärlden.
        </p>
        <p xml:id="i-T8BJCLiYZ4VGYdQFsEuYx3">
          Den skriande bristen på bostäder är ett resultat av att regeringen
          under flera år misskött bostadspolitiken. Den politik som förts
          har kännetecknats av kortsiktighet, krångliga regler och en övertro
          på att statliga subventioner ska lösa problemen. Vad som behövs
          är en sund bostadsmarknad med långsiktighet, förenklade regler
          och möjligheter för studenterna att klara hyran i stället för
          subventioner till byggbolagen.
        </p>
        <p xml:id="i-35kL5jLgoJWWR8kc6t3STW">
          Folkpartiet har en lång rad förslag för att förbättra förutsättningarna
          för ett ökat byggande. I vårt budgetalternativ höjer vi studiemedlen
          med 400 kr per månad för landets studenter. För att snabbt avhjälpa
          den värsta krisen förslår vi att en del av den egna bostaden ska
          kunna hyras ut skattefritt.
        </p>
        <p xml:id="i-NTa5gMbHaPvq1RoqGB1Q14">
          Ombildningen av regeringen sade statsministern vara till för
          att vitalisera arbetet och för att ge ministrarna ny inspiration.
          Det är något som verkligen kan behövas på studentbostadsområdet.
        </p>
        <p xml:id="i-HQADU1rgfYJdEdx6cxLpVe">
          Jag vill därför fråga statsrådet Mona Sahlin om hon som bostadsminister
          kommer att verka för en sundare bostadspolitik än vi har i dag
          och möjliggöra byggandet av fler studentbostäder.
        </p>
      </div>
    </body>
  </text>
</TEI>
