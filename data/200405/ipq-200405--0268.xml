<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0268">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0268</head>
        <author who="i-9CH1KbWwyrj8DRqAQB3Fza">Gustav Fridolin</author>
        <recipient who="i-3kVCtR7mCK6mW2F6oaBMR5">Göran Persson</recipient>
        <topic>grunden för segregationsproblemen</topic>
        <docDate when="2004-12-15">den 15 december</docDate>
        <status when="2005-01-25" byWhom="Jens Orback" byWhomId="i-UEQA68w6PM78ttj4KfvgwE" status="answered">besvarad</status>
        <external_id source="rdwebb">GS10268</external_id>
        <debate>
          <turn when="2005-01-25 20:27:11" duration="151">Jens Orback (S)</turn>
          <turn when="2005-01-25 20:29:24" duration="265">Gustav Fridolin (Mp)</turn>
          <turn when="2005-01-25 20:33:41" duration="207">Luciano Astudillo (S)</turn>
          <turn when="2005-01-25 20:36:56" duration="254">Jens Orback (S)</turn>
          <turn when="2005-01-25 20:40:58" duration="246">Gustav Fridolin (Mp)</turn>
          <turn when="2005-01-25 20:44:52" duration="153">Luciano Astudillo (S)</turn>
          <turn when="2005-01-25 20:47:04" duration="167">Jens Orback (S)</turn>
          <turn when="2005-01-25 20:49:39" duration="151">Gustav Fridolin (Mp)</turn>
          <turn when="2005-01-25 20:51:57" duration="95">Jens Orback (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:268 av Gustav Fridolin (mp) till statsminister
          Göran Persson om grunden för segregationsproblem
        </IPQ_title>
      </div>
      <div type="IPQuestionBody">
        <p xml:id="i-AqsaszsjXph81dXkG9tEcu">
          I Sverige finns stora problem med segregation. Ett reellt utanförskap
          drabbar människor med utländsk bakgrund och leder till maktlöshet,
          utslagning och andra stora samhällsproblem. Gemensamt för riksdagens
          partier brukar vara att vi ser någorlunda lika på vilka som är
          grundanledningarna till att detta utanförskap uppstår, det handlar
          om diskriminering, bostadssegregation, svårigheter att överföra
          utländska betyg, generell välfärdsminskning och problem i asylprocessen.
          För att komma åt detta föreslår vi olika åtgärder. I budgetsamarbetet
          med regeringen har Miljöpartiet bland annat satsat på lokala antidiskrimineringsbyråer,
          antidiskrimineringsklausuler i offentlig upphandling och en utredning
          om den strukturella rasismen i samhället. En särskild kommitté
          studerar hur diskrimineringslagstiftningen kan förändras till
          det bättre. Ekonomiska program har sjösatts för att hjälpa utsatta
          bostadsområden. Regeringen överväger, på vår inrådan, ett återinförande
          av bostadsanvisningslagen och obligatoriska bostadsförmedlingar.
          En aktiv politik förs för att bekämpa arbetslösheten och bryta
          den sociala snedrekryteringen till högre utbildning. Gemensamt
          har Socialdemokraterna och Miljöpartiet argumenterat mot borgerliga
          förslag på "lösningar" som i stället skulle öka diskrimineringen
          och utanförskapet, såsom språktest för medborgarskap och lägre
          löner för invandrade. Men grundförklaringen till utanförskapet
          har alltså varit gemensam.
        </p>
        <p xml:id="i-QHsmJYAoHEtZENaaXga2zs">
          Vid en presskonferens i Malmö den 6 december 2004 gav Göran Persson
          följande uttalande: "Mycket av de problem vi har i integrationsfrågan
          är ju att vi haft ett mottagande av asylsökande som varit väldigt
          stort.. Vi har försökt få ordning på det här men har hela tiden
          mötts av motstånd i riksdagen". I detta uttalande låter i stället
          påskinas att segregationsproblemen bygger på att Sverige hjälpt
          för många flyende och hjälpbehövande. Uttalandet är inte bara
          intellektuellt ohederligt, utan underblåser främlingsfientliga
          strömningar som under en längre tid påstått just detta; att det
          är flyktingarna som är problemet snarare än politiken och hur
          mottagandet sker.
        </p>
        <p xml:id="i-DrURPkx5TsgZp5qCDLMZhX">
          Mot bakgrund av detta vill jag fråga statsministern hur hans
          uttalande från den 6 december ska förstås och om det innebär en
          förändring av den förda politiken för integration.
        </p>
      </div>
    </body>
  </text>
</TEI>
