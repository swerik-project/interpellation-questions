<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0180">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0180</head>
        <author who="i-SKjAmNScZ7eZ3a8Xy1J8hs">Maria Larsson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>äldre som resurs för företagande</topic>
        <docDate when="2004-11-19">den 19 november</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GS10180</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:180 av Maria Larsson (kd) till näringsminister
          Thomas Östros om äldre som resurs för företagande
        </IPQ_title>
      </div>
      <div type="IPQuestionBody">
        <p xml:id="i-GBiafEDuqiycGUWc1YSaXv">
          När den stora fyrtiotalistgenerationen tänker träda tillbaka
          tappar näringslivet väldigt mycket kompetens. Enligt undersökningar
          som gjorts vill dock många vara kvar i arbetslivet på ett eller
          annat sätt, även om man inte vill jobba heltid längre.
        </p>
        <p xml:id="i-2Uy3YsURWcDhF4zsMovpBe">
          Näringslivet kan självt gör en hel del för att lösa kompetensfrågan
          tillsammans med de anställda, till exempel genom att skapa mentorroller
          för äldre medarbetare. Ett annat sätt är att låta äldre medarbetare
          ägna en viss del av sin arbetstid till inskolning av nyanställda
          och att föreläsa för yngre kolleger.
        </p>
        <p xml:id="i-AxtaCQvU46YhxaS96eCGZy">
          Om man studerar andra länder kan vi se att man i till exempel
          Japan har helt andra attityder till äldre arbetskraft än vad vi
          har i Sverige. I Japan är det inte ovanligt att man är kvar i
          arbetslivet längre än i till exempel Sverige, men att man går
          ned i arbetstid eller att man som chef trappar ned till en mer
          konsultativ roll.
        </p>
        <p xml:id="i-HUcNojJAqCsBamMARYQ2vv">
          Kristdemokraterna anser att staten kan hjälpa till i dessa processer,
          inte minst i sin roll som bolagsägare. Genom att statligt ägda
          bolag sänder positiva attityder och genom att man tar till vara
          äldre arbetskraft kan staten som bolagsägare agera som ett gott
          föredöme.
        </p>
        <p xml:id="i-EQMdJYUpEqJRKeMvyfVB1o">
          Staten kan också öka kunskapen om betydelsen av att det finns
          äldre personer i arbetslivet. Alltför många äldre upplever att
          den arbetslivserfarenhet och de specifika kunskaper man har fått
          genom yrkesåren, tas till vara i väldigt liten utsträckning. Omkring
          år 2010 har fyrtiotalisterna lämnat arbetsmarknaden och in kommer
          då en stor ny ungdomsgeneration. De äldre som lämnar har erfarenhet
          som det kommer att ta tid innan de yngre förvärvar. Hindren i
          det fallet är i stor utsträckning attityder och fördomar, faktiskt
          även bland de äldre själva. Men det finns även ekonomiska och
          praktiska hinder så som regelverk, arbetets organisation, hälsofrågor
          och mycket annat.
        </p>
        <p xml:id="i-QTUG5wvAyMxjAeXiyjeg2C">
          En del äldre, exempelvis avtalspensionärer, önskar använda sin
          kompetens på en friare och mer konsultinriktad basis. Andra har
          utvecklat egna affärsidéer eller kanske tagit patent på nya uppfinningar.
          De skulle gärna vilja pröva på att förverkliga dessa när väl förvärvsarbete
          på heltid inte längre lägger hinder i vägen och när det personliga
          risktagandet har en "fallskärm" i form av garanterad pension.
          Eget företagande bör därför uppmuntras genom att lagen ändras
          så att en F-skattsedel kan erhållas utan annan restriktion än
          näringsförbud. Exempelvis ska den som utför tjänster åt en tidigare
          arbetsgivare kunna få F-skattsedel.
        </p>
        <p xml:id="i-7gSz8VLGkg2nJeWT7NFWnb">
          Opinionsbildning och attitydförändring tar tid. Därför bör en
          informationskampanj om äldre i arbetslivet startas. Kristdemokraterna
          vill också att ett kompetenscentrum för utveckling av en god seniorpolitik
          i arbetslivet, efter norsk modell, bör prövas.
        </p>
        <p xml:id="i-Fp4nr3C6ZvVZTc177qyg6s">
          Med anledning av det ovan anförda vill jag ställa följande frågor
          till statsrådet Thomas Östros:
        </p>
        <p xml:id="i-BjpGZgM7e9HpiE8JbCUVU7">
          1. Vilka åtgärder avser statsrådet att vidta för att staten som
          bolagsägare kan föregå med gott exempel när det gäller att ta
          till vara äldre arbetskraft?
        </p>
        <p xml:id="i-8wT9qkSb2b25YJWgZ5DHMo">
          2. Vilka åtgärder avser statsrådet att i övrigt vidta för att
          hjälpa näringslivet i processen att ta till vara äldre arbetskraft?
        </p>
        <p xml:id="i-Besk2t53gAw836H92uexsx">
          3. Vilka åtgärder avser statsrådet att vidta för att ta lärdom
          av andra länders erfarenheter av äldre på arbetsmarknaden, till
          exempel Japan?
        </p>
      </div>
    </body>
  </text>
</TEI>
