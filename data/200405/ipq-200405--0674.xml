<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0674">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0674</head>
        <author who="i-N9Pi9YpD4nvtCEsVp2CGcX">Staffan Danielsson</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>djurskyddslagen</topic>
        <docDate when="2005-05-24">den 24 maj</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GS10674</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:674 av Staffan Danielsson (c) till jordbruksminister
          Ann-Christin Nykvist om djurskyddslagen
        </IPQ_title>
      </div>
      <div type="IPQuestionBody">
        <p xml:id="i-LpgVKmKLpNAM9QWXHugGHF">
          Sveriges öppna landskap med dess betesmarker är ett kulturarv
          av mycket stor dignitet. I övriga Norden och Europa är de svenska
          betesmarkerna närmast unika vad gäller sin utbredning och sin
          biologiska mångfald.
        </p>
        <p xml:id="i-S1YMWTgemufk3pEKLsrDXQ">
          Eftersom den svenska livsmedelsproduktionen nu är i ett krisläge
          finns också ett akut hot mot en betydande brist på nötkreatur
          och får för att kunna beta och upprätthålla betesmarkerna.
        </p>
        <p xml:id="i-BLnoK3oeTkGd1NsWymTMfN">
          Jag har i tidigare debatter krävt en konkurrenskraftskommission
          för att nedbringa jordbrukets kostnader och för att förenkla regelverk
          och minska byråkrati, skatter och avgifter.
        </p>
        <p xml:id="i-Dc23dC7t82bfwTZyWUYGjT">
          En regel som då borde granskas är den regel som kräver ligghallar
          även åt den mycket härdiga köttdjursrasen Highland Cattle. Detta
          trots att denna ras naturliga beteende är att klara sig i alla
          väder bara det finns tillgång till foder, vatten och vindskydd.
        </p>
        <p xml:id="i-C2fTUdBHmq32xkRpWKe1wK">
          Den nya Djurskyddsmyndighetens tolkning av djurskyddslagen är
          att inte bevilja dispenser från kravet på ligghall. Många kunniga
          uppfödare och djurexpertis anser att uppfödningen kan ske i mycket
          bra och naturliga former även utan att ligghallar måste uppföras.
          Uppenbarligen finns den praxisen i många andra länder. Vad som
          nu kan inträffa i Sverige är att lantbrukarna föreläggs att bygga
          en ligghall, medan effekten i stället blir att man upphör med
          betesdjuren och landskapet buskar igen. Betesdriftens ekonomiska
          marginaler är så knappa att kravet på en betydande investering
          kan göra att man slutar.
        </p>
        <p xml:id="i-UDrnqaNUvJYE18gTuzt5jc">
          Djurskyddsmyndigheten anser att djurskyddslagen ska ge betesdjuren
          en högre välfärdsnivå en "bara frånvaron av sjukdom".
        </p>
        <p xml:id="i-UxfDJcrEjMgAuZ2oAq95Fd">
          Effekten av extra höga krav i de svenska djurskyddsreglerna kan
          således bli att de svenska köttdjuren minskar i antal, samtidigt
          som den fantastiska svenska betesmarksresursen hotas av igenväxning.
        </p>
        <p xml:id="i-FvWsnuSSfJ4mFEUexpKgDG">
          Samma negativa utveckling sker också på andra håll inom den svenska
          livsmedelsproduktionen, och även här blir resultatet att svensk
          djurhållning i världsklass riskerar att minska, att åkrar och
          betesmarker extensifieras eller läggs igen, och att importen i
          stället ökar från djur som fötts upp under förhållanden som inte
          uppfyller svenska djurskyddskrav.
        </p>
        <p xml:id="i-Y9EZkE25QaohPPfrWb5dCm">
          Mot denna bakgrund vill jag lågmält fråga jordbruksministern:
        </p>
        <p xml:id="i-RUJ3qFwsGJFzTv9pYFTHur">
          1. Vilka åtgärder avser jordbruksministern att vidta för att
          uppmuntra svensk djurhållning och betesdrift?
        </p>
        <p xml:id="i-sViTTVSo3e7HF4peMD353">
          2. Vad gäller Highland Cattle undrar jag vilka åtgärder jordbruksministern
          avser att vidta för att Djurskyddsmyndighetens allt strängare
          tolkning av att även denna mycket härdiga ras måste ha tillgång
          till ligghall, även om den sedan inte används, ska anpassas till
          verkligheten.
        </p>
      </div>
    </body>
  </text>
</TEI>
