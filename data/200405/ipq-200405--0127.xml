<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0127">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0127</head>
        <author who="i-Evjo9hsKrPvb3KMyegAipb">Cecilia Magnusson</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>principer för statsbidrag till ungdomsorganisationer </topic>
        <docDate when="2004-11-05">den 5 november</docDate>
        <status when="2004-11-16" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GS10127</external_id>
        <debate>
          <turn when="2004-11-16 15:15:45" duration="98">Lena Hallengren (S)</turn>
          <turn when="2004-11-16 15:17:19" duration="278">Cecilia Magnusson (M)</turn>
          <turn when="2004-11-16 15:21:54" duration="123">Marietta de Pourbaix-Lun (M)</turn>
          <turn when="2004-11-16 15:23:47" duration="186">Lena Hallengren (S)</turn>
          <turn when="2004-11-16 15:26:49" duration="254">Cecilia Magnusson (M)</turn>
          <turn when="2004-11-16 15:31:00" duration="123">Marietta de Pourbaix-Lun (M)</turn>
          <turn when="2004-11-16 15:32:56" duration="137">Lena Hallengren (S)</turn>
          <turn when="2004-11-16 15:35:10" duration="143">Cecilia Magnusson (M)</turn>
          <turn when="2004-11-16 15:37:30" duration="99">Lena Hallengren (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:127 av Cecilia Magnusson (m) till statsrådet
          Leif Pagrotsky om principer för statsbidrag till ungdomsorganisationer
        </IPQ_title>
      </div>
      <div type="IPQuestionBody">
        <p xml:id="i-WWWNQ2b2CstpoiBTBNBy2f">
          Statens ungdomsstyrelse har till uppgift att fördela statsbidrag
          till ungdomsorganisationer.
        </p>
        <p xml:id="i-Q97tGaxGV4yaqi9S7n3Pbx">
          För att komma i fråga för statsbidrag ska organisationen främja
          barns och ungdomars demokratiska fostran. Prövning av bidrag till
          organisationer ska göras vart tredje år. Än så länge har ingen
          organisation nekats bidrag av anledningen att de inte uppfyller
          kraven. Mot den bakgrunden är det rimligt att ifrågasätta med
          vilken grad av professionalitet prövningen genomförs, och om den
          över huvud taget existerar.
        </p>
        <p xml:id="i-N2gPP8ZFsnyFh3siKa7ps3">
          Låt mig exemplifiera detta påstående:
        </p>
        <p xml:id="i-SfPm7X1KZaRYu7SNDwTYEa">
          Revolutionär Kommunistisk Ungdom har under de senaste fyra åren
          enbart från Statens ungdomsstyrelse erhållit 1 445 000 kr i ekonomiskt
          bidrag. Det är uppenbart att organisationen inte uppfyller kraven
          på att främja ungdomars demokratiska fostran. Följande citat är
          hämtade från RKU:s politiska plattform och deras hemsida:
        </p>
        <p xml:id="i-AqyjdBmZYwtFFWi25LW9Px">
          "Den borgerliga statsapparaten är uppbyggd för att bevara det
          rådande systemet. Ett kapitalistiskt land, med aldrig så många
          parlamentariska val, kan inte vara en verklig demokrati."
        </p>
        <p xml:id="i-RErogCR7gAjy1rLPNUfaPr">
          "Vi är revolutionärer därför att vi inte tror på någon genomgripande
          förändring den parlamentariska vägen, det är inte hos Sveriges
          riksdag som den verkliga makten ligger."
        </p>
        <p xml:id="i-56oRgxMXAg3bLcJrzCgxiW">
          "För att bygga det socialistiska samhället krävs kamp mot kapitalismen,
          dess lagar, regler och kultur. Vi ska ju vända upp och ned på
          alltihop!"
        </p>
        <p xml:id="i-6nmXWWasPpikeoJwTW8WTC">
          "För att detta ska vara möjligt krävs att vi konfiskerar kapitalisternas
          företag och rikedomar och överför dem i samhällets, det vill säga
          folkmajoritetens ägo."
        </p>
        <p xml:id="i-Go3PeEVKMc5Dx5mPVCG6gn">
          "De senare kommer att använda polis och militär för att slå vakt
          om sina rikedomar. Om detta sker måste folket ta till strid för
          att försvara sina intressen."
        </p>
        <p xml:id="i-GpuC73mEnYiuqRSU6hRv6W">
          "Detta kallar vi kommunister proletariatets diktatur och det
          är den högsta formen av demokrati."
        </p>
        <p xml:id="i-CFTGcpDAB6uepW6RUtqUe1">
          Bidraget från Statens ungdomsstyrelse har ökat från 125 000 kr
          år 2000 till 250 000 kr år 2002. Åren 2003 och 2004 erhölls även
          extra medel efter utdelning från Svenska Spel på 222 500 kr per
          år. Till detta stöd ska läggas det som organisationen erhåller
          på lokal nivå, både i form av ekonomiska bidrag och annat. Det
          är tyvärr vanligt förekommande att kommuner upplåter lokaler och
          andra anläggningar för organisationens möten och verksamhet.
        </p>
        <p xml:id="i-WzMDBgFLjteftiJqJQP1Xp">
          Jag vänder mig i denna interpellation inte emot att organisationen
          existerar eller att dessa åsikter sprids. Det är viktigt och angeläget
          att inte i lag förbjuda politiska uppfattningar, inte ens de som
          bygger på våld, förtryck och diktatur. Det finns andra sätt att
          motverka deras förvridna ståndpunkter. Vad jag däremot vänder
          mig emot är att skattepengar används till att stödja revolutionära
          organisationer som vill störta demokratin.
        </p>
        <p xml:id="i-4vJFzo5Tar5rDoeopPYt4G">
          Avser statsrådet att vidta några åtgärder för att organisationer
          som förespråkar våld och vars främsta mål är att störta demokratin
          inte ska få några statliga bidrag i fortsättningen?
        </p>
      </div>
    </body>
  </text>
</TEI>
