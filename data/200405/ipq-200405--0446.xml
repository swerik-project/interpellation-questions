<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0446">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0446</head>
        <author who="i-SKjAmNScZ7eZ3a8Xy1J8hs">Maria Larsson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>Telia Soneras investeringar i Ryssland</topic>
        <docDate when="2005-03-08">den 8 mars</docDate>
        <status when="2005-04-22" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GS10446</external_id>
        <debate>
          <turn when="2005-04-22 09:46:43" duration="149">Thomas Östros (S)</turn>
          <turn when="2005-04-22 09:49:09" duration="319">Maria Larsson (Kd)</turn>
          <turn when="2005-04-22 09:54:24" duration="135">Ingegerd Saarinen (Mp)</turn>
          <turn when="2005-04-22 09:56:35" duration="216">Thomas Östros (S)</turn>
          <turn when="2005-04-22 10:00:08" duration="238">Maria Larsson (Kd)</turn>
          <turn when="2005-04-22 10:04:02" duration="92">Ingegerd Saarinen (Mp)</turn>
          <turn when="2005-04-22 10:05:30" duration="143">Thomas Östros (S)</turn>
          <turn when="2005-04-22 10:07:49" duration="137">Maria Larsson (Kd)</turn>
          <turn when="2005-04-22 10:10:03" duration="85">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:446 av Maria Larsson (kd) till näringsminister
          Thomas Östros om Telia Soneras investeringar i Ryssland
        </IPQ_title>
      </div>
      <div type="IPQuestionBody">
        <p xml:id="i-Hcc6BHx1vbhWA2NhMQ1gFJ">
          Medierna har i dagarna granskat hur statligt ägda företag dragit
          ned sin verksamhet i Sverige, och i stället gjort omfattande investeringar
          i utländska bolag. Denna utveckling väcker frågan om vad syftet
          med det statliga ägandet är. Den väcker också frågor kring vilka
          regler som ska gälla för dessa företag, till exempel när det gäller
          miljö, sociala villkor och företagsetik.
        </p>
        <p xml:id="i-TDW8kDD1GSNkP4Bo9oBVaE">
          Vattenfalls nyligen uppmärksammade investeringar i utländska
          kolkraftverk pekar på att affärsintressen lätt tar överhanden
          över de övriga uppdragen från ägaren, i detta fall att bidra till
          omställningen till mer miljövänlig energiförbrukning.
        </p>
        <p xml:id="i-41bcMD2uGJoUgpVDwYLPf7">
          Ett fall som inte uppmärksammats lika mycket är Telia Soneras
          investeringar i telekommarknaden i bland annat Ryssland.
        </p>
        <p xml:id="i-GQf6wtkSHNnbiV2aM17GHV">
          I tidningen Affärsvärlden, nr 1@3 den 19 januari i år beskrivs
          Telia Soneras engagemang i Ryssland. Bolaget, där svenska staten
          är den största enskilda ägaren, är sedan 2001 delägare i den ryska
          mobiloperatören Megafon. Megafon är landets tredje största mobiloperatör
          och den enda som har givits en licens att verka i hela Ryssland.
        </p>
        <p xml:id="i-WgSP9CyK43bZfa9n8E9ALr">
          Telia Sonera har gjort delar av sin investering i Megafon genom
          ägande i sin ryska samarbetspartner Telecominvest. Telecominvest
          skapades när ett antal ryska telekombolag privatiserades i mitten
          av 1990-talet, och fungerar i dag som ett holdingbolag. Aktiemajoriteten
          i Telecominvest kontrolleras av den Bermudaregistrerade investmentfonden
          IPOC.
        </p>
        <p xml:id="i-98GZVkxLJ7EGzmBq7ZdG1o">
          Vem som egentligen står bakom IPOC är dock oklart. En relativt
          okänd dansk advokat, Jeffrey Galmond, har nyligen trätt fram och
          hävdar att han äger bolaget. Det har dock förekommit många uppgifter
          i internationella medier om att den främsta förmånstagaren till
          IPOC är den ryske telekomministern Leonid Reiman, som var den
          person som var ansvarig för privatiseringen av Telecominvest.
        </p>
        <p xml:id="i-C68kZdAk9JtxJcgjyKxVMw">
          Revisionsbyrån Price Waterhouse Coopers gjorde i oktober 2004
          en genomgång av IPOC:s verksamhet, och fann att bolagets struktur
          och transaktioner tyder på att det använts för att tvätta pengar.
        </p>
        <p xml:id="i-Cm1LfAgqbSwGcrtrp9JAEN">
          Sedan dessa uppgifter framkommit har Telia Soneras ledning hållit
          låg profil i frågan. Företagets ledning har inte tillkännagivit
          vilken vetskap man haft om ägarförhållandena i Telecominvest,
          vad ledningen nu gör för att klarlägga vem som står bakom IPOC,
          eller hur ledningen förhåller sig till de framförda misstankarna
          om ekonomisk brottslighet och korruption.
        </p>
        <p xml:id="i-Et6JogcBeRQKPThvKxRV3r">
          Regeringen har tidigare markerat att "den statliga bolagssfären
          ska tillämpa nolltollerans när det gäller fusk, mygel, mutor och
          annat oetiskt beteende". Detta bör rimligen gälla oavsett om företagen
          verkar inom eller utom Sveriges gränser.
        </p>
        <p xml:id="i-NFd1qhWtAj1MyYZcAKSUh4">
          Jag vill därför fråga näringsministern:
        </p>
        <p xml:id="i-G3KWEHXJ51U4LXT3Hqwaej">
          Vilka åtgärder har statsrådet vidtagit, och vilka ytterligare
          åtgärder avser han att vidta, för att skaffa sig kännedom om vilka
          företag och personer som ytterst kontrollerar aktiemajoriteten
          i Telia Soneras, och därmed indirekt svenska statens, ryska partner
          Telecominvest?
        </p>
        <p xml:id="i-6pntLtibPFtwncBgoSPWK2">
          Vilka åtgärder har statsrådet vidtagit för att säkerställa att
          Telia Sonera inte är berört av de misstankar om penningtvätt och
          korruption, som riktats mot Telecominvest?
        </p>
        <p xml:id="i-SN7x3UjhYiM51S9xu9y8DJ">
          Vilka åtgärder avser statsrådet att vidta för att säkerställa
          att de lagar och riktlinjer som statliga företag berörs av upprätthålls
          även vid investeringar i bolag i andra länder?
        </p>
      </div>
    </body>
  </text>
</TEI>
