<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0541">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0541</head>
        <author who="i-UfnBtox9oKGvLg9RLYSNsM">Anna Lindgren</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>Kinda kanal</topic>
        <docDate when="2005-04-20">den 20 april</docDate>
        <status when="2005-05-10" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10541</external_id>
        <debate>
          <turn when="2005-05-10 14:28:20" duration="120">Ulrica Messing (S)</turn>
          <turn when="2005-05-10 14:30:16" duration="201">Anna Lindgren (M)</turn>
          <turn when="2005-05-10 14:33:33" duration="137">Ulrica Messing (S)</turn>
          <turn when="2005-05-10 14:35:46" duration="113">Anna Lindgren (M)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:541 av Anna Lindgren (m) till statsrådet
          Ulrica Messing om Kinda kanal
        </IPQ_title>
      </div>
      <div type="IPQuestionBody">
        <p xml:id="i-TMvgL1nMVKbe1Yru29h4Fn">
          Östergötland har två rikskända kanaler. Den ena är Göta kanal
          och den andra Kinda kanal. Göta kanalbolag får bidrag av staten
          för sin verksamhet.
        </p>
        <p xml:id="i-KgnW9iyq92TSJLUNadGYMQ">
          Kinda kanal betydde mycket för näringsliv och invånare i både
          Linköping och Kinda kommuner när den öppnades för trafik runt
          1870. Kanalen går genom underskön trakt i södra Östergötland,
          från Horn och Hycklinge i söder, genom Åsunden, Järnlunden, Rängensjöarna
          och Stångån till Linköping och Roxen. Där tar Göta kanal vid med
          Bergs slussar.
        </p>
        <p xml:id="i-8QtXe9sfZRmR4zo4guv2iQ">
          Numera har inte Kinda kanal någon betydelse för näringslivets
          transporter och på grund av att det genom åren byggts broar över
          kanalen är den segelfria höjden bara 3,9 meter. Därmed är intäkterna
          för små för att kunna täcka kostnaderna för driften av kanalen.
          Som turistled för motorbåtstrafik och för landturismen betyder
          kanalen mycket. Det är en verksamhet som på många sätt skulle
          kunna utvecklas ytterligare.
        </p>
        <p xml:id="i-ePA6dQ5pKcAbZNY93kPDs">
          En genomgripande kanalutredning genomfördes på 1980-talet och
          då klassades Kinda kanal som kulturskyddat riksintresse enligt
          miljöbalken. I samband med denna utredning framkom att det krävdes
          investeringar i kanalen och det utlovades statliga pengar. Några
          sådana har inte synts till under alla de år som gått.
        </p>
        <p xml:id="i-KLrXcF3mNgXmF3CjKh9VVt">
          Kanalen ägs och drivs av AB Kinda kanal, vars ägare sedan 1980-talet
          är Östergötlands läns landsting, Linköpings och Kinda kommuner
          och Göta kanalbolag.
        </p>
        <p xml:id="i-CS2dkdjFjqEqRccvofffmM">
          Det ankommer på ägarna att se till att kanalen hålls farbar efter
          alla de säkerhetsföreskrifter som finns enligt Sjöfartsverkets
          bestämmelser. Kinda kanalbolag har genom åren kunnat klara det
          löpande underhållet på slussportar och andra anordningar, men
          några ordentliga investeringar i upprustning av exempelvis kanalbankarna
          har man inte haft pengar till. Detta innebär att investeringar
          behöver göras för att områdena i direkt anslutning till kanalen
          fortsättningsvis ska vara säkra.
        </p>
        <p xml:id="i-H22rKrM5SF5jnhEvZgKU3X">
          Kinda kanal är en del av vårt levande kulturarv som har stor
          betydelse för såväl landet som regionen. Trots att Kinda kanal
          är riksintresse bidrar således inte staten med några pengar.
        </p>
        <p xml:id="i-4VH9MAfsD1rcdE5BY4xNB3">
          Jag vill därför fråga statsrådet:
        </p>
        <p xml:id="i-XRpkCTM5k1vtpv2ihS7NBN">
          Avser statsrådet att verka för att Kinda kanalbolag får statligt
          stöd för investeringar?
        </p>
      </div>
    </body>
  </text>
</TEI>
