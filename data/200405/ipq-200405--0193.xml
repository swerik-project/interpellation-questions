<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0193">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0193</head>
        <author who="i-LHnM4Er87J2DaH7xRg62zz">Roger Tiefensee</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>odling av hampa</topic>
        <docDate when="2004-11-22">den 22 november</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GS10193</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:193 av Roger Tiefensee (c) till jordbruksminister
          Ann-Christin Nykvist om odling av hampa
        </IPQ_title>
      </div>
      <div type="IPQuestionBody">
        <p xml:id="i-5wEjcqNRgoa2p9bYPgi86P">
          Den 25 mars 2004 gav riksdagen regeringen i uppdrag att undersöka
          om det är möjligt att godkänna odling av hampa för energi-, fiber-
          och proteinändamål inom eller utanför EU:s stödsystem.
        </p>
        <p xml:id="i-ADSgBXQnYyR4K1NGBwSMjC">
          Inom EU finns det två olika stödsystem för odling av hampa, dels
          arealstöd enligt rådets förordning (EG) nr 1251/1999, dels för
          odling som industri- och energigröda på uttagen areal enligt kommissionens
          förordning (EG) nr 2461/1999. Sverige har tyvärr gjort undantag
          från stödsystemet vilket innebär att odling endast är godkänd
          för fiberändamål.
        </p>
        <p xml:id="i-545Radm2Sasyzd7ggYi2YL">
          Förutsättningarna för odling av hampa är goda i Sverige. Bland
          annat på Gotland har provodlingar visat mycket höga avkastningar.
          Det finns även mångårig erfarenhet av hampaodling på Gotland så
          långt fram som på 1960-talet.
        </p>
        <p xml:id="i-HnFswyi4vZthRCmT7rro9H">
          Det finns en ganska bred uppfattning om att det mycket väl skulle
          kunna odlas hampa i Sverige till alla de ändamål som sker inom
          EU i övrigt. Mycket talar för att det i dag saknas tillräckligt
          starka skäl för att begränsa odlingen av hampa för industri- och
          energiändamål med hänvisning till folkhälsoskäl.
        </p>
        <p xml:id="i-KqTyPPPDUuHnjQStbnmVTS">
          Sedan den 11 november finns det ytterligare skäl som talar för
          hampaodling. Då fick Gotlands kommun ett positivt besked av Naturvårdsverket
          till en ansökan om att få använda rötslam på åkrar där man odlar
          hampa. I dag skickas slammet från reningsverken på Gotland till
          fastlandet, där det i bästa fall sprids ut i parker och på golfbanor.
          Men nu finns det alltså en möjlighet att behålla det på Gotland
          som gödning inom lantbruket, i första hand för odling av industri-
          och energigrödor.
        </p>
        <p xml:id="i-YKW2WuP5WvVv7BmCtgxSAG">
          Regeringens ovilja att dra tillbaka uteslutningen av industrihampa
          från EU:s stödsystem för energigrödor, kan komma att omöjliggöra
          de gotländska lantbrukarnas initiativ att minska läckaget av näringsämnen
          i lantbruket genom att sluta kretsloppet. Detta mot bakgrund av
          att de som odlar hampa för energiändamål år 2005 kommer att förlora
          sina stödrätter i EU:s nya system om inte hampan blir en godkänd
          energigröda. Den som förlorar sina stödrättigheter förlorar dem
          för all framtid. Därför brådskar beskedet om hampa kan klassas
          som energigröda inom stödsystemet för tillämpning under odlingssäsongen
          2005.
        </p>
        <p xml:id="i-BPgsWRYHeHdGUUqBKnG19A">
          Mot bakgrund av ovanstående vill jag fråga jordbruksministern:
        </p>
        <p xml:id="i-9dNvqMJBbtH5MSwRuPiQw7">
          1. Vilka åtgärder avser ministern att vidta för att dra tillbaka
          uteslutningen av industrihampa från EU:s stödsystem för energigrödor?
        </p>
        <p xml:id="i-6RytWc9qxwS6r1QUh5TVS9">
          2. Vilka åtgärder avser ministern att vidta för att frågan om
          odling av hampa för energi-, fiber- och proteinändamål inom eller
          utanför EU:s stödsystem ska bli klar för tillämpning under odlingssäsongen
          2005?
        </p>
      </div>
    </body>
  </text>
</TEI>
