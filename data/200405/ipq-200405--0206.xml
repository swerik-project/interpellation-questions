<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0206">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0206</head>
        <author who="i-DMGKRcZKJjLDnd1Mozdje8">Camilla Sköld Jansson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>EU-konstitutionen och välfärden</topic>
        <docDate when="2004-11-25">den 25 november</docDate>
        <status when="2004-12-14" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GS10206</external_id>
        <debate>
          <turn when="2004-12-14 11:59:37" duration="253">Thomas Östros (S)</turn>
          <turn when="2004-12-14 12:03:47" duration="144">Camilla Sköld Jansson (V)</turn>
          <turn when="2004-12-14 12:06:08" duration="156">Thomas Östros (S)</turn>
          <turn when="2004-12-14 12:08:41" duration="111">Camilla Sköld Jansson (V)</turn>
          <turn when="2004-12-14 12:10:28" duration="177">Thomas Östros (S)</turn>
          <turn when="2004-12-14 12:13:22" duration="113">Camilla Sköld Jansson (V)</turn>
          <turn when="2004-12-14 12:15:00" duration="130">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:206 av Camilla Sköld Jansson (v) till
          näringsminister Thomas Östros om EU-konstitutionen och välfärden
        </IPQ_title>
      </div>
      <div type="IPQuestionBody">
        <p xml:id="i-TuD9gqorbcScji95xrjEUH">
          I diskussionen om EU:s tjänstedirektiv har regeringen vid olika
          tillfällen markerat att direktivet inte får påverka våra möjligheter
          att själva bestämma över hur vi vill organisera välfärden, utbildningen
          och sjukvården. I förslaget till EU-konstitution finns det emellertid
          en artikel som, såvitt går att bedöma, innebär att vi kan tvingas
          släppa självbestämmandet om hur vi vill organisera den sociala
          välfärden och öppna upp för privata bolag från andra länder.
        </p>
        <p xml:id="i-21xf4NixBQV1HHtccwVuup">
          I förslaget till ny konstitution förs handelspolitiken över från
          enhällighet till majoritetsbeslut som grundregel samtidigt som
          politikområdet vidgas till att omfatta hälsa, utbildning och social
          service.
        </p>
        <p xml:id="i-VvzMn1XhmkPRigeRBoor4">
          I kapitlet om handelspolitik, artikel III-315:4, i utgåvan från
          den 29 oktober 2004, står det att "Rådet skall även besluta med
          enhällighet när det gäller förhandlingar och ingående av avtal
          . på sådana områden som rör handel med sociala tjänster och tjänster
          som avser utbildning och hälso- och sjukvård, om dessa avtal riskerar
          att allvarligt störa den nationella organisationen av sådana tjänster
          och inverka negativt på medlemsstaternas ansvar för att tillhandahålla
          dessa".
        </p>
        <p xml:id="i-E1U24BeZZU7KoKPpt58gAq">
          Av vad som går att utläsa så ska enhälligt beslutsfattande, alltså
          möjlighet för enskilda länder att lägga in veto, endast gälla
          om "avtal riskerar att allvarligt störa den nationella organisationen
          av sådana tjänster och inverka negativt på medlemsstaternas ansvar
          för att tillhandahålla dessa."
        </p>
        <p xml:id="i-E5co8YMFir7QLjVL9k1LR7">
          Här inställer sig ett antal frågor: Hur mycket välfärdsverksamhet
          kan det handlas med utan att det kan sägas "allvarligt störa den
          nationella organisationen av sådana tjänster"? Vem gör bedömningen?
          Vilken blir effekten i kombination med det så kallade GATS-avtalet
          inom WTO, där EU för övrigt är pådrivande, där det sägs att liberalisering
          av utbildning och sjukvård ska öka samt regleras i internationella
          handelsavtal.
        </p>
        <p xml:id="i-Gn3LufsFuTTiFYPcj6CFLi">
          Regeringen har ställt sig bakom förslaget till ny EU-konstitution.
        </p>
        <p xml:id="i-B1NFzDZnUqfewmNpxmCfcJ">
          Jag vill fråga näringsministern:
        </p>
        <p xml:id="i-YMELV4QvbeoSaDgKikKgN9">
          Avser ministern att vidta några åtgärder för att förhindra att
          vårt självbestämmande över den sociala välfärden urgröps?
        </p>
      </div>
    </body>
  </text>
</TEI>
