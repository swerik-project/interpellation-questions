<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0340">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0340</head>
        <author who="i-Vuf2iovr2aWWgDThaeqMPN">Ewa Björling</author>
        <recipient who="i-5rDWSiUBTXy1skSJScN6u3">Carin Jämtin</recipient>
        <topic>utmaningar i humanitärt bistånd</topic>
        <docDate when="2005-01-28">den 28 januari</docDate>
        <status when="2005-02-11" byWhom="Carin Jämtin" byWhomId="i-5rDWSiUBTXy1skSJScN6u3" status="answered">besvarad</status>
        <external_id source="rdwebb">GS10340</external_id>
        <debate>
          <turn when="2005-02-11 09:00:55" duration="359">Carin Jämtin (S)</turn>
          <turn when="2005-02-11 09:06:47" duration="174">Ewa Björling (M)</turn>
          <turn when="2005-02-11 09:09:36" duration="15">Ulf Sjösten (M)</turn>
          <turn when="2005-02-11 09:09:48" duration="112">Ulf Sjösten (M)</turn>
          <turn when="2005-02-11 09:11:34" duration="259">Carin Jämtin (S)</turn>
          <turn when="2005-02-11 09:15:49" duration="240">Ewa Björling (M)</turn>
          <turn when="2005-02-11 09:19:43" duration="41">Ulf Sjösten (M)</turn>
          <turn when="2005-02-11 09:20:17" duration="269">Carin Jämtin (S)</turn>
          <turn when="2005-02-11 09:24:40" duration="179">Ewa Björling (M)</turn>
          <turn when="2005-02-11 09:27:32" duration="172">Carin Jämtin (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:340 av Ewa Björling (m) till statsrådet
          Carin Jämtin om utmaningar i humanitärt bistånd
        </IPQ_title>
      </div>
      <div type="IPQuestionBody">
        <p xml:id="i-WVE85QvBsYeL9fWkoK7jWc">
          Regeringen har i en skrivelse daterad den 16 december 2004 redogjort
          för sin syn på politiken avseende humanitärt bistånd. Politikens
          utgångspunkter, mål och verktyg redovisas. Denna skrivelse avlämnades
          innan Tsunamikatastrofen inträffade och gjorde frågan om humanitärt
          bistånd högaktuell.
        </p>
        <p xml:id="i-JpLFrxdz8g4wkrAnCmrBVf">
          Aldrig någonsin tidigare har så många människor i ett så stort
          antal länder berörts samtidigt. Detta har gjort att mycket stora
          krav ställts på svenskt humanitärt bistånd den senaste tiden,
          och kommer även så att fortsätta. Vi har alla påmints om vilken
          sårbar värld vi lever i, och detta har också givit sig uttryck
          i en enormt stark vilja till att hjälpa från olika håll. Det har
          skett via ekonomisk finansiering och olika mer konkreta hjälpinsatser
          från såväl stater som stora delar av det civila samhället.
        </p>
        <p xml:id="i-ME4wtZ5fuoPibpMUA7zv2t">
          Vi ser nu mycket stora humanitära hjälpbehov av många olika slag.
          Viktigast är nu att verka för att allt stöd verkligen når fram
          till slutdestination och hamnar i rätt händer. För framtiden måste
          även de fattigas perspektiv bättre tillgodoses vid allvarliga
          naturkatastrofer. Vidare måste vi starta återuppbyggnadsarbetet.
          I en del områden finns ingen fungerande infrastruktur över huvud
          taget. Vi måste bygga upp en ny möjlighet för fattiga att skapa
          försörjning och fungerande vardagsekonomi. Detta arbete kan dock
          inte ses som akut katastrofbistånd, utan är ett betydligt mer
          långsiktigt arbete, där givare under en längre period måste vara
          beredda att stödja.
        </p>
        <p xml:id="i-GsviwaLrPi2yrxqFV5CpYN">
          Vi har också fått en hel del ytterligare kunskap om hur vi bäst
          bör agera i situationer av denna omfattning. När man i dagsläget
          efter denna ofattbara katastrof analyserar regeringens skrivelse
          visar den brister och saknar flera viktiga ställningstaganden
          avseende mål och verktyg för humanitärt bistånd.
        </p>
        <p xml:id="i-2yvR1FkdSgeQ3dG9CcJJet">
          Mot bakgrund av detta önskar jag ställa följande frågor till
          biståndsministern:
        </p>
        <p xml:id="i-X3bQ7dJNQiKt2k7sPNUV8s">
          1. Vilka åtgärder ämnar statsrådet vidta för att säkerställa
          att både nationell och internationell utvärdering och uppföljning
          sker avseende humanitärt bistånd när det gäller större naturkatastrofer?
        </p>
        <p xml:id="i-Lm1pS7gQ9oh9eHhRE6uUPp">
          2. På vilket sätt avser statsrådet att arbeta med katastrofförebyggande
          verksamhet?
        </p>
        <p xml:id="i-8zdudgKzrDGwbSxZFGTVS8">
          3. Vilka åtgärder kommer statsrådet att vidta när det gäller
          att arbeta konfliktförebyggande inom politiken för humanitärt
          bistånd?
        </p>
        <p xml:id="i-UsWGidUusgHMenLqs5EMUt">
          4. Hur avser statsrådet att arbeta för att öka samordningen mellan
          olika länder för att finansiella resurser till humanitärt bistånd
          ska kunna användas så effektivt som möjligt?
        </p>
        <p xml:id="i-DUJ8X3zEXSDPrmuCzQppEo">
          5. På vilket sätt kommer statsrådet att göra riskanalyser för
          att minimera risken för korruption avseende humanitärt bistånd?
        </p>
        <p xml:id="i-T1hD5zEEbLqYcbjUe3bZji">
          6. Hur kommer statsrådet att verka för att fokusera på ökad respekt
          för mänskliga rättigheter i de länder som är mottagare av humanitärt
          bistånd och där samtidig brist på mänskliga rättigheter förekommer?
        </p>
      </div>
    </body>
  </text>
</TEI>
