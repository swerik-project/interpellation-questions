<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0238">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0238</head>
        <author who="i-P9fVT6wJo29FgZWPQLxr6o">Anna Grönlund Krantz</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>småföretagarpolitik</topic>
        <docDate when="2004-12-03">den 3 december</docDate>
        <status when="2004-12-14" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GS10238</external_id>
        <debate>
          <turn when="2004-12-14 12:17:06" duration="222">Thomas Östros (S)</turn>
          <turn when="2004-12-14 12:20:44" duration="264">Anna Grönlund Krantz (Fp)</turn>
          <turn when="2004-12-14 12:25:04" duration="213">Lars-Ivar Ericson (C)</turn>
          <turn when="2004-12-14 12:28:33" duration="266">Thomas Östros (S)</turn>
          <turn when="2004-12-14 12:32:55" duration="217">Anna Grönlund Krantz (Fp)</turn>
          <turn when="2004-12-14 12:36:29" duration="98">Lars-Ivar Ericson (C)</turn>
          <turn when="2004-12-14 12:38:04" duration="261">Thomas Östros (S)</turn>
          <turn when="2004-12-14 12:42:12" duration="126">Anna Grönlund Krantz (Fp)</turn>
          <turn when="2004-12-14 12:44:06" duration="163">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:238 av Anna Grönlund Krantz (fp) till
          näringsminister Thomas Östros om småföretagarpolitik
        </IPQ_title>
      </div>
      <div type="IPQuestionBody">
        <p xml:id="i-8hTavKMumCP8wctYE2Xm9v">
          Socialdemokratiska regeringen har ibland varit för njugg mot
          småföretagen. Det är dags att vi ändrar attityd, sade Sveriges
          nye finansminister Pär Nuder nyligen i socialdemokraternas partitidning
          Aktuellt i Politiken.
        </p>
        <p xml:id="i-SLLEwoboZ1Lc9qf3kKxdod">
          Bra talat!
        </p>
        <p xml:id="i-XNhNKeL8oShKpnL4RiGHr6">
          Men jag har arbetat med småföretagarfrågor i Folkpartiet under
          flera år nu och jag känner tyvärr igen detta sätt att prata. Det
          gör tyvärr även Sveriges småföretagare.
        </p>
        <p xml:id="i-LPHDwDbkgTSrMDTCWWycX5">
          Tusentals svenska småföretagare har tvingats lägga ned sin verksamhet
          sedan Mona Sahlin talade om småföretagarna som vår tids hjältar.
          Andra socialdemokratiska ministrar har också gjort läpparnas bekännelse
          till företagandet.
        </p>
        <p xml:id="i-UYMrMSbK38HvQLHsvSytWm">
          Hellre gjort en gång än sagt tusen gånger, brukar det heta. Ett
          talesätt som Sveriges småföretagare helt säkert håller med om.
          För den här regeringen har inte gjort mycket för företagsamheten,
          trots att den haft tio år på sig.
        </p>
        <p xml:id="i-CZkBQ6eXgHQwdrixq7CpHs">
          Jo, en sak har den gjort. Vid årsskiftet avskaffas arvs- och
          gåvoskatten. Det är en välkommen åtgärd för de småföretag som
          snart ska gå igenom ett generationsskifte. Men vad gör regeringen
          för de nya företag som kämpar för att etablera sig och för att
          kunna växa och anställa?
        </p>
        <p xml:id="i-UkHvhKZe11PUa9yV8RwGqW">
          Hur blir det med de förenklingar av regelkrånglet som enligt
          regeringens egen myndighet Nutek kostar företagen mellan 60 och
          70 miljarder kronor om året? Redan 1998 lovade regeringen att
          börja minska regelbördan. Men enligt Näringslivets Regelnämnd
          har bördan inte blivit mindre, utan större, under den tiden.
        </p>
        <p xml:id="i-HAJBC7FB9uHjDms7TwN2Nr">
          Hur blir det med den sänkning av skatterna för fåmansbolag som
          regeringen länge lovat? Den lilla höjning av klyvningsräntan som
          riksdagen beslutat om sänker fåmansbolagens skattebörda med några
          tiotal miljoner @ inte den miljard som regeringen talar om.
        </p>
        <p xml:id="i-UHzskUeZk1AxmbizxoarwS">
          Den ökade arbetsgivarbördan för sjukförsäkringen som regeringen
          föreslagit är ännu ett krokben för småföretagen som gör det ännu
          mer riskabelt för dem att anställa ny arbetskraft.
        </p>
        <p xml:id="i-SXYbmQPBpmoZpgRnTkJ4Vy">
          Vad lovar näringsministern att konkret göra för småföretagen
          nästa år för att visa att denna nya attityd inte bara består av
          ord?
        </p>
      </div>
    </body>
  </text>
</TEI>
