<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0159">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0159</head>
        <author who="i-9Rr7JqtzHpZv84evqPH4D8">Karin Enström</author>
        <recipient who="i-CcdZckB2ErC625pmVtogZg">Leni Björklund</recipient>
        <topic>amfibiekåren</topic>
        <docDate when="2004-11-18">den 18 november</docDate>
        <status when="unknown" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GS10159</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:159 av Karin Enström (m) till försvarsminister
          Leni Björklund om amfibiekåren
        </IPQ_title>
      </div>
      <div type="IPQuestionBody">
        <p xml:id="i-6VpBybM5kaBv71x9WtYmGR">
          Försvarsmakten har genomgått stora förändringar under det senaste
          decenniet. När man beslöt att lägga ned de gamla kustartilleriförbanden
          växte en ny typ av förband fram, amfibieförbanden. Dessa skapades
          med bland annat en världsunik kompetens, rörlig strid i skärgården.
          Då inget annat land i världen besitter denna kompetens är vår
          kunskap internationellt efterfrågad. Detta visar sig, bland annat
          av de intresseförfrågningar som FN framfört till Sverige de senaste
          åren.
        </p>
        <p xml:id="i-DjBRjAbME2FaZ4fncViDnh">
          I försvarspropositionens förslag till ny grundorganisation föreslås
          bland annat att Amf 1 i Vaxholm flyttas till Berga samt att Amf
          4 och AmfSS ska läggas ned. Den arbetsrättsliga lagstiftningen
          medger inte att den nuvarande personalbundna kompetensen kan medfölja
          flytten till Berga. Detta kombinerat med nedläggningarna av Amf
          4 och AmfSS gör att samtliga i dag tjänstgörande amfibieofficerare,
          ett helt vapenslag, hamnar på riksturordningslistan med väldigt
          begränsade möjligheter att återgå i amfibisk tjänst. Detta på
          grund av att turordningskretsar är kopplade till ortsbegrepp och
          riksturordning för uppsagd personal. Således kommer det nya amfibieregementet
          på Berga att i första hand bemannas av personal som i dag är stationerad
          på Berga, utan någon amfibiekompetens. Detta kombinerat med den
          uppsägning på grund av arbetsbrist som ÖB nu är tvungen att lägga
          fram leder till att amfibiekåren urholkas. Den amfibiekompetens
          man byggt upp riskerar att helt försvinna när officerare inom
          skrået sägs upp och försvinner från Försvarsmakten.
        </p>
        <p xml:id="i-WGnGXnE1C2PFAqwTCY7wST">
          Jag vill nu mot denna bakgrund ställa frågan till försvarsminister
          Leni Björklund:
        </p>
        <p xml:id="i-UfXah1fDbShBDCVgnYcEUq">
          Vilka åtgärder tänker hon vidta för amfibiekårens fortsatta överlevnad
          och hur har hon tänkt att bevara den kompetens som officerare
          inom amfibiekåren i dag besitter?
        </p>
      </div>
    </body>
  </text>
</TEI>
