<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0301">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0301</head>
        <author who="i-BUsYTbnmyQrtHXSA2gEp9T">Torsten Lindström</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>demokratiutveckling i Vitryssland</topic>
        <docDate when="2005-01-12">den 12 januari</docDate>
        <status when="2005-02-03" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10301</external_id>
        <debate>
          <turn when="2005-02-03 12:02:11" duration="259">Laila Freivalds (S)</turn>
          <turn when="2005-02-03 12:02:17" duration="253">Laila Freivalds (S)</turn>
          <turn when="2005-02-03 12:06:26" duration="255">Torsten Lindström (Kd)</turn>
          <turn when="2005-02-03 12:06:26" duration="256">Torsten Lindström (Kd)</turn>
          <turn when="2005-02-03 12:10:37" duration="124">Laila Freivalds (S)</turn>
          <turn when="2005-02-03 12:10:39" duration="122">Laila Freivalds (S)</turn>
          <turn when="2005-02-03 12:12:37" duration="238">Torsten Lindström (Kd)</turn>
          <turn when="2005-02-03 12:12:37" duration="240">Torsten Lindström (Kd)</turn>
          <turn when="2005-02-03 12:16:32" duration="98">Laila Freivalds (S)</turn>
          <turn when="2005-02-03 12:16:34" duration="98">Laila Freivalds (S)</turn>
          <turn when="2005-02-03 12:18:06" duration="151">Torsten Lindström (Kd)</turn>
          <turn when="2005-02-03 12:18:08" duration="149">Torsten Lindström (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:301 av Torsten Lindström (kd) till utrikesminister
          Laila Freivalds om demokratiutveckling i Vitryssland
        </IPQ_title>
      </div>
      <div type="IPQuestionBody">
        <p xml:id="i-Y4yFW4JjYQzPMDb729t4Uc">
          Söndagen den 17 oktober 2004 var det val i vårt grannland Vitryssland.
          Föga förvånande fick diktatorn Lukasjenko nytt "förtroende" och
          mycket talar nu för att han, om inget sker, förblir diktator på
          livstid. Valobservatörerna, till exempel från OSSE, talade om
          att valet genomfördes "i rädsla" och att reell debatt saknades.
          Den vitryska oppositionen kritiserade ännu ett riggat val. Vitryssarna
          får än en gång vänta på den frihet och de mänskliga rättigheter
          som medborgarna i de europeiska grannländerna tar för självklara
          samtidigt som de indoktrineras med en hemkokt brygd av kommunism,
          nationalism och främlingsfientlighet. Förföljelserna av de oliktänkande,
          oppositionella, fria journalister och av troende judar och kristna
          förvärras. Vitryssland är ett av de länder i Europa där den demokratiska
          utvecklingen går åt fel håll. Demokratin urholkas, tidningar stängs,
          oppositionspolitiker fängslas, journalister döms till straffarbete
          och valresultat ogilitigförklaras.
        </p>
        <p xml:id="i-TdwRXTMm7SGmK9ALsotqio">
          Sommaren 2001 rapporterades att en hemlig dödspatrull, organiserad
          av den vitryska staten, stod bakom kidnappningar och mord. ILO
          har pekat ut Vitryssland som ett av fyra länder i världen där
          det sker flest kränkningar av mänskliga rättigheter i arbetslivet.
          Kulmen var valet 2001 som kritiserades starkt av västerländska
          observatörer. Under valets gång protesterade tusentals vitryska
          medborgare mot presidenten. När val i Vitryssland utfaller i ett
          för regimens smak alltför stort stöd för oppositionen slogs ett
          eget resultat fast där dess företrädare fick större utrymme. Oppositionen
          hindras av godtyckliga bestämmelser, skräddarsydda för att sätta
          krokben för dem.
        </p>
        <p xml:id="i-S9biKouFXWnXmzUedTLHcy">
          Vitryssland förfaller också på andra sätt. Aids har drabbat landet
          hårt. 4 000 personer sägs ha drabbats av sjukdomen enligt offentliga
          beräkningar, men den siffran är med säkerhet långt ifrån den verkliga
          omfattningen. Många smittade har inte råd med mediciner. Tjernobylolyckan
          1986 drabbade Vitryssland oerhört hårt. Hundratusentals drabbades
          av det radioaktiva nedfallet. 20 % av jordbruksmarken bestrålades
          så kraftigt att den fortfarande inte går att använda. Vittnen
          beskriver hur den värst drabbade zonen fortfarande omgärdas av
          taggtråd där människor lever som i ett koncentrationsläger. Informationen
          från regimen om skadorna har brustit och många vet fortfarande
          inte om katastrofens verkliga effekter på deras liv. Nu rapporterar
          västliga medier om hur den vitryska regimen uppmuntrar människor
          att bosätta sig i radioaktivt skadade områden. De hot som experter
          pekar på nonchaleras sålunda av de vitryska myndigheterna.
        </p>
        <p xml:id="i-2GG3PGMpSemb6SSbzVNobJ">
          Situationen är också ett hot mot andra länder. Den internationella
          brottsligheten och terrorismen hotar freden. Sverige måste agera
          resolut mot en regim i Europa som tros ha samröre med och kanske
          är en del av de stater som kallas "ondskans axelmakter". Kravet
          på tydliga åtgärder från regeringen för att ändra Vitrysslands
          farliga politiska inriktning gäller därför inte bara för den vitryska
          befolkningens skull, utan också för att säkra tryggheten i hela
          Europa.
        </p>
        <p xml:id="i-UcL3TXLCX75ttHWGbN9QwD">
          EU har sedan flera år avstått från förbindelser på högre nivå
          med Vitryssland. Det har varit en god tanke även om få resultat
          har gått att se av denna hållning. Snarare kan det nu vara tid
          att intensifiera kontakterna med den demokratiska oppositionen
          och på så sätt stödja landets utveckling i något som så småningom
          kan bli en demokratisk utveckling.
        </p>
        <p xml:id="i-9EBJrrrUgR4zTGb3CuhHvY">
          Sverige har i flera år saknat diplomatisk representation i Vitryssland.
          Regeringen har beslutat att placera en diplomat i huvudstaden
          Minsk. Det är positivt. Men genom att återuppta de diplomatiska
          förbindelserna med landet växer det svenska ansvaret att sätta
          press på regimen att vidta åtgärder för att ändra landets negativa
          utveckling. Sverige måste tydligare agera för en demokratisk utveckling.
        </p>
        <p xml:id="i-KPoyQCHhozU2kUeoN96SWB">
          Vi får inte låta Vitryssland bli en bortglömd diktatur. Hos vitryssarna,
          kanske starkast bland de yngre, finns en längtan efter de mänskliga
          fri- och rättigheter som svenskar tar för givna. Sveriges uppgift
          är att stödja dessa människor att en gång få uppleva dessa rättigheter.
          För det krävs en aktiv svensk Vitrysslandspolitik där det svenska
          arbetet särskilt inriktas på att stödja arbetet för demokrati
          och mänskliga rättigheter.
        </p>
        <p xml:id="i-Vm6fxPdQfP3pxvpPaLUqSV">
          I dag underhåller Sverige den vitryska regimen genom att sedan
          1996 köpa högteknologiskt krigsmateriel från den vitryska staten.
          Det senaste kontraktet slöts så sent som hösten 2003. Enligt uppgifter
          uppgår handeln till ca 90 miljoner kronor under åren 1996@2003.
          Under motsvarande period har Sverige förmedlat 60 miljoner kronor
          till demokratifrämjande insatser. Sverige har alltså betalat mer
          för vapen än för stöd till en demokratisk utveckling med mänskliga
          rättigheter. Därmed bidrar Sverige till att den vitryska diktaturen
          får en starkare ställning. Det är givetvis oacceptabelt. Sverige
          måste därför omedelbart stoppa importen av krigsmateriel från
          Vitryssland. I ett frågesvar rörande detta till riksdagen har
          regeringen låtit meddela att den aktuella upphandlingen genomfördes
          utifrån strikt affärsmässiga grunder av Försvarets materielverk.
          Detta innebär att om de kommersiella och tekniska villkoren uppfylls
          så vinner det anbud som har lägsta pris. I detta fall var det
          ett företag från Vitryssland som vann ordern i konkurrens med
          leverantörer från fem andra länder.
        </p>
        <p xml:id="i-Q85ZN3PqwwWbxk17me8o4X">
          Sverige ska självklart vara en föregångare som vid köp av vapen
          enkom handlar från länder som respekterar de mänskliga rättigheterna
          och demokratins grundvalar. Tanken att svenska skattemedel skulle
          medverka till att understödja regimer byggda på diktatur och avsaknaden
          av mänskliga rättigheter är oacceptabel. I fallet Vitryssland
          är därtill vapenköpen rent kontraproduktiva i förhållande till
          stödet för demokratiutveckling. Vapenhandeln mellan Sverige och
          Vitryssland bör därför snarast upphöra.
        </p>
        <p xml:id="i-No7fsnm5ra7bP79rK4grSA">
          Mot bakgrund av det ovan anförda vill jag fråga utrikesministern:
        </p>
        <p xml:id="i-3KRbcAcUbpDo3cuqdafMg4">
          Vilka åtgärder avser utrikesministern att vidta för att Sverige
          aktivt ska stödja en demokratisk utveckling i Vitryssland?
        </p>
        <p xml:id="i-JFKUhvXjHSR36A4seDocda">
          Avser utrikesministern att verka för ett stopp för vapenhandeln
          med Vitryssland?
        </p>
      </div>
    </body>
  </text>
</TEI>
