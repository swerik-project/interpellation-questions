<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0457">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0457</head>
        <author who="i-9Rr7JqtzHpZv84evqPH4D8">Karin Enström</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>helikoptrar inom sjöräddningen</topic>
        <docDate when="2005-03-11">den 11 mars</docDate>
        <status when="2005-04-12" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10457</external_id>
        <debate>
          <turn when="2005-04-12 18:14:42" duration="212">Ulrica Messing (S)</turn>
          <turn when="2005-04-12 18:18:11" duration="126">Karin Enström (M)</turn>
          <turn when="2005-04-12 18:20:13" duration="152">Annelie Enochson (Kd)</turn>
          <turn when="2005-04-12 18:22:42" duration="186">Ulrica Messing (S)</turn>
          <turn when="2005-04-12 18:25:44" duration="124">Karin Enström (M)</turn>
          <turn when="2005-04-12 18:27:44" duration="117">Annelie Enochson (Kd)</turn>
          <turn when="2005-04-12 18:29:37" duration="138">Ulrica Messing (S)</turn>
          <turn when="2005-04-12 18:31:52" duration="60">Karin Enström (M)</turn>
          <turn when="2005-04-12 18:32:48" duration="46">Ulrica Messing (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:457 av Karin Enström (m) till statsrådet
          Ulrica Messing om helikoptrar inom sjöräddningen
        </IPQ_title>
      </div>
      <div type="IPQuestionBody">
        <p xml:id="i-XrUSuLYc3r1GPCynzfdySN">
          De neddragningar som försvaret drabbats av påverkar inte enbart
          anställda på respektive regementsort utan även befolkningen i
          övrigt i de berörda orterna. Trygghet som man fått genom närvaron
          av regementens existens försvinner nu.
        </p>
        <p xml:id="i-P5Xs6Pfxn1BaZNrjdVzD8E">
          I försvarsbeslutet ingår att antalet helikoptrar i försvaret
          i princip halveras. De tunga helikoptrar med sjöoperativ förmåga
          baseras i Ronneby i Blekinge, medan övriga baseras i Linköping.
          I övrigt så baseras helikoptrar för militär räddningstjänst i
          Luleå respektive Såtenäs medan nuvarande baseringar på Berga respektive
          Säve avvecklas. Detta leder till att det kommer att ta cirka två
          timmar för en militär räddningshelikopter att ta sig från Ronneby
          till skärgården i Stockholm och en knapp timme till Göteborgs
          skärgård. Detta är ohållbart. Sjöfartsverket visar i en utredning
          att det kommer att bli en försämring gällande sjöräddningskapaciteten
          när den militära beredskapen försvinner på Berga och Säve. Sjöfartsverket
          har av denna anledning fått i uppdrag att handla upp helikopterresurser
          så att räddningsberedskapen inte försämras i förhållande till
          nuläget.
        </p>
        <p xml:id="i-Pfx5EayhZUCF7vbQhvAmh8">
          I dag finns det kompetens och resurser inom försvaret för sjöräddning.
          Det borde då vara det mest naturliga att bevara och utnyttja denna.
          Även i framtiden kommer försvaret att utnyttja helikoptrar för
          mark- och sjöoperativa uppgifter. Den utbildning och utrustning
          som krävs för dessa uppgifter omfattar även sjöräddning.
        </p>
        <p xml:id="i-LRonki2kzfLSqbG83uR9zw">
          Statsrådet har tidigare varit av meningen att man ska söka kostnadseffektiva
          lösningar där samhällets samlade resurser utnyttjas effektivt.
          Detta verkar tydligen inte vara aktuellt längre då lösningen med
          att köpa in kompletterande sjöräddningskapacitet av civila entreprenörer
          samtidigt som försvarets kapacitet avvecklas är inget annat än
          resursslöseri. Någon samordning av de resurser som finns existerar
          inte och något samarbete departementen emellan tycks inte heller
          finnas.
        </p>
        <p xml:id="i-NbJELZNReVt4fnSfskQAB4">
          De som blir lidande av denna ineffektivitet är de bofasta skärgårdsborna,
          de hundratusentals sommarbesökare och inte minst färjepassagerare
          som får sin trygghet hotad och de anställda inom försvaret som
          besitter värdefull kompetens vilken regeringen vägrar ta till
          vara eller ännu värre förnekar.
        </p>
        <p xml:id="i-Ww3aT4MUKmb5gkbWPknYXu">
          Mot bakgrund av detta vill jag fråga statsrådet:
        </p>
        <p xml:id="i-B3CQXD2BXCEXaeEJvesVC6">
          Vilka åtgärder tänker statsrådet vidta för att på bästa möjliga
          sätt ta till vara redan existerande resurser för sjöräddning som
          finns inom försvaret?
        </p>
        <p xml:id="i-7VEbjxkFxWuFNfAxjgFoMv">
          Vilka åtgärder tänker statsrådet vidta för att säkerställa att
          samordningen fungerar på bästa sätt departementen emellan?
        </p>
      </div>
    </body>
  </text>
</TEI>
