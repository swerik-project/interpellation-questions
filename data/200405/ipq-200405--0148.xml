<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0148">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0148</head>
        <author who="i-UmSX9m2mxvWevquvVduNpz">Anne-Marie Ekström</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>kvinnors skyddsbehov</topic>
        <docDate when="2004-11-16">den 16 november</docDate>
        <status when="unknown" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GS10148</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:148 av Anne-Marie Ekström (fp) till statsrådet
          Barbro Holmberg om kvinnors skyddsbehov
        </IPQ_title>
      </div>
      <div type="IPQuestionBody">
        <p xml:id="i-R7TvP26babXskUH4mMVij">
          En kvinna som i dag befinner sig på flykt kan ha olika skäl till
          det. Skälet kan naturligtvis vara politisk förföljelse men i dag
          förekommer också skäl för förföljelse som är knutna till att kvinnan
          är just kvinna.
        </p>
        <p xml:id="i-P9AzEL5TkEuLuHHwe1kajZ">
          Könsrelaterad förföljelse kan inte definieras entydigt. I dag
          är systematiska våldtäkter och förnedring av kvinnor vanligt i
          krigssituationer. Våldtäkter förekommer också när kvinnan eller
          kvinnans make är oliktänkande eller tillhör någon föraktad minoritet.
          Risk för hedersmord och könsstympning är andra orsaker till att
          kvinnor flyr från sitt land. De kvinnor som flyr har således ofta
          skymfats och utsatts för såväl förnedring som sexuella övergrepp.
          De övergrepp som kvinnor utsätts för har i många kulturer en koppling
          till begrepp som heder och skuld. En kvinna som utsätts för övergrepp
          skuldbeläggs och hon kan omöjligt berätta för sin egen man eller
          familj vad hon varit med om.
        </p>
        <p xml:id="i-RH4rQWP99spwGGTaqznXRL">
          Kvinnor har således ofta andra skäl än män till att få skydd
          men utlänningslagens lagar och rådande praxis som styr asylprocessen
          är i stort anpassade till män. Därför har Migrationsverket tagit
          fram riktlinjer för utredning och bedömning av kvinnors skyddsbehov.
          Det är positivt. Tyvärr verkar det vara som att riktlinjerna inte
          följs i den utsträckning som vore önskvärt.
        </p>
        <p xml:id="i-2u19dAVzLR1cBEMPJo4jek">
          I riktlinjerna står det hur viktigt det är med sekretess när
          kvinnors asylskäl utreds. Med tanke på den syn på våldtäkt som
          finns i vissa länder så är det viktigt att kvinnans berättelse
          @ om hon blivit utsatt för våldtäkt @ inte når mannen. Tyvärr
          följdes inte detta i fallet där en kvinna från Dagestan hade blivit
          utsatt för våldtäkt i sitt hemland. Hon flydde hit till Sverige
          med sin man och sina barn. Eftersom våldtäkt i kvinnans hemland
          betraktas som en skam vågade hon inte berätta detta för sin man.
          Men när familjen fick ett gemensamt avslagsbeslut från Migrationsverket
          så fanns kvinnans berättelse om våldtäkten med. När mannen fick
          den vetskapen lämnade han henne. Hon betraktas numera som en skamfläck
          för familjen och hotas till livet av sin familj. Kvinnan ska avvisas.
        </p>
        <p xml:id="i-NmRaye6pwpFkynupes8WNk">
          I riktlinjerna nämns också att ensamstående kvinnor, eventuellt
          med minderåriga barn, kan vara mer utsatta och mer sårbara än
          andra. Kvinnor som saknar anhöriga är mycket utsatta i vissa länder.
          Ensamstående kvinnor stöts många gånger ut ur samhället och den
          enda möjlighet de har att försörja sig är prostitution. Finns
          det då barn med i bilden så riskerar deras situation att bli ohållbar.
          Barnkonventionen som värnar barnens bästa åsidosätts i sådana
          fall. För kvinnor är det som kallas "inre flykt" många gånger
          inget reellt alternativ.
        </p>
        <p xml:id="i-LhkuUfiRUAFsBwS6iQ9z7Q">
          Även om förhållandena på papperet förändras i ett land så är
          det inte säkert att motsvarande sker i praktiken. Möjligheterna
          att skydda enskilda mot övergrepp varierar från land till land.
          Det är absurt att föreslå att en kvinna ska söka skydd hos en
          polis om samma polis eller dennes kollega våldtagit henne. Mot
          bakgrund av detta är innehållet i Migrationsverkets avslag som
          gäller en kvinna som tillhör en minoritet från Turkiet absurt.
        </p>
        <p xml:id="i-3phr61J2YZ7WpRbgAYA2eu">
          Kvinnan blev våldtagen av polisen i sin hemstad i samband med
          att hennes make bortfördes och senare dödades. I en container
          kom hon till Sverige med sina barn med hjälp av smugglare. Dessutom
          har hon senare konverterat till kristendomen. Hon hotas till livet
          av sin familj eftersom hon är en skam för familjen. I avslagsbeslutet
          från Migrationsverket står det att eventuella hot och trakasserier
          man upplever "är att betrakta som brott enligt turkisk lag. Huvudprincipen
          måste vara att om en person känner sig hotad kontaktar den lokala
          polismyndigheten." Hur kan man uppmana en kvinna som blivit våldtagen
          av polisen att uppsöka samma polis? I Utrikesdepartementets promemoria
          om mänskliga rättigheter i Turkiet 2003 står det att hedersmord
          förekommer på landsbygden. Även denna kvinna ska avvisas.
        </p>
        <p xml:id="i-bpELrH1u3GZvUBDexq8kQ">
          I de nämnda fallen har Migrationsverket inte följt sina egna
          riktlinjer.
        </p>
        <p xml:id="i-4oGSaN2NvPF2j4eAFS1JMM">
          För många kvinnor är det svårt att berätta om de grymheter de
          varit med om. Det är tillräckligt svårt i vår svenska kultur att
          berätta att man varit med om en våldtäkt. I ett land där kvinnan
          dessutom riskerar att förskjutas av både man och övrig släkt är
          det ännu svårare. Det är inte något konstigt att kvinnan inte
          berättar att hon blivit sexuellt utnyttjad vid en första intervju.
          Detta måste en utredare kunna genomskåda. Därför måste utredaren
          vara synnerligen kompetent och ha kunskap både i intervjuteknik
          och om de länder kvinnan kommer från. Utredaren måste ha både
          inlevelseförmåga och tålamod. Även detta står i riktlinjerna.
        </p>
        <p xml:id="i-QmdsgzdWc4BjA6prXfyJas">
          Enligt utlänningslagen (1989:529) 3 kap. 3 § 1 st. 3 p. framgår
          att en person som inte anses som flykting ska anses som skyddsbehövande
          i övrigt om personen lämnat det land han eller hon är medborgare
          i på grund av att han eller hon känner välgrundad fruktan för
          förföljelse på grund av sitt kön.
        </p>
        <p xml:id="i-kDybnhxJyyjJEUGqE2po1">
          Vilka åtgärder ämnar migrationsministern vidta för att riktlinjerna
          för utredning och bedömning av kvinnors skyddsbehov följs i större
          utsträckning än som görs i dag?
        </p>
      </div>
    </body>
  </text>
</TEI>
