<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0178">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0178</head>
        <author who="i-43NmWWYd8vEgZrkoXWWCXx">Rosita Runegrund</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>åtgärder för anhörigvårdare</topic>
        <docDate when="2004-11-19">den 19 november</docDate>
        <status when="2004-12-17" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS10178</external_id>
        <debate>
          <turn when="2004-12-17 14:28:47" duration="207">Ylva Johansson (S)</turn>
          <turn when="2004-12-17 14:32:07" duration="100">Rosita Runegrund (Kd)</turn>
          <turn when="2004-12-17 14:33:40" duration="152">Rosita Runegrund (Kd)</turn>
          <turn when="2004-12-17 14:36:04" duration="245">Kerstin Heinemann (Fp)</turn>
          <turn when="2004-12-17 14:40:02" duration="206">Ylva Johansson (S)</turn>
          <turn when="2004-12-17 14:43:21" duration="243">Rosita Runegrund (Kd)</turn>
          <turn when="2004-12-17 14:47:20" duration="127">Kerstin Heinemann (Fp)</turn>
          <turn when="2004-12-17 14:49:24" duration="132">Ylva Johansson (S)</turn>
          <turn when="2004-12-17 14:51:26" duration="144">Rosita Runegrund (Kd)</turn>
          <turn when="2004-12-17 14:53:40" duration="39">Ylva Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:178 av Rosita Runegrund (kd) till statsrådet
          Ylva Johansson om åtgärder för anhörigvårdare
        </IPQ_title>
      </div>
      <div type="IPQuestionBody">
        <p xml:id="i-2Xr5WJUHcjTvAovGrFD4xD">
          Anhörigvården utgör basen i vård- och omsorgsarbetet. För många
          är tillgången till en anhörig en förutsättning för att man ska
          kunna vårdas i hemmet. Utvecklingen inom vården och omsorgen har
          medfört att anhöriga fått ta ett ökat ansvar för de äldres vård
          och omsorg. Men det går inte att lägga omsorgsansvar på de anhöriga
          utan att ge dem tillräckligt med stöd och resurser. Stödet till
          anhörigvårdarna behöver förbättras @ och det behöver inte enbart
          innebära ekonomiskt stöd.
        </p>
        <p xml:id="i-PB2ywMqXPihaCatse62Mkz">
          Det förekommer i dag en omfattande "anhörigprövning" vid biståndshandläggning
          av hemtjänstinsatser. Som ett villkor för att erhålla hjälp, prövas
          i många kommuner om inte insatsen kan tillhandahållas av make
          eller maka eller samboende eller av någon annan anhörig utanför
          hemmet. Resultaten visar att det förekommer en systematisk prövning
          av anhörigas ansvarstagande för vård och omsorg.
        </p>
        <p xml:id="i-LS5HUexehEYXdE8tSTmucy">
          Socialstyrelsen har varnat för att om anhörigas benägenhet att
          vårda skulle avta, skulle välfärdssystemet på äldreomsorgens område
          rämna. Det kan noteras att utvecklingen mot ett allt större ansvarstagande
          för anhöriga har också bekräftats i flera av Socialstyrelsens
          tidigare rapporter.
        </p>
        <p xml:id="i-AfN7u9uLeEKCRmcKNTqXC4">
          I det tysta görs vårdinsatser som, om de inte utfördes, skulle
          få hela Vård-Sverige att kollapsa. År ut och år in, dygnetrunt.
          Oftast utan någon avlastning. Avlastningen får i stället staten,
          landstingen och kommunerna. I förlängningen riskerar den här utvecklingen
          att leda till ett ifrågasättande av den solidariska finansieringen
          av vård och omsorg.
        </p>
        <p xml:id="i-Rf3VifpAoXjkPp3dKK9v1y">
          Kristdemokraterna menar att det avgörande rimligen är hur samhällets
          stöd till anhörigvårdarna utformas. Den självklara utgångspunkten
          borde vara att se och erkänna familjens och de närståendes roll
          och funktion i vården av äldre, sjuka eller funktionshindrade.
          Arbetet måste ta sin utgångspunkt i att anhörigvårdare har rätt
          till praktisk och ekonomisk hjälp, information och handledning
          för att frivilligt kunna ta sig an uppgifter som annars skulle
          utföras av vårdpersonal med flera års utbildning. Uppgiften som
          anhörigvårdare får inte vara påtvingad. Anhörigrollen måste uppvärderas,
          erkännas och ges stöd för att möta framtidens behov.
        </p>
        <p xml:id="i-RVKgUbyrMyeRFtGqan18cd">
          Riksdagen beslutade 1998 om statliga stimulansbidrag till kommunerna
          @ Anhörig 300. De tillkom med anledning av den nationella handlingsplanen
          för äldrepolitiken och betalades ut under tre år. De anvisade
          medlen var avsedda att påskynda utvecklingen av olika stödformer
          för anhörigvårdare. Inriktningen på arbetet var att åstadkomma
          en varaktig kvalitetshöjning i det stöd som kommunerna erbjuder
          anhöriga och närstående.
        </p>
        <p xml:id="i-5S6LXJjBjdygKbWfT8CRki">
          I Socialstyrelsens slutrapport om den nationella handlingsplanen
          för äldrepolitiken konstateras att antalet äldre personer som
          får mer omfattande insatser i form av hemtjänst och hemsjukvård
          har ökat under senare år, samtidigt som ett stort antal äldre
          med mer begränsade hjälpbehov har ställts helt utanför den offentliga
          omsorgen.
        </p>
        <p xml:id="i-BW3XPtZaSTGb7mSxXUZszk">
          Det behövs hälsoekonomiska studier och forskning om vad hälsokontroller,
          hälsovård och andra stödåtgärder innebär för hälsotillståndet
          hos anhörigvårdare och för tryggheten i rollen. Det i sin tur
          skapar förutsättningar för att, om man så vill, fortsätta vårda
          sin anhörige hemma. Knappt 30 % av kommunerna har samarbete med
          högskola eller FoU-enhet när det gäller utveckling av anhörigstödet.
          Denna brist på forskning om de äldres vård och omsorg står i märklig
          kontrast till den omfattning och betydelse som insatserna från
          de anhöriga har.
        </p>
        <p xml:id="i-WD6X6cVHrqn9FGEChQEfRC">
          Forskningen inom detta område behöver utökas. I dag är kunskapen
          ganska begränsad om förhållandena vad gäller närståendes engagemang,
          konsekvenser för den äldre, samspelet med den offentliga sektorns
          vård och omsorg, stöd till den som vårdar etcetera. Exempel på
          forskningssatsningar kan vara att analysera sambandet mellan den
          offentliga vården och anhörigomsorgen. Vidare vore det önskvärt
          med en nationell studie om omfattningen av anhörigvård i Sverige.
        </p>
        <p xml:id="i-MFiM7Qvx6MeXTfZLb6RJWL">
          Socialstyrelsen bör, enligt Kristdemokraterna, få i uppdrag att
          fastställa riktlinjer för hur stödet till de anhöriga ska utformas.
          Dessa skulle kunna innehålla följande moment:
        </p>
        <p xml:id="i-HaSPkedfUSTuxniskxCpy6">
          Det bör, enligt min mening, finnas en rätt till tjänstledighet
          på hel- eller deltid för vård av anhörig. Det skulle underlätta
          för många anhöriga och fungera som ett erkännande av insatsen.
          Tjänstledigheten bör endast ges under kortare perioder, exempelvis
          tre månader i taget, eftersom man inte i förväg kan veta hur stort
          vårdbehovet kommer att vara. På sikt borde man kunna diskutera
          möjligheten att minska sin arbetstid för att vårda en anhörig
          under längre tid.
        </p>
        <p xml:id="i-4NmNugaph57Cp4P3mLxJbe">
          Med anledning av ovanstående vill jag fråga:
        </p>
        <p xml:id="i-ChbztZGXVJ3hnQLvMDYWJ">
          Avser statsrådet att vidta några åtgärder med anledning av den
          "anhörigprövning" som förekommer vid biståndsbedömning?
        </p>
        <p xml:id="i-HaKhqqDDLokUxb1gDq3Zsu">
          Avser statsrådet att vidta åtgärder så att riktlinjer tas fram
          för hur anhörigstöd bör utformas?
        </p>
        <p xml:id="i-82FyWvLU7T1Vb6jouTmpvv">
          Avser statsrådet att vidta åtgärder så att tjänstledighet för
          vård av anhörig blir möjlig?
        </p>
      </div>
    </body>
  </text>
</TEI>
