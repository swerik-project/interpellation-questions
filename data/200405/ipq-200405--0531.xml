<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0531">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0531</head>
        <author who="i-SS4MgL3HhkwCjKYAxgBPkd">Karin Granbom</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>barn i rättsprocesser</topic>
        <docDate when="2005-04-19">den 19 april</docDate>
        <status when="2005-04-26" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10531</external_id>
        <debate>
          <turn when="2005-04-26 16:00:24" duration="161">Thomas Bodström (S)</turn>
          <turn when="2005-04-26 16:03:02" duration="288">Karin Granbom (Fp)</turn>
          <turn when="2005-04-26 16:07:46" duration="149">Cecilia Magnusson (M)</turn>
          <turn when="2005-04-26 16:10:11" duration="82">Thomas Bodström (S)</turn>
          <turn when="2005-04-26 16:11:30" duration="58">Karin Granbom (Fp)</turn>
          <turn when="2005-04-26 16:16:13" duration="148">Cecilia Magnusson (M)</turn>
          <turn when="2005-04-26 16:18:37" duration="83">Thomas Bodström (S)</turn>
          <turn when="2005-04-26 16:19:57" duration="5848">Karin Granbom (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:531 av Karin Granbom (fp) till justitieminister
          Thomas Bodström om barn i rättsprocesser
        </IPQ_title>
      </div>
      <div type="IPQuestionBody">
        <p xml:id="i-MbLHUi8kbtzXjJjfbrWRgc">
          Rättsprocesser är i dag i hög grad anpassade efter vuxnas behov
          @ inte efter barns och ungdomars. Att anmäla ett brott, att medverka
          till insamlande av bevisning, delta i förhör och rättegång är
          för många barn mycket ansträngande. Ofta leder polisens utredningar
          inte heller till lagföring och därmed blir antalet fällande domar
          vid anmälan om brott mot unga lågt.
        </p>
        <p xml:id="i-QVsGHmKjeS9YETZmjE5v8e">
          Vi vet att insatser behöver göras för att öka antalet fällande
          domar i fall där brott och övergrepp begåtts mot framför allt
          barn och unga. Det behövs utbildning av personer som kommer i
          kontakt med unga brottsoffer, inköp av hjälpmedel, såsom exempelvis
          videoutrustning, och upprustning av lokaler för att skapa trygga
          miljöer. Rättsprocesser med barn måste prioriteras och gå snabbt.
          Förhör ska vara professionella och ske vid så få tillfällen som
          möjligt. Lyckas inte samhället svara upp mot barns behov riskerar
          man utsätta barn för långvariga men.
        </p>
        <p xml:id="i-DYd5tjrqyJNuAvQsfDbRAM">
          I Linköping finns stor erfarenhet av arbete med övergrepp mot
          barn. Samarbetet mellan barn- och ungdomspsykiatrin och socialtjänsten
          bedöms som mycket bra. I staden är de rättsliga myndigheterna
          geografiskt samlade. Allt detta borgar för en effektiv hantering
          av rättsprocesser där barn är brottsoffer.
        </p>
        <p xml:id="i-5Ev6sJ7GLjoXEY3FDpM5Aw">
          I februari 2005 tog regeringen beslut om att det ska etableras
          försöksverksamheter med samverkan under gemensamt tak vid utredningar
          kring barn som misstänks vara utsatta för allvarliga brott. Detta
          är ett varmt välkommet initiativ. Att starta upp samverkan under
          gemensamt tak, så kallade barnahus, medför emellertid kostnader,
          om det ska ske på bästa sätt. Personal bör vidareutbildas, utrustning
          och lokaler ska anskaffas och erfarenheter från barnahusverksamhet
          i andra länder bör införskaffas. Allt detta kostar pengar. I dagsläget
          anslår regeringen inga pengar för verksamheten.
        </p>
        <p xml:id="i-D13EmZ1Yn35yoTKm8cmHmF">
          I medierna har rapporterats att barnahus ska etableras på ett
          antal orter i Sverige. Inga klara besked har dock getts om vilka
          orter som kan vara aktuella och vilken omfattning försöksverksamheten
          ska ha.
        </p>
        <p xml:id="i-2PkwcBm5vWPzuHDCmXc2FB">
          Mot denna bakgrund frågar jag ministern:
        </p>
        <p xml:id="i-7FBjsvGb8BvAD2hhKvbfyQ">
          Vilka åtgärder avser ministern att vidta för att anpassa dagens
          rättsprocesser mer till barnens behov?
        </p>
        <p xml:id="i-XEEfwKrd2bH3WuQ9QPexNz">
          På vilket sätt avser ministern att stödja barnahussatsningen
          i Linköping och i övriga Sverige?
        </p>
      </div>
    </body>
  </text>
</TEI>
