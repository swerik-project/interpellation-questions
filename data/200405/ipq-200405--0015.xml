<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0015">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0015</head>
        <author who="i-TGAeNgQV9rZoovTn5C8JAd">Lena Adelsohn Liljeroth</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>flyktingmottagandet i kommunerna</topic>
        <docDate when="2004-09-20">den 20 september</docDate>
        <status when="unknown" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GS1015</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:15 av Lena Adelsohn Liljeroth (m) till
          statsrådet Barbro Holmberg om flyktingmottagandet i kommunerna
        </IPQ_title>
      </div>
      <div type="IPQuestionBody">
        <p xml:id="i-V9Rm4WP3jsPNtpVwTt6sko">
          Kommunstyrelsen i Skinnskatteberg har flera gånger kontaktat
          Migrationsverket för att få verkets tillstånd att även i fortsättningen
          ta emot asylsökande till kommunen.
        </p>
        <p xml:id="i-VFj2xMxU9YzicScTcaLyp">
          Kommunen @ såväl politikerna som tjäntemännen, frivilligorganisationer
          och boende @ har solidariskt ställt upp när Migrationsverket behövt
          platser. Överenskommelsen var 250 asylsökande, vilket måste ses
          som tämligen omfattande i förhållande till befolkningsmängden.
          Kommunens styrelse har nu med oro tagit del av Migrationsverkets
          planer på avveckling av verksamheter på olika håll i landet.
        </p>
        <p xml:id="i-D5JzAAXQGsnPxRWmsyMgj5">
          Som medlem i riksdagens tvärpolitiska asyl- och flyktinggrupp
          har jag besökt Skinnskatteberg och i samtal med såväl utomstående
          observatörer som politiker och flyktingar fått ett positivt intryck.
          Mycket arbete har lagts ned på att göra flyktingmottagandet så
          bra som möjligt.
        </p>
        <p xml:id="i-JcyY2oSvbCNbWqGsHXqFm2">
          Skinnskattebergs kommun har även investerat i ett delvis EU-finansierat
          projekt för att finna former för att få ut de asylsökande i betalda
          vita arbetstillfällen, typ hushållsnära tjänster, men även ströjobb
          inom näringslivet. Det är därför synnerligen olyckligt om Migrationsverket
          nu backar ur sin överenskommelse med kommunen.
        </p>
        <p xml:id="i-68Q9SzEwRMDaC6wvQVa1RK">
          Skinnskatteberg har en livlig föreningsverksamhet i vilken de
          asylsökande välkomnats att ta del, något som visat sig framgångsrikt
          och utvecklingsbart. Till skillnad från vad som rapporteras från
          till exempel Hallstahammars kommun har man här ett relativt gott
          förhållande mellan ortsbefolkning och asylsökande.
        </p>
        <p xml:id="i-Qn27gSPutVqKDgG1ECd9xY">
          Kommunen har kunnat ställa hyreslägenheter ur allmännyttan till
          förfogande och bland annat kostat på dem fasadmålning för att
          göra området trivsamt. Fastigheterna uppges vara i ett gott skick
          och har, jämfört med andra orter, förhållandevis låga hyror. Kommunens
          styrelse anser att de därmed tagit sin uppgift seriöst och förväntar
          sig motsvarande uppträdande från Migrationsverket.
        </p>
        <p xml:id="i-BfYYzASgYPWddirZcnSoD">
          Det är väl känt att kommunstyrelsen i Skinnskatteberg framfört
          kritik mot Migrationsverkets ledning vid enheten i Hallstahammar.
          Migrationsverket måste inse att förläggning av asylsökande inte
          enbart är en fråga om sängplatser utan att det finns ett socialt
          ansvar att ta, såväl mot de asylsökande som mot ortsbefolkningen.
          Den politiska ledningen i Skinnskatteberg menar att detta sköts
          bäst av kommunen och samhällets olika nätverk, därav kommunens
          intresse att diskutera ett utökat eget åtagande.
        </p>
        <p xml:id="i-LGKpLGFRQQv1YAydrofDnZ">
          Tidigare har signaler gått ut från regering och departement att
          man helst ser att förläggningsverksamhet läggs ut på kommuner
          och entreprenörer. Detta ansvar vill nu Skinnskattebergs kommun
          gärna ta och har önskat överläggningar med Migrationsverket för
          att diskutera åtaganden och befogenheter för att själva få driva
          flyktingmottagandet. Vid vårt besök i Skinnskatteberg hade man
          dock ännu inte fått någon som helst respons från Migrationsverket.
        </p>
        <p xml:id="i-EMu7QEV7wUvq3VREeKuXeF">
          Med anledning av ovanstående vill jag fråga statsrådet Barbro
          Holmberg:
        </p>
        <p xml:id="i-BNUBXXsf7iGVhD29Uujqyy">
          1. Vad avser statsrådet att göra för att asylmottagningen bättre
          ska kunna integreras i kommunernas verksamhet?
        </p>
        <p xml:id="i-S5Lj7hZkd9AWcbyrMxxWnK">
          2. Vilka åtgärder avser statsrådet att vidta för att stödja de
          goda exemplen, som till exempel initiativet från Skinnskatteberg?
        </p>
      </div>
    </body>
  </text>
</TEI>
