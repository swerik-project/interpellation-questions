<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0128">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0128</head>
        <author who="i-4SAiMdwrEthd2M8z2yjtkv">Ana Maria Narti</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>den ekonomiska situationen inom kultursektorn</topic>
        <docDate when="2004-11-08">den 8 november</docDate>
        <status when="unknown" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10128</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:128 av Ana Maria Narti (fp) till statsrådet
          Leif Pagrotsky om den ekonomiska situationen inom kultursektorn
        </IPQ_title>
      </div>
      <div type="IPQuestionBody">
        <p xml:id="i-7bQiVxBfP3mwcm7w2VyFAh">
          Det är knappast en nyhet att den svenska kulturen är mycket,
          mycket fattig. Under valkampanjen 2002 försökte olika organisationer
          ta upp frågan. Då ansträngde jag mig för att lansera en ny modell
          för finansiering av kulturen via fristående fonder som en gång
          för alla skulle råda bot på den avgrundsdjupa penningbrist som
          sedan länge plågar teater, musik, dans, bild och skrivkonst.
        </p>
        <p xml:id="i-8PMnDSCnS2yC1v6LidhvHX">
          Kulturens ekonomi håller nu på att urholkas än mer om den skrämmande
          frågan om avsättningar till det nya pensionssystemet är löst.
          Den kroniskt svaga ekonomin har inte blivit sund på grund av detta.
          Det är enbart ett omedelbart dödshot som har försvunnit. Fortfarande
          har många institutioner att kämpa med höga hyreskostnader för
          lokaler som ändå inte kan användas för något annat än kultur.
        </p>
        <p xml:id="i-BmdXQc8GA3EgwmGdqEpYnx">
          Enligt ett nyligen fattat beslut i Regeringsrätten har kostnadsersättningar
          för vissa arbetsresor blivit skattepliktiga och ligger nu till
          grund för arbetsgivaravgifter. Det gäller resor som många av kulturens
          aktörer gör för att medverka i föreställningar eller evenemang.
          Detta är ett stort problem. De flesta frilansande konstnärer är
          bosatta i storstäderna och anlitas ofta av institutioner eller
          ensembler från andra delar av Sverige. I sådana fall brukar man
          följa reglerna om skattebefriade tjänsteresor. När arbetet utförs
          utanför "tjänstestället" enligt 8 kap. 12 § inkomstskattelagen,
          anses bostaden vara "tjänsteställe", om arbetet pågår en begränsad
          tid på varje plats enligt vad som gäller för visst arbete inom
          byggnads- och anläggningsbranschen, militären och liknande branscher.
        </p>
        <p xml:id="i-NGmP9rKUawrJuNanPyxLTn">
          Vem som helst kan förstå vilka följder dessa beslut ger. De som
          vinner på denna tolkning av lagen är utländska konstnärliga deltagare
          i olika evenemang och svenskar med egna bolag. Alla andra frilansande
          musiker, skådespelare och dansare som oftast har låga inkomster
          kommer att få ännu sämre ekonomi, ännu sämre pension, ännu sämre
          möjligheter att utöva sitt yrke. Kulturen i landet urholkas. Utvecklingen
          av den nationella svenska kulturen försvagas. Institutioner och
          ensembler måste avskeda personal för att frigöra de belopp de
          blir skyldiga att betala ut. Kort sagt: Arbetslösheten inom kulturen
          ökar och vissa institutioner riskerar att sättas i konkurs.
        </p>
        <p xml:id="i-8BYEkFxdtNKTkC5UrrqhiL">
          Vilka åtgärder avser kulturministern att vidta för att förändra
          skattelagstiftningen så att kulturens fria utövare inte diskrimineras
          i jämförelse med till exempel byggarbetare och reservofficerare?
        </p>
        <p xml:id="i-FsS3C4AFKnQAncotHJ5bdA">
          Vilka åtgärder avser kulturministern att anta för att förbättra
          den ekonomiska situationen för de som arbetar inom kultursektorn?
        </p>
      </div>
    </body>
  </text>
</TEI>
