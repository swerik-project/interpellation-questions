<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0191">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0191</head>
        <author who="i-QhURWkawnPDBf443faKewj">Cecilia Wigström</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>förhållandena på Utrikesdepartementet</topic>
        <docDate when="2004-11-22">den 22 november</docDate>
        <status when="2005-01-25" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10191</external_id>
        <debate>
          <turn when="2005-01-25 13:32:58" duration="273">Laila Freivalds (S)</turn>
          <turn when="2005-01-25 13:37:20" duration="260">Cecilia Wigström (Fp)</turn>
          <turn when="2005-01-25 13:41:28" duration="162">Laila Freivalds (S)</turn>
          <turn when="2005-01-25 13:43:52" duration="272">Cecilia Wigström (Fp)</turn>
          <turn when="2005-01-25 13:48:05" duration="145">Laila Freivalds (S)</turn>
          <turn when="2005-01-25 13:50:18" duration="154">Cecilia Wigström (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:191 av Cecilia Wigström (fp) till utrikesminister
          Laila Freivalds om förhållandena på Utrikesdepartementet
        </IPQ_title>
      </div>
      <div type="IPQuestionBody">
        <p xml:id="i-HTeqzipfdxrsVEq1UPrBDb">
          Vid tillsättning av statlig tjänst ställer regeringsformen krav
          på att det ska ske på sakliga grunder såsom "förtjänst och skicklighet".
          I dag hävdar Per Ström, minister vid UD, i en debattartikel i
          Dagens Nyheter att regeringen i tysthet genomför en omvälvande
          förändring av UD och kringgår detta krav vid rekrytering av samtliga
          personalkategorier. Detta för att avskaffa diplomatyrket och i
          stället rekrytera från andra departement i Regeringskansliet liksom
          externt.
        </p>
        <p xml:id="i-892e5AidKxxapfZ2SLrdjK">
          Enligt Ström är budskapet från UD-ledningen att äldre diplomater
          inte är önskvärda. Exempelvis tvingas tjänstemän som önskar arbeta
          till 67 år i enlighet med den nya lagen acceptera att inte få
          behålla sina ordinarie arbetsuppgifter de sista två åren.
        </p>
        <p xml:id="i-ogx4Ek5A1C9AAqsGrx58W">
          Per Ström hävdar vidare att utnämningsmakten i det nya UD innebär
          en total politisk kontroll av vilka som ska få arbeta i organisationen.
          UD-chefer kan numera vid tillsättningar välja och vraka bland
          de av ledningen prioriterade personerna så som vänner, partilojala
          och andra politiskt lämpliga personer som ska belönas. Situationen
          är så allvarlig och klimatet inom UD så slutet att några tjänstemän
          överväger att öppna ett externt debattforum på Internet om UD:s
          framtid och personalpolitik.
        </p>
        <p xml:id="i-6dC2sNGZ9iR3weSonccoiG">
          Om de uppgifter som Per Ström för fram stämmer är det synnerligen
          allvarligt och ett fullständigt underkännande av ledningens förmåga
          att utöva ledarskap och myndighetsstyrning i enlighet med kraven
          i vår grundlag. Utrikesdepartementet ska inte ens misstänkas vara
          ett partiorgan utan en saklig och opartisk myndighet.
        </p>
        <p xml:id="i-8H6Gck3umhHdWhsmemN5DW">
          Jag är dock inte helt förvånad över uppgifterna i debattartikeln.
          Själv har jag under mina två år i utrikesutskottet tydligt märkt
          att verkligheten inte stämmer överens med den statsvetenskapliga
          forskning som jag tillgodogjort mig vid Göteborgs universitet,
          enligt vilken endast en handfull personer i ledningen på UD är
          politiskt tillsatta.
        </p>
        <p xml:id="i-Bbq6eWoBNGHpcpYdWxhk1f">
          Politiseringen har närmast regelmässigt börjat sträcka sig till
          ambassadörsnivå. Partifärg avgör huruvida det är ett mer eller
          mindre attraktivt land, eller stor ambassad, som blir din stationeringsort.
          Att unga anställda inom UD för diskussioner sinsemellan om huruvida
          socialdemokratiskt partimedlemskap är nödvändigt för att göra
          karriär är ingen hemlighet för den som har kontakt med de yngre
          inom UD. Detta är ytterligare oroväckande signaler som pekar i
          samma riktning som Per Ströms uppgifter.
        </p>
        <p xml:id="i-7qKSkYVpcEwq4EgXvoXku1">
          I avvaktan på regimskifte 2006 vill jag ställa följande frågor
          till utrikesministern:
        </p>
        <p xml:id="i-SUEYTQcR5NxCTMsZ1jb4XE">
          Vilka åtgärder är du beredd att vidta för att samtliga tjänstemän
          på UD oavsett partisympati bedöms efter förtjänst och skicklighet?
        </p>
        <p xml:id="i-99SxrKdfGAHjymn87Nmqdp">
          Vilka åtgärder är du beredd att vidta för att samtliga tjänstemän
          på UD oavsett ålder bedöms efter förtjänst och skicklighet?
        </p>
        <p xml:id="i-CPVSEXgsF9Jp6jxCNxjs2u">
          Vilka åtgärder är du beredd att vidta för att UD inte förvandlas
          till ett internt partiorgan?
        </p>
        <p xml:id="i-5UAYQjxwkM8nvnTVNHyezr">
          Vilka åtgärder är du beredd att vidta för att försäkra att öppenhet
          och insyn råder i förändringar av UD?
        </p>
      </div>
    </body>
  </text>
</TEI>
