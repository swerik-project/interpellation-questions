<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0505">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0505</head>
        <author who="i-Ry3pP9VZKrW87Vcxq73jQG">Carl B Hamilton</author>
        <recipient who="i-WMD43YDAt2Efk5C5qFXnaQ">Hans Karlsson</recipient>
        <topic>indragen a-kassa vid uteblivet deltagande i LO-demonstration</topic>
        <docDate when="2005-03-31">den 31 mars</docDate>
        <status when="2005-05-10" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GS10505</external_id>
        <debate>
          <turn when="2005-05-10 15:17:58" duration="143">Hans Karlsson (S)</turn>
          <turn when="2005-05-10 15:20:17" duration="253">Carl B Hamilton (Fp)</turn>
          <turn when="2005-05-10 15:24:26" duration="251">Hans Karlsson (S)</turn>
          <turn when="2005-05-10 15:28:33" duration="197">Carl B Hamilton (Fp)</turn>
          <turn when="2005-05-10 15:31:46" duration="225">Hans Karlsson (S)</turn>
          <turn when="2005-05-10 15:35:27" duration="140">Carl B Hamilton (Fp)</turn>
          <turn when="2005-05-10 15:37:43" duration="82">Hans Karlsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:505 av Carl B Hamilton (fp) till statsrådet
          Hans Karlsson om indragen a-kassa vid uteblivet deltagande i LO-demonstration
        </IPQ_title>
      </div>
      <div type="IPQuestionBody">
        <p xml:id="i-8yfQQDoNu6nUo8qkscqS8N">
          Myndigheten Arbetsförmedlingen i Nyköping tvingade i ett brev
          den 28 februari 2005 arbetslösa att delta i LO:s demonstration
          med hotet om indragen a-kassa. Är arbetsförmedlingens i Nyköping
          agerande bara en olycklig enskildhet, en slump?
        </p>
        <p xml:id="i-4bjK3tkuUAq5H9WKVrWm3A">
          Så har arbetslivsministern Hans Karlsson, Byggnads ordförande
          och Ams generaldirektör beskrivit händelsen. Riksdagen måste gå
          till botten med denna skandal, och i ett första steg bör regeringen
          genom utredningar, initiativ och andra åtgärder redovisa vad den
          gör åt sammanblandningen av Ams och LO, och deras kultur av gemensam
          och hotfull utpressning av arbetslösa.
        </p>
        <p xml:id="i-WHMwoMqwYa2LvNE6qjxk8h">
          År 1940 lade Socialdemokraterna ned Arbetslöshetskommissonen,
          AK. Den myndigheten ersattes med Statens arbetsmarknadskommission,
          AMK, som senare permanentades och blev Arbetsmarknadsverket @
          dagens Ams. Det uttalade syftet med den radikala omstöpningen
          var att skapa en ny myndighet som inte var ämbetsmanna- och regelstyrd
          som AK, utan som i stället skulle präglas av "administrativ flexibilitet
          och dynamik samt ideologisk enhetlighet" (Bo Rothstein, Den socialdemokratiska
          staten i reformer och förvaltning inom svensk arbetsmarknads-
          och skolpolitik, akademisk avhandling, 1986, s. 120).
        </p>
        <p xml:id="i-D8u5RhMKu8Pgq3oYmtJbZV">
          Den ideologiska enhetligheten och informella styrningen skapades
          genom en mycket medveten rekryteringspolitik och styrelsesammansättning.
          Verksstyrelsen bemannades korporativistiskt och majoritet gavs
          till fackliga företrädare. Man slog fast att personalrekryteringen
          "inte skulle uppställa några bestämda formella kompetenskrav"
          (SOU 1946@51:44, enligt Rothstein s. 138). I stället plockades
          aktivister från arbetarrörelsen in i mycket hög utsträckning @
          "andelen fackföreningsfolk kunde skifta från ca 15 procent till
          hälften under olika år" (Rothstein s. 141).
        </p>
        <p xml:id="i-2ZM6NH76XXRYvJppzXJ6V5">
          Socialiseringen in i en socialdemokratisk ideologi befrämjades
          också med säregna befordringsvägar inom verket och "ideologiska
          sommarkurser" för de medarbetare som ledningen uppfattade som
          lämpliga för snabb karriär. Rothstein visar hur en intensiv dialog
          mellan LO-företrädare, statsråd och verksledning avhandlade enskilda
          tjänstetillsättningar. Socialdemokrater i Regeringskansliet tipsade
          om partikamrater som borde plockas in. Verksledningen vände sig
          till statsråd och fackliga ledare för att få förslag på personer
          att anställa.
        </p>
        <p xml:id="i-M9b8Ndju68VQhbUY18rttr">
          Personalförsörjningen till Ams "kan till stor del karakteriseras
          som en speciell form av socialdemokratisk kaderrekrytering" sammanfattar
          Rothstein (s. 199). Regeringsutnämningarna av generaldirektörer
          i Ams och dess ursprung AMK talar samma tydliga språk. Alla har
          varit socialdemokrater
        </p>
        <p xml:id="i-AF7HHZKDspPBUzbjN9PfGm">
          Arbetsmarknadsverket består i dag av Arbetsmarknadsstyrelsen,
          Ams, som är chefsmyndighet, 20 länsarbetsnämnder samt ca 325 arbetsförmedlingar.
          Totalt arbetar drygt 10 000 personer inom Arbetsmarknadsverket.
          Några data likt Rothsteins om upp till 50 % socialdemokrater bland
          dagens 10 000 anställda finns inte. Däremot kan man konstatera
          att de ledande organen är om möjligt mer dominerade av socialdemokratiska
          företrädare än tidigare. Min bedömning är att även lägre chefspositioner
          bemannas till upp emot 50 % av personer med nära koppling till
          socialdemokratin (se folkpartiets rapport Det socialdemokratiska
          AMS, publicerad den 23 mars 2005).
        </p>
        <p xml:id="i-HLoK1CUmAjw8oo2sVjEA3f">
          Socialdemokraternas långa regeringsinnehav har skapat Amskulturen.
          Det är ur den som hot mot enskilda arbetslösa medborgare för att
          få dem att demonstrera för arbetarrörelsen har uppstått. En sådan
          kultur måste utraderas.
        </p>
        <p xml:id="i-Tun1Y1qyueWMGoFTuCop1j">
          Rothstein visade med sin avhandling 1986 hur Socialdemokraterna
          lyckades skapa en följsam myndighet med radikala metoder 1940
          @ det regelstyrda ämbetsmannaverket lades helt sonika ned. Han
          redogjorde också som kontrast för hur socialdemokratin misslyckande
          med att skapa en följsam byråkrati på skolans område. Där fick
          den regelstyrda ämbetsmannamyndigheten leva vidare och socialdemokratin
          misslyckades i att få grepp om skolans utveckling.
        </p>
        <p xml:id="i-V5vs2Xdw42rg7HgFt9krpZ">
          Man får anta att Göran Persson tog starkt intryck av den analysen.
          Som skolminister gjorde han 1991 samma sak på skolans område som
          hade skett på arbetsmarknadens ett halvt sekel tidigare @ den
          gamla myndighetsstrukturen lades radikalt ned.
        </p>
        <p xml:id="i-6zuGyM5txP1Fiay5cm7VuW">
          Med denna politisering av ämbetsverken har socialdemokratin ställt
          en kommande borgerlig regering inför en svår uppgift. Hur kan
          man reformera en myndighet där ideologiseringen är så starkt inympad
          och så skadlig?
        </p>
        <p xml:id="i-VVSdpf5h9r8VfsNGh5Dgja">
          Ytligt betraktat kan man tycka att en nedläggning av Ams skulle
          vara att anamma den radikalt politiserande reformmetod och vilja
          att ha politiskt följsamma myndigheter som Socialdemokraterna
          och Göran Persson gjort till sin. Men tvärtom vill Folkpartiet
          ha självständiga myndigheter där tjänster tillsätts efter kompetens,
          inte efter partibok. En ideologiskt styrd myndighet som hotar
          enskilda medborgare hör inte hemma i ett liberalt samhälle. Andan
          på ett verk där idén med krav på deltagande i politiska demonstrationer
          kan uppstå är så sjuk att den inte kan botas.
        </p>
        <p xml:id="i-NAhPwNcyekzCfGHoU8aqwE">
          Min slutsats är att det inte går att reformera Ams. 65 år av
          sammanblandning av stat och parti kan inte utrotas med successiva
          reformer. Myndigheten måste läggas ned.
        </p>
        <p xml:id="i-MT3XgSAYaa7kMYiervNGY2">
          Den statliga myndigheten Arbetsförmedlingen i Nyköping har i
          ett brev den 28 februari, undertecknat tillsammans med en företrädare
          för Byggnads avdelning 41, krävt av arbetslösa byggnadsarbetare
          att de @ om de inte ska förlora sin a-kassa @ måste resa med till
          Stockholm den 17 mars 2005 och vara med och "genomföra en manifestation
          för kollektivavtalets värde, där vi förutsätter att du deltar".
          Det är, skriver Arbetsförmedlingen och Byggnads, "obligatorisk
          närvaro. Uteblir du från denna träff förutsätter [vi] att du har
          full sysselsättning och inte längre vill vara aktuell sökande
          på Arbetsförmedlingen och därmed tas bort som sökande och din
          ersättning från A-kassa upphör".
        </p>
        <p xml:id="i-C2eAGGGyh1FutLrtuXgz63">
          Arbetsförmedlingen hotade alltså arbetslösa med förlust av a-kassa
          om de inte vill demonstrera för Socialdemokraterna och LO. Denna
          sammanblandning av myndighetsutövning och särintresset LO:s kamp
          strider helt mot grundläggande liberala principer för ett demokratiskt
          samhälle.
        </p>
        <p xml:id="i-PE4PgHEYMoXVirVRYxw38u">
          Det inträffade bekräftar att järntriangeln Ams-LO-Socialdemokraterna
          har skapat en byråkrati som är stat i staten, tätt sammanvävd
          med regeringspartiet. Järntriangeln begår som synes övergrepp
          på enskilda och kränker deras integritet när man som i Nyköping
          kräver att människor ska demonstrera vid hot om ekonomiska repressalier.
        </p>
        <p xml:id="i-2dRKNG1AZCFfBQLgMsdu47">
          I valet 1998 röstade så mycket som 45 % av LO:s medlemmar på
          annat parti än Socialdemokraterna. I valet 2002 var motsvarande
          tal 38 %. I genomsnitt under perioden 1968 till 2002 stödde inte
          34 % av LO:s medlemmar Socialdemokraterna. Det finns en mycket
          stor minoritet LO-anslutna som i dag tvingas stödja och finansiera
          ett parti på vilket man inte lägger sin röst i de allmänna valen.
        </p>
        <p xml:id="i-QBWoq77RHqGpmpTyvo9b59">
          Frågor:
        </p>
        <p xml:id="i-D2aJb6Q2WBtoUigczgupFP">
          Vilka initiativ har statsrådet tagit för egen del och för Ams
          del, för att klarlägga omfattningen historiskt sett av den typ
          av händelse med hot om indragen a-kassa vid uteblivet deltagande
          i LO-demonstration som inträffade i Nyköpingsfallet? Vad är resultatet
          av Ams och regeringens utredningar?
        </p>
        <p xml:id="i-XQTYWBPqvRzF6jva3sfBmF">
          Vilka initiativ har statsrådet tagit för att klarlägga omständigheterna
          vid detta speciella tillfälle med hot om indragen a-kassa vid
          uteblivet deltagande i LO-demonstration? Vad är resultatet av
          denna utredning?
        </p>
        <p xml:id="i-CsF4hPaAxMB9DNcagt2DRx">
          Vilka korrigerande förändringar avser statsrådet att vidta inom
          AMV och Ams för att en liknande händelse med indragen a-kassa
          vid uteblivet deltagande i LO-demonstration inte ska inträffa
          igen?
        </p>
      </div>
    </body>
  </text>
</TEI>
