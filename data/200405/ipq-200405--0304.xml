<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0304">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0304</head>
        <author who="i-PRFN1BS8QWUhjjGAM8w3Fj">Maud Olofsson</author>
        <recipient who="i-3kVCtR7mCK6mW2F6oaBMR5">Göran Persson</recipient>
        <topic>samhällets krisberedskap med anledning av stormen i södra Sverige</topic>
        <docDate when="2005-01-14">den 14 januari</docDate>
        <status when="2005-02-08" byWhom="Sven-Erik Österberg" byWhomId="i-9fdWbFK67588CD12XaNZBq" status="answered">besvarad</status>
        <external_id source="rdwebb">GS10304</external_id>
        <debate>
          <turn when="2005-02-08 14:09:36" duration="161">Chatrine Pålsson (Kd)</turn>
          <turn when="2005-02-08 14:12:05" duration="144">Carina Adolfsson Elgesta (S)</turn>
          <turn when="2005-02-08 14:14:25" duration="263">Sven-Erik Österberg (S)</turn>
          <turn when="2005-02-08 14:18:43" duration="144">Maud Olofsson (C)</turn>
          <turn when="2005-02-08 14:21:04" duration="98">Eskil Erlandsson (C)</turn>
          <turn when="2005-02-08 14:22:38" duration="157">Sven-Erik Österberg (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:304 av Maud Olofsson (c) till statsminister
          Göran Persson om samhällets krisberedskap med anledning av stormen
          i södra Sverige
        </IPQ_title>
      </div>
      <div type="IPQuestionBody">
        <p xml:id="i-Y1765yTtdonLrJYgovwPfa">
          I skuggan av tragedin i Sydostasien har stora delar av vårt land
          drabbats av ytterligare påfrestningar genom den storm som drog
          fram över södra Sverige den 8@9 januari. På många håll kommer
          man att behöva vänta i flera veckor på att åter få ström, för
          värme, ljus och vattenförsörjning. Hemtjänsten till äldre i ensligt
          belägna hus utsätts för stora påfrestningar. Djur far illa när
          strömavbrotten blir långvariga. Enorma ekonomiska värden har förötts
          genom stormfälld skog och förstörd egendom för enskilda.
        </p>
        <p xml:id="i-M6mhGGRJiwVrhdbYV62GkY">
          Inte minst handlar det ansvaret om de mänskliga följder krisen
          får. Förstörd egendom, ekonomisk skada, isolering och ständiga
          svårigheter får naturligtvis också svåra följder för människors
          välbefinnande och hälsa. Många människor far illa och behöver
          ett socialt stöd för att orka gå vidare efter krisen.
        </p>
        <p xml:id="i-F4hxrdWevxG5MoxkHEu7bV">
          Det är just när samhället utsätts för sådana påfrestningar som
          medborgarnas förväntningar på samhället blir som störst. Vi förväntar
          oss, med rätta, att hela samhällets resurser ska mobiliseras för
          att lindra verkningarna och så snabbt som möjligt kunna återupprätta
          normala samhällsfunktioner. Kort sagt @ det måste finnas en fungerande
          nationell krisberedskap.
        </p>
        <p xml:id="i-DBXDKZMvK5Cy9efVKCsNML">
          Vid kriser och svåra påfrestningar i fred är det länsstyrelserna
          som har ansvaret för att samordna samhällets insatser i respektive
          län. Därigenom blir självfallet regeringen ytterst ansvarig för
          de insatser som görs, då länsstyrelserna lyder under Finansdepartementet.
          När många län drabbas ökar självfallet regeringens ansvar för
          att samordna insatser över länsgränserna.
        </p>
        <p xml:id="i-H9y8TeLGCbJYqarB5Dfe1x">
          Vid en så omfattande påfrestning som stormen har inneburit kommer
          i många fall inte resurserna i länen att räcka till för att hantera
          ens den akuta situationen. I sådana fall måste statliga myndigheter
          kunna omprioritera sina resurser så att de används där de behövs
          som bäst. Således är det av intresse att veta, inte bara vad länsstyrelserna
          gjort utan också vilka insatser regeringen har planerat och vidtagit.
        </p>
        <p xml:id="i-YAqLyLzSzZP1pqM3XPD9Wd">
          Även om regeringen i stor utsträckning bundits upp av hanteringen
          av katastrofen i Sydostasien måste den självfallet ta ett stort
          ansvar då vi utsätts för påfrestningar i Sverige och avdela nödvändiga
          resurser också till den krishanteringen. Vid kriser har, vilket
          både regeringen själv och riksdagen vid flera tillfällen konstaterat,
          Statsrådsberedningen och statsministern ett särskilt ansvar.
        </p>
        <p xml:id="i-K2Y6NGFb2KKDd4Fhj4GejF">
          Med anledning av detta vill jag fråga statsministern följande:
        </p>
        <p xml:id="i-2PGrmMeQEg7h7oEi77TE4R">
          1. Vilka åtgärder vidtog statsministern med anledning av de varningar
          som utfärdades för omfattningen av den annalkande stormen?
        </p>
        <p xml:id="i-2hjXsRRjh1XQ2oo6EEuAeK">
          2. Vilka åtgärder har statsministern vidtagit för att skapa sig
          en samlad bild av stormens effekter för samhället och för enskilda?
        </p>
        <p xml:id="i-JTgqf2wE7mDQ2c8JQ88r4k">
          3. Vilka åtgärder har statsministern vidtagit med anledning av
          dessa effekter?
        </p>
        <p xml:id="i-LiDMfQvguBHwN27PJdYt4e">
          4. Vilka åtgärder avser statsministern att vidta för att lindra
          de ekonomiska konsekvenserna för enskilda av stormen?
        </p>
        <p xml:id="i-V1PsbxjVXXRsWwaJYVPrK7">
          5. Vilka åtgärder har statsministern vidtagit och avser att vidta
          för att lindra de psykiska, sociala och hälsomässiga effekterna
          av krisen?
        </p>
      </div>
    </body>
  </text>
</TEI>
