<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0658">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0658</head>
        <author who="i-HYPXDg3UHMpdyrSgBez4mQ">Axel Darvik</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>europeiskt forskningsuniversitet</topic>
        <docDate when="2005-05-23">den 23 maj</docDate>
        <status when="2005-06-08" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10658</external_id>
        <debate>
          <turn when="2005-06-08 09:48:10" duration="183">Leif Pagrotsky (S)</turn>
          <turn when="2005-06-08 09:51:10" duration="201">Axel Darvik (Fp)</turn>
          <turn when="2005-06-08 09:54:28" duration="226">Leif Pagrotsky (S)</turn>
          <turn when="2005-06-08 09:58:10" duration="203">Axel Darvik (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:658 av Axel Darvik (fp) till utbildnings-
          och kulturminister Leif Pagrotsky om europeiskt forskningsuniversitet
        </IPQ_title>
      </div>
      <div type="IPQuestionBody">
        <p xml:id="i-VD86ajkG65yJkTLkw1hMMw">
          Kostnaden för att EU-parlamentet en gång i månaden, som en resande
          cirkus, åker till Strasbourg är 200 miljoner euro. Detta är ett
          resursslöseri av stora mått som måste få ett slut. Det är viktigt
          särskilt för oss som månar om Europatanken att visa att denna
          typ av byråkratiska missbildningar inte får fortsätta. Dessa pengar
          skulle i stället kunna investeras i Europas framtid.
        </p>
        <p xml:id="i-HvHGmFH2msyPXHyvFqTiht">
          Länderna i den europeiska unionen har kommit överens om en strategi
          för att göra Europa till den rikaste och mest framåtsträvande
          kontinenten på vårt klot. Satsningar på forskning och utveckling
          är en hörnsten i denna strategi som fått namnet Lissabonstrategin.
          Symboliskt skulle det vara en viktig markering att EU nu kan tänka
          sig att minska på onödig byråkrati och i stället satsa på att
          göra Europa till världens mest konkurrenskraftiga ekonomi.
        </p>
        <p xml:id="i-S8NLqH1YMdiyLmAAtzoHX3">
          Förslaget går ut på att omvandla Europaparlamentets byggnad till
          ett SIT, Strasbourg Institute of Technology. Förebilden är Massachusetts
          tekniska institut (MIT) i Boston som är i världens absoluta toppklass.
          Europaparlamentets byggnad i Strasbourg ligger mitt i Europas
          hjärta och är den perfekta miljön för ett universitet som ska
          vara föregångare inom forskning och utveckling. Forskning är i
          dag ett område som verkligen spänner över nationsgränser. Strasbourg
          har redan i dag influenser från hela Europa och alla chanser att
          erbjuda en stark forskningsmiljö.
        </p>
        <p xml:id="i-L8f8K6HgvQQUA7uanXdUW8">
          Förslaget att inrätta ett SIT har även förts fram av Folkpartiets
          representant i Europaparlamentets reformgrupp, Cecilia Malmström.
          EU-komissionens ordförande José Manuel Barroso sade i sitt tal
          om den reviderade Lissabonstrategin att det borde finnas en europeisk
          motsvarighet till MIT, US Massachusetts Institute of Technology.
          MIT är ett av världens mest framstående universitet inom forskning
          och Europa skulle behöva en liknande katalysator för att driva
          på forskning och utveckling.
        </p>
        <p xml:id="i-T5EZMTXUXtyvY23asiTnwp">
          Ett av reformgruppens främsta mål är att Europaparlamentet enbart
          ska ha ett säte, i Bryssel. På så sätt sparas skattebetalarnas
          pengar och genom detta säkras även effektiviteten, öppenheten
          och Europaparlamentets trovärdighet. Detta är ett utmärkt tillfälle
          att förändra, nu när det finns ett bra förslag på en annan användning
          av parlamentsbyggnaden i Strasbourg. För att förändringen ska
          bli möjlig krävs stats- och regeringschefernas stöd. Sveriges
          regering borde tydligt driva inrättandet av ett Strasbourg Institute
          of Technology på kommande möten med det europeiska rådet.
        </p>
        <p xml:id="i-Lk1g66sSXLeqKhJujmSiL1">
          Min fråga till utbildnings- och forskningsminister Leif Pagrotsky
          är om han kommer arbeta för att göra om Europaparlamentets byggnad
          i Strasbourg till ett forskningsuniversitet av högsta klass som
          en markering för minskad byråkrati och omställning mot en konkurrenskraftig
          kunskapsekonomi.
        </p>
      </div>
    </body>
  </text>
</TEI>
