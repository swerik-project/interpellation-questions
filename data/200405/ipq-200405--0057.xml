<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0057">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0057</head>
        <author who="i-Rtt4vV6Vr1WnfJAi2Dn9hN">Nyamko Sabuni</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>osteoporos</topic>
        <docDate when="2004-10-14">den 14 oktober</docDate>
        <status when="2004-11-08" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS1057</external_id>
        <debate>
          <turn when="2004-11-08 12:32:19" duration="237">Ylva Johansson (S)</turn>
          <turn when="2004-11-08 12:36:09" duration="170">Nyamko Sabuni (Fp)</turn>
          <turn when="2004-11-08 12:38:55" duration="245">Anita Sidén (M)</turn>
          <turn when="2004-11-08 12:42:53" duration="144">Ylva Johansson (S)</turn>
          <turn when="2004-11-08 12:45:14" duration="109">Nyamko Sabuni (Fp)</turn>
          <turn when="2004-11-08 12:46:53" duration="152">Anita Sidén (M)</turn>
          <turn when="2004-11-08 12:49:21" duration="119">Ylva Johansson (S)</turn>
          <turn when="2004-11-08 12:51:16" duration="59">Nyamko Sabuni (Fp)</turn>
          <turn when="2004-11-08 12:52:07" duration="64">Ylva Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:57 av Nyamko Sabuni (fp) till statsrådet
          Ylva Johansson om osteoporos
        </IPQ_title>
      </div>
      <div type="IPQuestionBody">
        <p xml:id="i-XCrTwEdMjxcfDYVYQT3HzR">
          Osteoporos (benskörhet) är en av våra vanligaste sjukdomar. Ungefär
          70 000 personer drabbas årligen av benskörhetsfrakturer. Risken
          för en medelålders kvinna att senare i livet drabbas av en eller
          flera benskörhetsfrakturer är omkring 50 % och för en man ca 25
          %. Benskörhet är med andra ord en sjukdom som drabbar äldre och
          framför allt äldre kvinnor. Få patienter med benskörhetsfraktur
          får lämplig förebyggande behandling. Varken läkemedel eller andra
          åtgärder som skyddar mot nya frakturer utnyttjas väl. Diagnosen
          osteoporos noteras inte ens i journalen. Uppgifterna är hämtade
          ur SBU:s nyligen publicerade rapport om osteoporos.
        </p>
        <p xml:id="i-H64hsWQT9CgNjM3iegxF5i">
          Sverige har tillsammans med Norge den största andelen höftledsfrakturer
          i världen och flest kotfrakturer inom EU. I undersökningar som
          gjordes före den senaste EU-utvidgningen, tillhörde Sverige de
          länder i EU som var sämst på att diagnostisera osteoporos.
        </p>
        <p xml:id="i-KGTxHvLhUmiTNmC2E8c6EN">
          Osteoporos har diskuterats vid tidigare riksmöten @ senast på
          våren 2003. Dåvarande socialministern var inte villig att vidta
          några åtgärder i avvaktan på en då planerad rapport från SBU.
          Rapporten, som jag hämtat faktauppgifterna i denna interpellation
          ur, publicerades på hösten 2003. Rapporten visar att osteoporos
          är en underbehandlad sjukdom.
        </p>
        <p xml:id="i-HC8J5bNtdd1pnqut7FrqwB">
          Bristen på jämställdhet i vården är väl känd. Osteoporos drabbar
          framför allt äldre kvinnor. Det är en grupp som kan ha svårt att
          göra sig gällande i vården och ta till vara sina rättigheter.
          Det är en sak att behandling av enskilda patienter är ett ansvar
          för den enskilde läkaren i dialogen med patienten. Det är dock
          ett allvarligt problem när vårdapparten inte förmår ta hand om
          stora patientgrupper på ett adekvat sätt. Det blir då en uppgift
          för oss folkvalda att vidta åtgärder.
        </p>
        <p xml:id="i-FFu8dNCMRMst2kf6AaqcBe">
          Vi vet exempelvis av undersökningar som Riksföreningen för osteoporotiker
          (ROP) gjort att endast 14 % av patienterna i riskgruppen och 15
          % av patienterna med osteoporosfraktur erbjuds bentäthetsmätning.
          På många håll i sjukvården saknas med andra ord möjlighet att
          ställa diagnos. Det är en resursfråga.
        </p>
        <p xml:id="i-T3TciMCFNaJ7FhsRPyhFAx">
          Mot bakgrund av ovanstående vill jag ställa följande fråga till
          hälso- och sjukvårdsministern:
        </p>
        <p xml:id="i-7aSWwoh1cBV41hsyasu2f2">
          Hur ser hälso- och sjukvårdsministern på de osteoporosdrabbades
          villkor i vården?
        </p>
        <p xml:id="i-N4W9sMBgjFnQhNY3fWvHcG">
          Vilka åtgärder avser hälso- och sjukvårdsministern att vidta
          mot bakgrund av SBU:s rapport?
        </p>
      </div>
    </body>
  </text>
</TEI>
