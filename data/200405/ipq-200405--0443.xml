<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0443">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0443</head>
        <author who="i-6kLJbGLpwB9hYxDrVrkcqF">Karin Pilsäter</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>Nynäshamns infrastruktur</topic>
        <docDate when="2005-03-07">den 7 mars</docDate>
        <status when="2005-04-12" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10443</external_id>
        <debate>
          <turn when="2005-04-12 15:33:17" duration="283">Ulrica Messing (S)</turn>
          <turn when="2005-04-12 15:37:56" duration="240">Karin Pilsäter (Fp)</turn>
          <turn when="2005-04-12 15:41:52" duration="183">Eva Arvidsson (S)</turn>
          <turn when="2005-04-12 15:44:51" duration="206">Börje Vestlund (S)</turn>
          <turn when="2005-04-12 15:48:13" duration="233">Ulrica Messing (S)</turn>
          <turn when="2005-04-12 15:52:02" duration="260">Karin Pilsäter (Fp)</turn>
          <turn when="2005-04-12 15:56:18" duration="145">Eva Arvidsson (S)</turn>
          <turn when="2005-04-12 15:58:38" duration="133">Börje Vestlund (S)</turn>
          <turn when="2005-04-12 16:00:48" duration="224">Ulrica Messing (S)</turn>
          <turn when="2005-04-12 16:04:29" duration="140">Karin Pilsäter (Fp)</turn>
          <turn when="2005-04-12 16:06:45" duration="65">Ulrica Messing (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:443 av Karin Pilsäter (fp) till statsrådet
          Ulrica Messing om Nynäshamns infrastruktur
        </IPQ_title>
      </div>
      <div type="IPQuestionBody">
        <p xml:id="i-TbcUxKcB352BseSn5QRFtH">
          Nynäshamn och Södertörn har fantastiska möjligheter. Det gäller
          att regeringen nu inte kväser dessa, utan låter den framtidstro
          som kan skapas ges praktiska förutsättningar genom avgörande infrastrukturinvesteringar
          och bättre generella villkor för företagande i regionen. Omstruktureringen
          och neddragningarna inom försvaret är nödvändiga. Det går aldrig
          att kedja fast företags verksamheter, vare sig i tid eller rum.
          Det är inte omlokaliseringar, subventioner eller särskilda stödåtgärder
          som är framtiden. Goda villkor för det nya att växa fram, de nya
          företag som kan ersätta dem som försvinner.
        </p>
        <p xml:id="i-UPETKWS92sd4Ti5xWB2MqB">
          Nynäshamns kommun har på mycket kort tid drabbats av en rad stora
          nedläggningar, där flyttning och neddragning av verksamheterna
          vid Berga Örlogsskola och Musköbasen utgör ett betydande tapp
          av kvalificerade jobb. Ericssons besked om neddragning av verksamheten
          för ca 450 personer, varav flertalet specialiserade och kvalificerade,
          är ett stort slag för Nynäshamn och östra Södertörn.
        </p>
        <p xml:id="i-KvaXCZv7gxL76i28DwUFz8">
          Regeringen måste nu, utan ytterligare dröjsmål, ta sitt ansvar
          också för Nynäshamn som den senaste tiden drabbats hårt av Ericssons
          och försvarets nedläggningar.
        </p>
        <p xml:id="i-UFYHYCpWybA6dCx1VUcAQt">
          Nynäshamn, och Södertörn, behöver inga särskilda subventioner
          eller stödåtgärder. Det behövs bara en, jämfört med andra, hyggligt
          rättvis behandling från statsmakten.
        </p>
        <p xml:id="i-WhZiet9VGGhTi48wDjhobA">
          När Saab hotas, läggs vägplaner för hela landet om för att kunna
          skapa fungerande infrastruktur i Västsverige. Det är inte längre
          från Trollhättan till Göteborg än vad det är från Nynäshamn till
          Stockholm. Trots detta har regeringen uppvisat ett totalt ointresse
          för hur kommande försvarsnedläggningar drabbar sårbara småkommuner
          i Stockholmsregionens utkanter med dramatiska förluster av jobb.
          I Nynäshamn försvinner på mycket kort tid vart femte jobb. När
          staten inventerar varje möjlighet att stödja hårt drabbade kommuner
          ute i landet måste rimliga insatser nu också göras för Nynäshamn.
        </p>
        <p xml:id="i-XQU1xosEJ5u3GBDeNy75Ks">
          Järnvägen till Nynäshamn firade nyligen 100-årsjubileum. Restiden
          har på 100 år förlängts med ett par minuter. Sträckans sex mil
          passeras, när det fungerar!, på samma dryga timme som de 18 milen
          mellan Skövde och Göteborg i dag tar.
        </p>
        <p xml:id="i-UKxzjsroPHXXS2PmuHmv3C">
          Enligt Vägverket hade väg 73, även kallad Dödens väg, varit utbyggd
          för länge sedan om den hade legat i vilket annat län som helst.
          Dessa två infrastrukturinvesteringar, som alltså hade varit självklarheter
          varsomhelst annars i landet, är helt avgörande för att andra utvecklingssatsningar
          ska kunna genomföras med gott resultat.
        </p>
        <p xml:id="i-MPLtAC97FdLKA54NxJQre7">
          I stället har dessa investeringar dragits i långbänk av regeringen;
          är det inte pengarna som saknas eller flyttats till någon annan
          politiskt mera angelägen satsning i någon annan del av landet,
          så är det Miljödepartementet som sinkar miljöprövningen.
        </p>
        <p xml:id="i-7gd7fwgUxJk1FfbiZ1swLJ">
          På samma sätt sinkas utvecklingen av Norvik av den statliga länsstyrelsen,
          som ställer hårdare krav än motsvarigheten i till exempel Göteborg.
        </p>
        <p xml:id="i-VrFPXXZY1W4FkuPkJPX6w7">
          Uthamnen i Norvik blir en fantastisk möjlighet för Nynäshamn
          och Södertörn. Ett utvecklingsstråk mellan Stockholm och Nynäs
          kan få ny fart. Den innebär att en avsevärd förbättring av miljöskyddet
          i vår unika skärgård kan komma till stånd, liksom att miljöstörande
          och miljöskadlig verksamhet i Stockholms stadskärna kan minskas,
          liksom mycket tung lasttrafik i innerstaden. Väg 73 och järnvägen
          är ett nödvändigt villkor, men det faktum att Miljöpartiet i Stockholms
          stad blockerar frågan är oacceptabelt. Regeringen måste ta ansvar
          för regionen, utvecklingen för jobb och företagande såväl som
          för miljöskydd och minskad miljöförstöring genom att tillse att
          blockeringen av Norvik hävs.
        </p>
        <p xml:id="i-5KYBzpaoix3a5wdTVkmpMS">
          Det behövs ett fungerande helikopterstöd @ i civil eller militär
          regi @ tillgängligt i kustläge på Södertörn för att kunna agera
          i händelse av olyckor och katastrofer, enligt Sjöfartsverket.
          För att inte riskera ytterligare kapitalförstörelse, vilket har
          hänt förr!, måste Berga användas för detta ändamål. Berga är den
          enda plats där man med befintliga investeringar kan landa i såväl
          mörker som dåligt väder.
        </p>
        <p xml:id="i-9FNvf1Wc8m9wYwovrsmSnr">
          Försvaret lämnar nu stora områden i skärgården. Förutsättningarna
          för Landsort som attraktivt besöksmål och en möjlighet för en
          växande turistnäring är stora. Fortet är det enda i sitt slag
          som är lämpligt och användbart som museum. När försvaret lämnar
          dessa områden måste möjligheten till företagande beaktas när marken
          avyttras.
        </p>
        <p xml:id="i-8ueeKVMAS1QVcTUxntSMr4">
          Givetvis måste landstinget och övriga länsmyndigheter ändra synsätt
          och i stället för att centralisera alltmer verksamhet till länets
          centrum pröva var verksamhet kan decentraliseras. Vid etablering
          av ny statlig verksamhet eller mer omfattande omstrukturering
          bör även kommuner som Nynäshamn få sin lämplighet som lokaliseringsort
          prövad.
        </p>
        <p xml:id="i-E27LitGpCeGjrBeuQhZGFP">
          För en vecka sedan gick överklagandetiden för arbetsplanen för
          väg 73 ut. Näringsdepartementet måste nu låta arbetet med att
          bearbeta dessa överklaganden ha absolut högsta prioritet, så att
          arbetet kan påbörjas i september. Sak samma gäller utbyggnaden
          av perronger och mötesplatser på järnvägen. Prioritering av anslagen
          måste ske på ett sådant sätt att dessa, sedan tidigare så många
          gånger uppskjutna, projekt verkligen verkställs.
        </p>
        <p xml:id="i-DEiahdnN8byqq3KYPUxSgF">
          Mot bakgrund av ovan vill jag fråga statsrådet:
        </p>
      </div>
    </body>
  </text>
</TEI>
