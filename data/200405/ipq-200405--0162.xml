<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0162">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0162</head>
        <author who="i-Ha5uZXGHudhTidCuW8UjXN">Ragnwi Marcelind</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>lekmannaövervakare</topic>
        <docDate when="2004-11-18">den 18 november</docDate>
        <status when="2004-12-14" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10162</external_id>
        <debate>
          <turn when="2004-12-14 12:46:45" duration="163">Thomas Bodström (S)</turn>
          <turn when="2004-12-14 12:49:14" duration="255">Ragnwi Marcelind (Kd)</turn>
          <turn when="2004-12-14 12:53:15" duration="159">Thomas Bodström (S)</turn>
          <turn when="2004-12-14 12:55:44" duration="263">Ragnwi Marcelind (Kd)</turn>
          <turn when="2004-12-14 13:00:04" duration="136">Thomas Bodström (S)</turn>
          <turn when="2004-12-14 13:02:17" duration="94">Ragnwi Marcelind (Kd)</turn>
          <turn when="2004-12-14 13:03:38" duration="103">Thomas Bodström (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:162 av Ragnwi Marcelind (kd) till justitieminister
          Thomas Bodström om lekmannaövervakare
        </IPQ_title>
      </div>
      <div type="IPQuestionBody">
        <p xml:id="i-AiALnxPLgxjgkJWqoF9pMc">
          Lekmannaövervakare har en mycket viktig uppgift i samhället.
          Framgången för en frigiven brottsling hänger på vad som händer
          den närmaste tiden efter frigivningen. Därför är det angeläget
          med en övervakare som kan stödja den som villkorligt frigivits
          eller som dömts till skyddstillsyn i olika praktiska frågor. Övervakaren
          ska också vara en positiv förebild som finns tillgänglig dygnetrunt.
          Han eller hon ska delta i den sociala gemenskapen och även utöva
          kontroll. Uppgiften är att fungera som ett stöd för den dömde
          i arbetet med att skapa en normal livssituation och ett liv utan
          kriminalitet.
        </p>
        <p xml:id="i-4NY7JY12e8D86jcuNyw2PZ">
          Av frivårdens klienter får inte ens hälften en lekmannaövervakare
          eftersom det råder brist på sådana i dag. Endast 44 % av klienterna
          hade en övervakare år 2003, vilket innebär en minskning med 4
          % under en femårsperiod. I snitt har varje övervakare kontakt
          med 1,3 klienter, en siffra som ökat sedan 1997. I Göteborg saknar
          hundratals brottslingar som dömts till skyddstillsyn eller som
          är villkorligt frigivna personlig övervakare. Det finns många
          orsaker till detta, men några av de viktigare tror jag är ineffektiva
          administrativa system och en alltför låg ersättning. Den ersättning
          som betalats ut till lekmannaövervakare sedan år 2001 är 400 kr
          i månaden varav 150 kr är skattepliktiga. Resten av beloppet ska
          användas till den frivårdsdömdes aktiviteter. Detta är en dålig
          ersättning för ett så viktigt uppdrag. Många lekmannaövervakare
          betalar i praktiken ur egen ficka för att utföra sitt uppdrag.
        </p>
        <p xml:id="i-2Qw6AvvZdNohzyuH3Dy6ZC">
          Kriminalvårdens undersökningar med fokus på internernas bakgrund
          och sociala förhållanden visar att de intagna har en omfattande
          problematisk bakgrund. Alltfler dömda har psykiska problem vilket
          kräver specialkunskaper hos den personlige övervakaren. Tre år
          efter avtjänat straff har 35 % av de dömda återfallit i brott.
          Av de som döms för narkotikabrott återfaller mellan 60 och 70
          % i brott inom tre år efter avtjänat straff. Kriminalvårdens möjligheter
          att rehabilitera den intagne måste bli bättre. Verksamheten måste
          inriktas på att den dömde inte ska återfalla i brott och där har
          övervakaren en stor betydelse. Trots detta så nämns inte övervakarna
          och deras arbete i budgetpropositionen, vilket är anmärkningsvärt.
        </p>
        <p xml:id="i-QNHFhmNrAZwjxrrmaRPmtF">
          Trots allt som skett inom kriminalvården på senare tid så görs
          som bekant besparingar inom detta område. Frivården i Sverige
          har ett sparbeting på 10 %. Vissa områden drabbas av minst 15
          % i sparkrav. Detta innebär att personal måste sägas upp.
        </p>
        <p xml:id="i-AngF8uNELvv24WK67uP6bA">
          Två tredjedelar av de som övervakas har dömts till skyddstillsyn.
          På grund av sparkrav och personalbrist inom frivården läggs mer
          och mer av arbetet med dessa över på lekmannaövervakarens ansvar.
          I dag finns ingen forskning i Sverige som visar på vilka resultat
          som övervakarinstitutet ger. Trots detta så är alltfler som dömts
          till skyddstillsyn helt och hållet hänvisade till den hjälp och
          det stöd som lekmannaövervakaren ger.
        </p>
        <p xml:id="i-ELdSUcpaytcqCagechC7zH">
          Mina frågor till ministern är:
        </p>
        <p xml:id="i-BRAiDG1SQspqATjeEWBuG4">
          Vad avser ministern att vidta för åtgärder för att stärka lekmannaövervakarens
          ställning och ombesörja att fler av våra dömda får en övervakare?
        </p>
        <p xml:id="i-ymadvFtGyo5uX7bpazLgo">
          Vad avser ministern att vidta för åtgärder för att utreda lämpligheten
          i och framtida risker med att de som döms till skyddstillsyn i
          huvudsak överlämnas i övervakarens omsorg?
        </p>
        <p xml:id="i-SuSLXtCEB2pH1H7MmZaXPi">
          Vad avser ministern att göra för att inte lekmannaövervakarinstitutet
          ska förlora sin ställning i besparingstider?
        </p>
      </div>
    </body>
  </text>
</TEI>
