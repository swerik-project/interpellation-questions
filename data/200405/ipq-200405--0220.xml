<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0220">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0220</head>
        <author who="i-CYXB5gc8UwhvnW3jqhdnoq">Sven Gunnar Persson</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>Tåg i Bergslagen</topic>
        <docDate when="2004-11-29">den 29 november</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10220</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:220 av Sven Gunnar Persson (kd) till statsrådet
          Ulrica Messing om Tåg i Bergslagen
        </IPQ_title>
      </div>
      <div type="IPQuestionBody">
        <p xml:id="i-3cr3WomkfxUwbALn4iq7Un">
          Intresseföreningen Bergslaget med flera presenterade för regeringen
          för några år sen en idé om utökad tågtrafik för att möjliggöra
          mer av arbetspendling och resor till högskolor och universitet
          i regionen. Regeringen ställde sig positiv till idén under förutsättning
          av att regionen tog på sig att bilda ett gemensamt bolag. Tåg
          i Bergslagen (TiB) bildades av trafikhuvudmännen i Örebro, Västmanlands,
          Gävleborgs och Dalarnas län och regeringen utsåg vår region till
          försöksområde för utveckling av järnvägstrafik över länsgränserna.
        </p>
        <p xml:id="i-gyBrymH1xKWa2qPkKqptK">
          Utifrån regeringens utfästelse om ett anslag på 62 miljoner kronor
          per år valde de fyra länen att satsa 18,5 miljoner kronor och
          gick även in i stora borgensförbindelser för investeringarna i
          vagnmaterial.
        </p>
        <p xml:id="i-6tj2BPyuSQQK3USDDoAcVY">
          Nu har regeringen valt att allvarligt försvåra för projektet
          genom att Rikstrafiken givits nya åtaganden, vid räddningspaketet
          för SJ för ett par år sen, och genom att nya prioriteringar förelagts
          Rikstrafiken såsom flygupphandlingar, utan att Rikstrafiken tillförts
          nya pengar för att finansiera det nya uppdraget.
        </p>
        <p xml:id="i-4pQoNZr5wKvgfT5M62KJvo">
          Som en följd av detta tvingas Rikstrafiken dramatiskt minska
          anslaget till bland annat Tåg i Bergslagen. Vilket i sin tur hotar
          stora delar av den trafikplanering som TiB står för och regeringen
          lämnar därmed landsting och kommuner i de fyra länen, tvärtemot
          vad som tidigare sagts, att bäst de kan klara upp sina borgensförbindelser.
        </p>
        <p xml:id="i-9c2t38BfV5HZ7bSWqwyfip">
          Först går regeringen in med utfästelser om ett långsiktigt åtagande,
          strax därefter när kommuner och landsting gått in i projektet,
          stora investeringar har gjorts och trafiken kommit i gång bryts
          regeringens åtagande.
        </p>
        <p xml:id="i-33pfwnjabxGzuFKPYNh7gi">
          Inom Örebro län kommer flera sträckor att beröras, exempelvis
          den så kallade Genvägen (Borlänge@Karlstad), gränstrafiken mot
          Norge (Örebro@Karlstad@Oslo) och förbindelserna söderut från Bergslagen
          (Örebro@Mjölby).
        </p>
        <p xml:id="i-YN1yQEfThTjxMeZEZvuj6v">
          Mot bakgrund av ovanstående vill jag ställa följande frågor till
          statsrådet:
        </p>
        <p xml:id="i-VBXRzZEVb6y2exzMvRnxse">
          Vad avser statsrådet att göra för att rädda Tåg i Bergslagen
          och därmed stå för sina utfästelser gentemot regionen?
        </p>
        <p xml:id="i-MWewT31c8fePcHpDGNzLMG">
          Vilka åtgärder avser statsrådet att vidta för att säkerställa
          goda kommunikationer för de delar av Örebro län som berörs av
          Tåg i Bergslagens situation?
        </p>
      </div>
    </body>
  </text>
</TEI>
