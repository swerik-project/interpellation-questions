<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0496">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0496</head>
        <author who="i-LB9Tn6B1RXiAHZEWEK1hYC">Ulla Hoffmann</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>apatiska barn</topic>
        <docDate when="2005-03-24">den 24 mars</docDate>
        <status when="unknown" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GS10496</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:496 av Ulla Hoffmann (v) till statsrådet
          Barbro Holmberg om apatiska barn
        </IPQ_title>
      </div>
      <div type="IPQuestionBody">
        <p xml:id="i-3U1RV8Wz97BDTWsm3G8VGD">
          Statsrådet Holmberg och regeringens särskilda utredare om apatiska
          barn har gång på gång i medierna förklarat att fenomenet apatiska
          barn, som lider av depressiv devitalisering, endast tycks finnas
          i Sverige, något som sägs vara mycket förbryllande. Utfärdandet
          av en regeringsförordning om uppehållstillstånd av humanitära
          skäl för de svårast sjuka apatiska barnen skulle enligt statsrådet
          vara en "humanitär katastrof".
        </p>
        <p xml:id="i-MPSr7KXdMTeyKdbbuPEDbe">
          Nu har det framkommit att företeelsen apatiska barn är känd i
          åtskilliga länder under namnet pervasive refusal syndrom (PRS).
          PRS kännetecknas av ett långvarigt massivt funktionsbortfall kombinerat
          med aggressiv intentionell vägran. PRS är beskrivet i vetenskapliga
          skrifter bland annat i Storbritannien och Australien. Det finns
          ingen somatisk sjukdom som förklarar PRS utan det anses vara ett
          barnpsykiatriskt tillstånd som beror på ett patologiskt samspel
          mellan ett barns psykiska känslighet och en rådande hopplöshet
          och hjälplöshet i familjen i ett oöverblickbart tidsperspektiv.
        </p>
        <p xml:id="i-7ZWiZymVNQZm6tCKTip1Yo">
          Många av familjerna med apatiska barn har flytt från sina hemländer
          på grund av förföljelse de utsatts för, både fysiska hot och våldshandlingar.
          Flera av mödrarna har utsatts för långvariga övergrepp och våld
          i barnens närvaro. Barnen har utsatts för eller bevittnat fysiskt
          och sexuellt våld, misshandel, dödande och hot om kidnappning.
          Trots att kraven för flyktingskap enligt Genèvekonventionen i
          många fall varit uppfyllda har Migrationsverket och Utlänningsnämnden
          beslutat om avvisning till hemlandet.
        </p>
        <p xml:id="i-SjWdS6T9pnga62hzuSKiNV">
          Mot denna bakgrund vill jag fråga statsrådet Holmberg:
        </p>
      </div>
    </body>
  </text>
</TEI>
