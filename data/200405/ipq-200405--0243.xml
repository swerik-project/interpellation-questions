<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0243">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0243</head>
        <author who="i-Ry3pP9VZKrW87Vcxq73jQG">Carl B Hamilton</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>rättslig reglering av de politiska partiernas valfinansiering</topic>
        <docDate when="2004-12-07">den 7 december</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GS10243</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:243 av Carl B Hamilton (fp) till vice
          statsminister Bosse Ringholm om rättslig reglering av de politiska
          partiernas valfinansiering
        </IPQ_title>
      </div>
      <div type="IPQuestionBody">
        <p xml:id="i-Tijdykk9xnTNH9Qdfrdq6D">
          Det räcker inte med bra idéer för att vinna val. Dessutom krävs
          resurser i form av pengar och folk som kan göra en insats i valarbetet.
          En valseger underlättas om partiet har stora ekonomiska resurser
          till sitt förfogande. Det öppnar för missbruk och korruption.
        </p>
        <p xml:id="i-MiGkypSQbVva5hxR9q2fhU">
          I Danmark ska varje politiskt partis ledning underteckna en försäkran
          om att inga intäkter undanhålls i partiets räkenskaper. Alla som
          ger bidrag över 20 000 kr under räkenskapsåret ska uppges med
          namn och adress, liksom varje anonymt bidrag över 20 000 kr, och
          summan av alla anonyma bidrag. Brott straffas med fängelse för
          partiledningen eller böter för partiorganisationen. Den norska
          lagstiftningen är snarlik den danska. I Finland ska alla partier
          som får offentligt partistöd anmäla samtliga kostnader och hur
          dessa finansierats när det gäller kommunal- och riksdagsvalen.
          Donationer behöver dock inte namnges (se SOU 2004:22, kap. 9,
          särskilt avsnitt 9.5).
        </p>
        <p xml:id="i-KhwtKbcTYjmbjP1rT7Z52p">
          Europarådet beslöt 2003 om en rekommendation om nationella regler
          för att stävja korruption vid finansiering av partier och valrörelser.
          Den gäller bland annat extern finansiering av partier, kandidater,
          kostnadsredovisning av kampanjer, öppenhet, tillsyn och kontroll.
          Sveriges riksdag bör sålunda, enligt Europarådsrekommendationen,
          säkerställa att regler finns här hemma som motverkar intressekonflikter,
          skapar öppenhet beträffande bidrag, förhindrar hemliga bidrag
          och undviker att skapa partiskhet i de politiska partiernas agerande.
          Enligt konventionen bör bidrag till politiska partier offentliggöras,
          och det bör finnas regler som begränsar bidragens storlek. Bidrag
          från juridiska personer, till exempel fackliga organisationer,
          bör bokföras i räkenskaperna hos den juridiska personen. När det
          gäller företag bör aktieägare och "bolagsmän" ha laglig rätt att
          informeras om bidrag till politiska partier.
        </p>
        <p xml:id="i-H6X1tfykZ5xuWMnvie1oed">
          Men inget sådant finns i Sverige. Det har till nyligen inte ens
          funnits någon rimligt tillförlitlig information om det icke-offentliga
          partistödets storlek. Nu har bilden i någon mån klarnat, främst
          genom Utredningen om offentlighet för partiers och valkandidaters
          intäkter (SOU 2004:22). Även mina egna undersökningar, med hjälp
          av riksdagens utredningstjänst, RUT, av LO och dess förbund, centralt
          och lokalt, LO-sfären, om stöd till Socialdemokraterna kan nämnas
          (se interpellation 2002/03:23 av Carl B Hamilton, fp, till statsminister
          Göran Persson, http://www.riksdagen.se/debatt/fragor/ip.asp?rm=0203&amp;nr=23).
        </p>
        <p xml:id="i-E6KMwzLpiygW6P3TpLsEo5">
          I sin brist på rättslig reglering är Sverige sålunda ett undantagsland.
        </p>
        <p xml:id="i-UWuvcv1AdkhQGoPDnv1D8v">
          Remissvaren på SOU 2004:22 har inkommit för cirka två månader
          sedan. Det har blivit dags för regeringen att visa om den har
          viljestyrka i denna fråga och ange sin position i frågan om det
          forsatta arbetet med rättslig reglering av allmänhetens insyn
          i partiers och valkandidaters valfinansiering i form av pengar,
          arbetskraft med mera.
        </p>
        <p xml:id="i-RXqGz4DuNthXdtyWuncP4R">
          Bristen på rättslig reglering av detta område i Sverige hänger
          enligt min mening samman med de jämförelsevis mycket stora, och
          sedan många decennier delvis hemliga, resursöverföringarna från
          LO till det socialdemokratiska partiet. Arbetarrörelsen, som suttit
          vid makten mesta tiden, har haft föga intresse av öppenhet eller
          minoritetsskydd, det vill säga att personer inte via medlemsavgiften
          ska behöva betala till ett visst politiskt parti bara för att
          de är fackligt anslutna. Även det andra större partiet, Moderaterna,
          får betydande stöd utifrån, och har inte heller visat något stort
          intresse av ökad insyn i partifinansieringen. Partisekreteraren
          (m) har sålunda förespråkat att ovannämnda utredning förpassas
          till papperskorgen.
        </p>
        <p xml:id="i-3SugM9tBBddAtYK5jYmyGr">
          Nu föreslås äntligen en rättslig reglering av partifinansieringen
          i Sverige, dock med det för vårt land typiska undantaget att inga
          sanktioner skulle finnas mot dem som bryter mot reglerna. Låt
          oss först se närmare på LO:s stöd till regeringspartiet.
        </p>
        <p xml:id="i-D9k7B9C2jUzSEfZTffaWc1">
          Penningbidragen från LO till Socialdemokraterna
        </p>
        <p xml:id="i-Q3E8AXzKBwfHQrMHLZpA2V">
          Uppgifter om LO:s stöd finns i tre olika källor.
        </p>
        <p xml:id="i-7Yg6vEFydnrjjkMKiHEdXp">
          1. RUT. Mina egna undersökningar av penningbidragen från LO är
          baserade på uppgifter från LO-sfären och det socialdemokratiska
          partiet till riksdagens utredningstjänst (RUT). Enligt dessa uppgifter
          låg det sammanlagda, under mandatperioden 2000@2004, stödet från
          LO (inklusive förbunden) till Socialdemokraterna någonstans mellan
          75 och 85 miljoner kronor, för användning i valrörelsen 2002 (Dnr
          2002:144).
        </p>
        <p xml:id="i-3rWPbVZhPm2ptixTuk1EZ9">
          2. SOU 2004:22. Utredningen innehåller intressant och viktig
          ny information om alla riksdagspartiers totala intäkter åren 2001
          och 2002. Räknat på samma sätt som ovan skulle de fackliga bidragen
          till Socialdemokraternas valkampanj 2002 uppgå till 67 miljoner
          kronor. Till detta kommer fackliga bidrag till socialdemokratiska
          fonder (bland annat Kampfonden) som för 2001 förefaller ha varit
          5,5 miljoner kronor, och 0,6 miljoner kronor 2002. Utslaget över
          mandatperioden och räknat på i princip samma sätt som ovan blir
          detta approximativt 17 miljoner kronor ytterligare i penningbidrag
          till valkampanjen. Sammanlagt betyder detta att den fackliga rörelsen
          bidrog med ungefär 84 miljoner kronor till Socialdemokraternas
          valkampanj.
        </p>
        <p xml:id="i-X5jN1EXA8HNvoqY4iFZhfN">
          3. Tidningarnas Telegrambyrå. TT uppskattade LO:s penningstöd
          till Socialdemokraterna i 2002 års valrörelse till ca 98 miljoner
          kronor (TT-telegram den 29 mars 2002). LO uppgav själva till TT
          ett lägre tal, ca 70 miljoner kronor ("Utöver de tio miljoner
          kr som [vår]kampanjen kostar satsar LO 60 milj. kr i stöd till
          socialdemokraterna i valet", TT-telegram den 6 april, 2002).
        </p>
        <p xml:id="i-CP9kiv99pTT1yVqZ8BbuHG">
          Stöd i form av personella resurser
        </p>
        <p xml:id="i-XNC2KZkKhRCPUmJprSdbse">
          Till LO-sfärens penningbidrag bör läggas andra former av resursstöd,
          framför allt värdet av personella resurser att användas kostnadsfritt
          för Socialdemokraterna i valrörelsen. Under nedan redovisade mycket
          försiktiga antaganden uppskattar jag värdet av arbetsinsatserna
          under valåret 2002 av dels LO-anställda, dels av socialdemokrater
          som samtidigt var fackliga förtroendevalda, till totalt 436 miljoner
          kronor.
        </p>
        <p xml:id="i-456ft7VqtZiUW962ChFupW">
          Anställda
        </p>
        <p xml:id="i-Qq8GsymUjzmoU5KJHJ2Qtm">
          LO och dess förbund har totalt nära 4 000 anställda (1999). Dessa
          måste vara troende socialdemokrater och arbeta för Socialdemokraterna
          i valrörelser, enligt en på sin tid av LO-ordföranden Stig Malm
          införd regel.
        </p>
        <p xml:id="i-FEK15h3wn1ohg6EKrPdT9q">
          Vad är värdet av de personella resurser som LO ställer till Socialdemokraternas
          förfogande ett valår som 2002? Vi använder här en gängse värderingsmetod,
          som också förespråkas i SOU 2004:22, nämligen det belopp som det
          skulle kostat att på marknaden köpa motsvarande tjänster.
        </p>
        <p xml:id="i-Rquvbevecr5gcvFZyZShWw">
          För att uppskatta den genomsnittliga månadslönekostnaden för
          dessa personer tog jag uppgifter ur större förbunds och LO:s verksamhetsberättelser.
          Med hjälp av dessa uppgifter har jag räknat fram ett vägt genomsnitt
          av lönekostnaden för fackligt anställda i LO, Kommunal, Grafiska,
          Transport, Elektrikerförbundet, Livs och SEKO. Det var 40 500
          kr per månad år 2002, vilket med sociala avgifter med mera om
          40 % motsvarar en månadslön på 28 900 kr.
        </p>
        <p xml:id="i-NoiDsxgMmH3FtTbqcKZn3r">
          Arbetsgivaren LO indelar sina anställda i fyra kategorier: funktionärer,
          lokalfunktionärer, tjänstemän och övriga. Låt oss försiktigtvis
          anta att funktionärer, lokalfunktionärer och tjänstemän under
          hela 2002 arbetat i genomsnitt bara 2,5 månader heltid för en
          s-seger i valet. Kategorin övriga antas arbeta hälften så mycket
          för en valseger. Det blir 1 845 + 1 010 = 2 855 arbetsmånader
          på heltid. De fackligt anställdas arbetstid innebär ett resurstillskott
          till Socialdemokraternas valrörelse som är värt minst 2,5 x 2
          855 x 40 500 = 289 miljoner kronor.
        </p>
        <p xml:id="i-WSNVdvFhSncUysqZdACXni">
          Fackligt förtroendevalda
        </p>
        <p xml:id="i-3hUYqKAAYSArhWw9E4joAW">
          Till ovan ska läggas värdet av den arbetsinsats för en s-seger
          som utförs av "fackliga förtroendemän". Dessa har rätt till ledighet
          utan löneavdrag för uppgifter som "fordras för det fackliga uppdraget".
          Det betyder att de utför arbetet på arbetsgivarens bekostnad.
          Låt oss göra det försiktiga antagandet att endast den minoritet
          av fackliga förtroendepersoner @ ca 35 000 personer @ som också
          är s-partimedlemmar arbetar för en s-seger medan övriga ca 185
          000 LO-funktionärer inte gör ett handtag för en socialdemokratisk
          valseger, vilket naturligtvis är en underskattning. Antag vidare
          att dessa 35 000 fackliga förtroendevalda som också är s-medlemmar,
          avsätter en tiondel av heltid för en s-seger, och att de gör detta
          enbart under perioden efter sommarsemestrarna valåret, det vill
          säga under den sista intensiva fasen i valrörelsen 1,5 månader
          före valet. Dessa personers lönekostnad kan uppskattas till i
          genomsnitt 28 000 kr per månad (år 2002). Med 40 % sociala avgifter
          med mera motsvarar det en månadslön på 20 000 kr.
        </p>
        <p xml:id="i-KqYNDP7V1ecdBJbTv8RLes">
          Under denna räcka av försiktiga förutsättningar blir värdet av
          den arbetsinsats för socialdemokratins valseger, som LO-facket
          ställer till partiets förfogande och som arbetsgivarna tvingas
          betala, värd ca 147 miljoner kronor (35 000 personer x 28 000
          kr i månadslönekostnad x 0,1 arbetstid x 1,5 månad).
        </p>
        <p xml:id="i-AUr3cmmB92EoBz1jYAitHj">
          En allvarlig brist i den för övrigt informativa och välskrivna
          Utredningen om offentlighet för partiers och valkandidaters intäkter
          (SOU 2004:22), är att facket inte velat hjälpa utredningen med
          en realistisk uppskattning av de personella resurser LO-sfären
          hjälper Socialdemokraterna med. Därför finns i utredningen bara
          den löjeväckande låga uppgiften att LO-sfären skulle ha ställt
          4,2 årsarbeten till Socialdemokraternas förfogande 2002 (SOU 2004:22,
          s.53).
        </p>
        <p xml:id="i-GzYWLnyXVYnpFAoAhBbv1K">
          Totalkalkyl för LO-stödet som avser 2002 års valrörelse
        </p>
        <p xml:id="i-QYhbbdA3Yh8sC1PjpfQoB6">
          Låt oss enligt försiktighetsprincipen utgå från att penningbidragen
          inte understeg 75@85 miljoner kronor. När man till detta lägger
          värdet av fackligt anställdas insatser (289 miljoner kronor) och
          värdet av den arbetstid som lagts ned av fackliga förtroendevalda
          som samtidigt är organiserade socialdemokrater (147 miljoner kronor)
          blir summan 516 miljoner kronor, det vill säga en halv miljard
          kronor efter avrundning nedåt.
        </p>
        <p xml:id="i-Pwo14A7LHjCHtkuxcuuu2B">
          LO stöder men andra betalar
        </p>
        <p xml:id="i-7sYanABhwfT343VgmweTog">
          Men vem är det som i sista hand betalar LO-sfärens bidrag till
          Socialdemokraternas valkampanjer? Jo, det är LO:s medlemmar @
          men bara med drygt hälften. Resten står skattebetalarna och privata
          arbetsgivare för.
        </p>
        <p xml:id="i-UF9sd6veAcMqCDiaEffXcc">
          Vi kan börja med de 147 miljoner kronor som betalas av de fackligt
          förtroendevaldas arbetsgivare. Antag att dessa personer i stället
          för att verka för en socialdemokratisk valseger hade ägnat sig
          åt reguljärt arbete hos arbetsgivaren (privata företag, stat,
          kommun, etcetera). När det gäller privat sektor hade dessa fackligt
          aktiva personer dragit in pengar till företaget minst så mycket
          att det räckt till deras lön. Offentliga arbetsgivare hade behövt
          färre anställda, och hade därmed kunnat minska sina utgifter.
          Låt oss anta att de sparade offentliga utgifterna motsvarar lönen.
          Med dessa antaganden hade högre privata vinster än eljest plus
          sparade offentliga utgifter uppgått till minst 147 miljoner kronor.
          Vi vet från LO-statistik att proportionen är att 68 % av LO:s
          medlemmar arbetar i privat sektor. Av de 147 miljoner kronorna
          hänför sig alltså ca 68 % till utebliven vinst, det vill säga
          ca 100 miljoner kronor. Av denna vinst hade ungefär 28 miljoner
          kronor gått i bolagsskatt. Skattebetalarna stod alltså för stöd
          till Scialdemokraterna med 28 miljoner kronor i utebliven skatt
          och privata arbetsgivare för 72 miljoner kronor i utebliven vinst
          (efter skatt). Den offentliga sektorns arbetsgivare, det vill
          säga skattebetalarna, bidrog med resten, det vill säga 47 miljoner
          kronor. Totalt: alla skattebetalare: 75 miljoner 28+47), och privata
          arbetsgivare 72 miljoner kronor.
        </p>
        <p xml:id="i-T2UEJx5ZCgUAWs3cwoC2Yg">
          För det andra, fackliga avgifter är avdragsgilla hos den enskilde
          medlemmen. Precis som vilken annan skattelättnad som helst innebär
          det att skatterabatten på avgiften i slutändan delvis belastar
          offentliga sektorn, skattebetalarna, som kollektiv. Det rimliga
          hade varit att enskildas bidrag till politiska partier, liksom
          bidrag till andra föreningar, hade betalats med beskattade inkomster.
          Men eftersom LO-bidragen till Socialdemokraterna går via facket
          är bidragen avdragsgilla hos medlemmarna, och betalas därför inte
          bara av givaren, utan också av staten, skattebetalarna. Rätten
          till skattebefrielsen för fackavgift innebär, under antagande
          om 25 % avdrag hos LO-medlemmar, att fackavgifter belastar LO-medlemmar
          bara med 75 % av den avgift som står på medlemmens inbetalningskort
          (uppgift från RUT, Dnr 2004:822).
        </p>
        <p xml:id="i-4FP9xfKty514EZ15bveTLy">
          Sammantaget betyder detta att den resursöverföring om drygt en
          halv miljard kronor som LO beviljar det socialdemokratiska partiet
          står LO:s medlemmar för bara strax över hälften, ca 54 %. Nära
          hälften betalas av alla skattebetalare @ företag och privatpersoner,
          etcetera @ (32 %), och privata arbetsgivarna (14 %); se tabell.
        </p>
        <p xml:id="i-U6nr4hvhT3WZ2n4JJRpvVX">
          Det statsbärande partiet har fixat det för sig att skattebetalarna
          och privata företag finansierar knappt hälften av Socialdemokraternas
          valrörelse. I Socialdemokraternas Sverige finansierar företagen
          det rep i vilket man själv ska hängas.
        </p>
        <p xml:id="i-2E1F5nkReTGt3CYd6bQk93">
          LO söker maximal utomparlamentarisk makt
        </p>
        <p xml:id="i-TQA6LuKaYk7KbHHxocGTcy">
          "Socialdemokratin behöver LO", konstateras det nog så riktigt
          på LO:s hemsida. LO är väl medveten om sin oerhörda makt över
          riksdagen så länge som Socialdemokraterna sitter ensamma i regeringen.
          "Vi vet att det är LO:s medlemmar som bestämmer vilka som får
          bilda regering i det här landet." (LO:s valhandbok 2002). I varje
          skarpt politiskt läge kan LO trovärdigt hota med att undandra
          socialdemokratiska partiet sitt finansiella stöd. Av detta skäl
          måste varje s-regering anpassa sin politik till LO:s önskemål.
          Här är några exempel:
        </p>
        <p xml:id="i-WQoHwhJG2umUvB5xKRcQyg">
          Nej till arbetskraftsinvandring. "Att prata om arbetskraftsinvandring
          för att möta rekryteringsbehoven i ett läge då tusentals människor
          fortfarande går arbetslösa är djupt osolidariskt" (Wanja Lundby-Wedin,
          pressmeddelande med anledning av hennes förstamajtal i Karlstad
          2002). "Arbetskraftsinvandring måste vara hårt reglerad och bygga
          på lika rättigheter för alla som arbetar i Sverige, om den inte
          ska fungera som högerns murbräcka mot välfärden" (Thord Pettersson,
          integrationsansvarig på LO). Den här kallas också med en förskönande
          omskrivning för "ordning och reda på arbetsmarknaden". I samband
          med debatten om övergångsregler för nya EU-medborgare våren 2004
          fick sålunda LO acceptans för flera nygamla krav på mera makt
          åt facket. Med statsrådet Hans Karlsson, som agerar som LO-ombud
          i regeringen, ser vi hur LO:s synpunkter upphöjs till svensk lag
          och framförs som svensk position när det gäller förhandlingar
          om EU-direktiv.
        </p>
        <p xml:id="i-UGmijYqRVdJEii8NHcpBaY">
          Avdragsrätt för fackföreningsavgiften. LO-förbundens intäkter
          från medlemmarna år 2002 var ca 4,46 miljarder kronor. Skattebetalarna
          avstående genom avdragsrätten är för LO värd ca 1,65 miljarder
          kronor.
        </p>
        <p xml:id="i-Ekd1Nn2MubR234QPqwanCh">
          Höjning av taket i a-kassan med mera enligt LO:s modell.
        </p>
        <p xml:id="i-6rh8yGT9BhSQjdH3Zc7Ccy">
          Kompetenskonton.
        </p>
        <p xml:id="i-QKT92xgTXJxJ4Ld2rKxFYc">
          LO:s linje beträffande kompetenskonton blev bestämmande för regeringen.
          "Näringsminister Mona Sahlin böjer sig för LO och satsar på en
          försäkring som ska hjälpa arbetslösa LO-medlemmar att få nya jobb.
          Detta istället för att använda de avsatta miljarderna till kompetensutveckling
          för alla svenskar" (DN-artikel den 20 februari, 2002).
        </p>
        <p xml:id="i-VCkHvkE1s24bRfMkrYvgJR">
          I praktiken veto mot alla förändringar i arbetsrätten. "Med tanke
          på s-regeringens ideologiska bindning till LO har jag mycket svårt
          att se att vi skulle göra några nya förändringar i arbetsrätten"
          (dåvarande statsrådet Margareta Winberg i Dagens Industri den
          1 april 1998). LO:s agerande under 2004 bekräftar bilden.
        </p>
        <p xml:id="i-J7EBoE4CwwFPXBaZ2JVyJs">
          Vetorätt i regeringsfrågan
        </p>
        <p xml:id="i-T5ywUjzhVhN5C1oTdE2dhY">
          LO:s inflytande har i decennier varit ett strukturellt hinder
          för samarbete över den politiska blockgränsen. Från tid till annan
          kommer förslag om sådant samarbete, men lika regelmässigt ignorerar
          naiva statsvetare, debattörer, och ledarskribenter den vetoroll
          som LO alltid har så länge som det sitter en s-regering vid makten.
        </p>
        <p xml:id="i-8pjGXZjhVXGfxK4ffQUKES">
          Reflexioner och slutsatser
        </p>
        <p xml:id="i-5s9H9kK6qXY1X6yJWiAQDD">
          Bland de demokratiska problemen i Sverige är kanske det mest
          olustiga och ouppmärksammade regeringspartiets ekonomiska sammanflätning
          med ett specifikt starkt särintresse, LO. Svenska Socialdemokraterna
          bör aldrig ses som ett självständigt politiskt parti eftersom
          det alltid i sista hand tvingas underordna sig sin finansiär,
          LO, i alla för LO viktiga frågor. Money talks, och både socialdemokraterna
          och LO är väl medvetna om förhållandet.
        </p>
        <p xml:id="i-SBBAh2aDcZBeXdLJDwQWQ1">
          Det olustiga i situationen fördjupas av det faktum att, som vi
          sett, en stor del av finansieringen faktiskt sker med andras pengar.
          Trots att dessa alls inte alla är socialdemokrater används deras
          resurser för att finansiera Socialdemokraterna. Som Sverige fungerar
          innebär detta de facto en tvångsuttaxering till Socialdemokraternas
          partikassor via skatteavdrag och privata företags avtal med LO.
          Många skattebetalare tvingas alltså finansiera valrörelser och
          politik vars udd är riktad mot dem själva, deras värderingar och
          deras egenintressen.
        </p>
        <p xml:id="i-PD8jc82mwb9z26JAZCRZxe">
          Djup olustigt är också decenniers hemlighetsmakeri beträffande
          partifinansieringen. Särskilt anmärkningsvärt och kränkande är
          att inte ens LO-fackets egna medlemmar själva vet, eller får veta,
          hur mycket resurser som deras organisation slussar till det socialdemokratiska
          partiet, eller hur mycket arbetstid som facket gratis ställer
          till socialdemokraternas förfogande för en s-seger.
        </p>
        <p xml:id="i-Wni4Lkt3WeYMp6n9Rgpvz4">
          De förslag till regler för Sverige som presenteras i Utredningen
          om offentlighet för partiers och valkandidaters intäkter (SOU
          2004:22) påminner om de regler som gäller i Danmark och Norge.
          De bör genomföras som ett första steg. Ökad insyn, offentlighet
          och legitimitet måste säkerställas beträffande svenska partiers
          och kandidaters finansiering och utgifter. Den öppenhet i offentligt
          beslutsfattande och förvaltning som Sverige i andra sammanhang
          berömmer sig av, och söker exportera till andra länder, borde
          Sverige redan ha genomfört hemma. Då skulle Sverige dessutom upphöra
          att bryta mot Europarådets konvention, och regler mot korruption.
        </p>
        <p xml:id="i-6v45jJ6GDUDM4WWoqBS466">
          Dessutom bör det i svensk lag, som i Danmark och Norge, finnas
          angivet stränga sanktioner mot personer och partier som bryter
          mot reglerna. Det ska finnas möjlighet att döma till fängelse
          (personer) och böter (partier). På denna punkt finns en oacceptabel
          svaghet i ovannämnda utrednings förslag.
        </p>
        <p xml:id="i-Mdzt8K8bRrH5K5dD6NzD3T">
          Det finns, till sist, en jättestor blind fläck hos svenska medier
          när det gäller partifinansiering. Redaktioner ägnade stora resursinsatser
          åt kampanjfinansieringen vid euroomröstningen hösten 2003. När
          får vi se samma engagemang och kunniga grävande i partifinansieringsfrågan
          i riksdagsvalsrörelser? Utredningen (SOU 2004:22) ger ambitiösa
          journalister mycket stoff och en hygglig start till att fördjupa
          sig i frågan. Inspiration kan dessutom hämtas från kolleger i
          andra länder som från tid till annan gör grava avslöjanden som
          leder till politikers fall, och valrörelser som ändrar kurs på
          grund av avslöjanden om otillåtna eller olämpliga kampanjbidrag
          med tillhörande bindningar. Antagligen har valkampanjen i till
          exempel USA 2004 givit upphov till fler svenska inslag och artiklar
          om partifinansiering i USA än samma medier och tidningar gjort
          om samma sak i Sverige. Här finns en risk för att vi silar mygg
          och sväljer kameler: regelvidrigt avdragna taxikvitton, krognotor
          och andra oacceptabla beteenden nagelfars med stora redaktionella
          resursinsatser medan de pengamässigt långt större partibidragen
          slinker igenom, mutrisker uppmärksammas inte eller ignoreras.
          "Sådant händer inte här ."? förefaller vara en något naiv frånstötningsmekanism
          i medierna inför frågan om bidrag till politiska partier.
        </p>
        <p xml:id="i-LpaXNS9RXiemtr1ZV1zqPe">
          Dock, det är oacceptabelt i ett samhälle som vill berömma sig
          av att ha samhällskritiska medier att medierna som luft behandlar
          resursöverföringar som i andra länder skulle betecknas som muldoftande
          kampanjbidrag till regeringspartiet. Detta är dock inget för ministern
          att hantera.
        </p>
        <p xml:id="i-4VGqaeQPCaYdfHLpzm6VUk">
          Frågor:
        </p>
        <p xml:id="i-9nFYWjMy3iEf9rbYfgaU2s">
          Hur kommer ministern att agera för att Sverige snarast ska upphöra
          att bryta mot Europarådets rekommendation beträffande partifinansiering,
          beskrivet i SOU 2004:22?
        </p>
        <p xml:id="i-8WVXN1febGbSWiv2rdKxSH">
          Vad är ministerns position i frågan om det fortsatta arbetet
          med rättslig reglering av allmänhetens insyn i partiers och valkandidaters
          valfinansiering i form av pengar, arbetskraft med mera?
        </p>
        <p xml:id="i-4yXQK2iLY5LWZpF7TXPxwp">
          Kommer ministern att verka för förslag om lagstiftning i linje
          med det som föreslås i SOU 2004:22, och när kommer ett sådant
          förslag?
        </p>
        <p xml:id="i-SdfMmoUynxAczC1Y4bEfY5">
          Kommer ministern att verka för förslag om lagstiftning utöver
          det som föreslås i SOU 2004:22?
        </p>
        <p xml:id="i-14bF3VayfRXGsXjSBvuVVm">
          Avser ministern att följa Danmarks och Norges goda exempel och
          föreslå skarpa sanktioner (böter och fängelse) mot de personer
          och partier som bryter mot en ny lag om partifinansiering i enlighet
          med Europarådets rekommendation?
        </p>
      </div>
    </body>
  </text>
</TEI>
