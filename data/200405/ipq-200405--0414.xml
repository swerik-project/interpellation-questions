<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0414">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0414</head>
        <author who="i-9beYBFzEh8w1EjPQHXW3mC">Jan-Evert Rådhström</author>
        <recipient who="i-LdbVtbdPx3MQxR6GEgCqax">Berit Andnor</recipient>
        <topic>bidragsfusket</topic>
        <docDate when="2005-02-23">den 23 februari</docDate>
        <status when="unknown" byWhom="Hans Karlsson" byWhomId="i-WMD43YDAt2Efk5C5qFXnaQ" status="answered">besvarad</status>
        <external_id source="rdwebb">GS10414</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:414 av Jan-Evert Rådhström (m) till socialminister
          Berit Andnor om bidragsfusket
        </IPQ_title>
      </div>
      <div type="IPQuestionBody">
        <p xml:id="i-VW4eXX6RQYbg5J1YYNrG9o">
          Bidragspolitik leder till bidragsfusk. Det är inte så svårt att
          förstå. Fusk är alltid fel och arbete är alltid rätt.
        </p>
        <p xml:id="i-VjABvvr5oQ3FLnuHubu52Q">
          En ny undersökning från Karolinska Institutet visar emellertid
          att den förda socialdemokratiska politiken medfört att nio av
          tio kvinnor som uppbär sjukersättning förlorar på yrkesarbete.
          Socialdemokraternas värnande om bidragsberoende medför helt oacceptabla
          effekter.
        </p>
        <p xml:id="i-9JWPZfV7Li1E5zH8mxk1R6">
          Jag vill vara mycket tydlig: Moderaterna vill inte sänka ersättningsnivåerna
          i bidragssystemen för att straffa fuskare, utan för att det alltid
          måste löna sig bättre att arbeta än att leva på bidrag. Det ska
          straffa sig att fuska, men det ska det alltid göra oavsett hur
          bidragssystem och nivåer är utformade. Det allra viktigaste är
          emellertid att arbete alltid ska löna sig.
        </p>
        <p xml:id="i-LcLwTpXm6iFXWMvJvto4n7">
          Om självklara kostnader i samband med arbete såsom lunch och
          resor tas med förlorar 90 % av alla kvinnor på yrkesarbete. Det
          är helt oacceptabelt att kvinnor som arbetar inom sjukvård, äldreomsorg
          och barnomsorg förlorar omkring 1 000 kr varje månad efter skatt
          på yrkesarbete. Regeringens bidrags- och skattepolitik har havererat.
        </p>
        <p xml:id="i-8kTK2GTXTzsXthWi7JZewo">
          Att nästan alla kvinnor som yrkesarbetar inom den offentliga
          sektorn förlorar ekonomiskt på sitt arbete är förfärligt. Det
          sänder signaler om att deras arbete är mindre värt. Så får det
          naturligtvis inte vara. Alla som kan och vill arbeta behövs på
          arbetsmarknaden. Därtill tas inte de många kvinnor som tvingats
          till sjukskrivning på allvar. Kvinnor är dubbelt så mycket långtidssjukskrivna
          jämfört med män. Vad finns det för realistiska alternativ för
          de nio av tio sjukskrivna kvinnor som i studien anger att de vill
          återgå i arbete igen?
        </p>
        <p xml:id="i-L1Erji4cB9FaNL7sM7iKoF">
          Studien från Karolinska Institutet visar bland annat att: Hälften
          av de långtidssjukskrivna kvinnorna skulle vilja byta till ett
          annat arbete. En av fem anger att de skulle kunna börja arbeta
          omedelbart om deras arbetsuppgifter bättre anpassades till deras
          nuvarande situation. En av fyra anser att de skulle kunna börja
          arbeta nu om de fick byta arbetsgivare. Detta stärker min uppfattning
          att dagens arbetsmarknad låser in kvinnor. De upplever att alternativ
          saknas. Släpp in mångfald i den offentliga sektorn. Det ger fler
          arbetsgivare och därmed möjligheter att byta både arbetsgivare
          och yrke.
        </p>
        <p xml:id="i-8sZEKiyufDr5YMEreL9G8c">
          Den aktuella studien från Karolinska Institutet visar att huvudorsakerna
          till att så många kvinnor är långtidssjukskrivna beror på köer
          i sjukvården, brist på alternativa arbetsgivare samt att det är
          olönsamt för de flesta kvinnor som är sjukskrivna att återgå i
          yrkesarbete.
        </p>
        <p xml:id="i-MMvpQKTVmM8h3FXZoc8aWJ">
          Därutöver har Riksrevisionen formulerat en rapport som granskar
          kostnadsutvecklingen för sjukpenningen. Socialdemokraterna försöker
          dock aktivt att stoppa denna rapport från att bli behandlad i
          riksdagen. De försöker därtill stoppa en annan granskning om regeringens
          politik gällande sysselsättningsstödet. Därtill har det socialdemokratiska
          statsrådet Ibrahim Baylan redan lyckats stoppa en kritisk granskningsrapport
          av Skolverket. Regeringen och det socialdemokratiska partiet är
          ute på mycket tunn is. Demokrati och insyn är väl nyckelord som
          vi fortfarande är överens om?
        </p>
        <p xml:id="i-BQgckBGJ4LMuMvCjZ66xeU">
          Mot denna bakgrund ställer jag följande frågor till statsrådet
          Berit Andnor:
        </p>
        <p xml:id="i-Jbn7TWzBi5L92zZvueq8b5">
          Vilka initiativ avser statsrådet att ta för att det alltid ska
          löna sig att arbeta för alla som vill och kan?
        </p>
        <p xml:id="i-9AyGAWracV8DBfA9y4CXh3">
          Vilka initiativ avser statsrådet att vidta för att de rapporter
          Riksrevisionen tagit fram om sjukpenningen respektive sysselsättningsstödet
          ska kunna behandlas av riksdagen i sedvanlig ordning?
        </p>
      </div>
    </body>
  </text>
</TEI>
