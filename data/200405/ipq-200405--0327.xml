<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0327">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0327</head>
        <author who="i-AqZkPRg6HbbZ9nDzibdbp5">Björn Hamilton</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>Stockholms flygplatssituation</topic>
        <docDate when="2005-01-25">den 25 januari</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10327</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:327 av Björn Hamilton (m) till statsrådet
          Ulrica Messing om Stockholms flygplatssituation
        </IPQ_title>
      </div>
      <div type="IPQuestionBody">
        <p xml:id="i-34eYPEgx5RMHFfHKhkySub">
          I dagsläget håller Stockholms flygplatser på att försvinna en
          efter en. Tullinge är nedlagt och beslut om Brommas nedläggning
          har tagits. Sedan Göran Persson pekade ut Tullinge som ett lämpligt
          bostadsområde är alternativen för småflyget i stort sett obefintliga
          inom den södra Stockholmsregionen.
        </p>
        <p xml:id="i-AyGQ8W5UPjWVGzPDiX6uVW">
          Anledningarna till behovet av en mindre flygplats i Stockholmsområdet
          är många:
        </p>
        <p xml:id="i-Vdr58VTZABA7TgTmimLvBb">
          Allmänflygets betydelse för utveckling av affärsverksamhet i
          Norden och Baltikum är en faktor av ständigt ökande betydelse.
          Möjligheten för Stockholm att bli ett ekonomiskt nav inom denna
          del av EU försämras väsentligt utan en infrastruktur för allmänflyget.
          Vidare innebär den föreslagna flygplatsavvecklingen klara försämringar
          för skolflyget. Såväl linje- som charterflyget försörjs av piloter
          från allmänflyget. Även ur flygsäkerhetssynpunkt är det viktigt
          att allmänflyget har tillgång till flygplatser inom rimligt reseavstånd.
          Ännu värre är också att det, just ur säkerhetssynpunkt, är direkt
          olämpligt att på storflygplatser som Arlanda och det snabbväxande
          Skavsta blanda reguljärtrafiken med det ofta långsammare allmänflyget.
          Ytterligare en viktig aspekt är det faktum att Stockholm blir
          än mer otillgängligt, inte minst i förhållande till andra europeiska
          huvudstäder.
        </p>
        <p xml:id="i-MY5zCcNkeRJJTD6nryNXhu">
          Bromma flygplats drivs under ett avtal med Stockholms stad som
          löper ut 2011. Eftersom alla planer på en ny flygplats söder om
          Stockholm är nedlagda kommer Bromma att behövas som citynära andra
          flygplats i Stockholmsområdet även efter år 2011. Bromma tar hand
          om lättare reguljärt flyg och allmänflyget, det vill säga taxiflyg
          och företagsflyg. Även statens behov av icke-reguljärt flyg tillgodoses
          på Bromma. Dessutom har flygverksamheten på Bromma bidragit till
          konkurrens och att priserna har pressats markant till nytta för
          flygresenärer.
        </p>
        <p xml:id="i-CpQTYFoVvYAumzMC14yABX">
          Med hänvisning till det ovan anförda vill jag fråga vad Ulrica
          Messing avser att vidta för åtgärder för att säkerställa att allmänflyget
          har tillgång till flygplatser i Stockholmsområdet i framtiden.
        </p>
      </div>
    </body>
  </text>
</TEI>
