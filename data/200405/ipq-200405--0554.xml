<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0554">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0554</head>
        <author who="i-A1WkfiAbmndDMThhAvrWEm">Hans Backman</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>åtgärdspaketet för södra Norrlandskusten</topic>
        <docDate when="2005-04-25">den 25 april</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10554</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:554 av Hans Backman (fp) till statsrådet
          Ulrica Messing om åtgärdspaketet för södra Norrlandskusten
        </IPQ_title>
      </div>
      <div type="IPQuestionBody">
        <p xml:id="i-A8xLkC4id8V7emCHh1DpKY">
          Den 13 september 2004 var statsråden Ulrica Messing och Hans
          Karlsson i Gävleborg och presenterade ett åtgärdspaket för södra
          Norrlandskusten på temat ungdomar, utbildning och utveckling.
          Underlaget till åtgärdspaketet hade tagits fram i samarbete med
          Statsrådsberedningen och regionala och kommunala aktörer.
        </p>
        <p xml:id="i-M6bnGsTGrKm3MRTi1LTxCy">
          Åtgärdspaketet presenterades som en kraftfull insats för att
          bygga upp en region med stor potential men akuta problem. Som
          bakgrund redogjordes för de stora omställningar som råder inom
          arbetsmarknaden och behovet av stöd för att vidareutveckla viktiga
          utvecklingsfrågor.
        </p>
        <p xml:id="i-Pi6JsqyfKD5o2Rxma9pe7R">
          Ett par centrala kontaktpersoner tillsattes, vars funktion var
          att fungera som stöd vid genomförandet av åtgärderna. Därtill
          tillsattes en regional grupp.
        </p>
        <p xml:id="i-CunpsNy1rwNrU9YZ7gciJr">
          Gruppen med regionala och lokala aktörer har i olika skeenden
          och med utsedda kontakter följt upp genomförandet av åtgärdsprogrammet,
          bearbetat de av regeringen utsedda kontaktmännen, träffats och
          stämt av.
        </p>
        <p xml:id="i-NKWGF7nHh5cD1vKUA7d9SW">
          Men genomförandearbetet går på tok för långsamt. Det har snart
          gått ett år sedan första kontakten och de ekonomiska utfallet
          är oklart. Av de ca 170 miljoner kronor som hela insatsen beräknas
          kosta, enligt uttalande vid presskonferensen, så har endast en
          mindre del, motsvarande 39 miljoner hittills investerats. Inom
          många områden är det fortfarande oklart om hur, när och på vilket
          sätt insatserna ska genomföras.
        </p>
        <p xml:id="i-BLUEQNFi1auPPoXpJhqqMa">
          Det gäller även ett av de för regionen viktigaste områdena i
          åtgärdspaketet. Nämligen den att utse Söderhamn till Sveriges
          kandidat till gemensam europeisk flygskola. En placering av flygskolan
          i Söderhamn skulle innebära att över 1 000 arbetstillfällen kan
          skapas i regionen. Till saken hör att Söderhamn är en mycket lämplig
          plats att placera flygskolan på.
        </p>
        <p xml:id="i-UU4k2fimaXDXUwJXusksjm">
          Det oroande är att nästan ingenting görs från regeringens sida
          för att Söderhamn ska få flygskolan. På Försvarsdepartementet
          finns en grovskiss för hur marknadsföring ska se ut med kostnadsfördelning
          mellan de tre parterna, regeringen, försvaret och kommunen. Men
          i nuläget har regeringen inte tagit några initiativ.
        </p>
        <p xml:id="i-2NoLpq7cg5Ywi6woue4mns">
          I Gävleborg är vi nu oroade över den rådande situationen. Särskilt
          som Finland, som är en av Sveriges konkurrenter om att få den
          gemensamma europeiska flygskolan, redan arbetar med internationell
          marknadsföring.
        </p>
        <p xml:id="i-M5otgJGSuHnMupr7W5Yc4F">
          Vid Länsstyrelsen i Gävleborgs senaste diskussion med den regionala
          gruppen kom man därför fram till att de speciella insatser för
          södra Norrlandskusten som redovisades vid presskonferensen måste
          drivas på ett snabbare och tydligare sätt.
        </p>
        <p xml:id="i-BYQMBWwUkUrGHEAwgRRGJW">
          Mot bakgrund av ovanstående vill jag ställa följande fråga till
          biträdande näringsminister Ulrica Messing:
        </p>
        <p xml:id="i-2PP9B7excviY1tfHdCDMbE">
          Avser biträdande näringsministern att vidta åtgärder som innebär
          att de utlovade speciella insatserna för södra Norrlandskusten,
          inte minst när det gäller projektet med Söderhamns kandidatur
          till att få den gemensamma europeiska flygskolan, kan genomföras
          på ett snabbare och effektivare sätt?
        </p>
      </div>
    </body>
  </text>
</TEI>
