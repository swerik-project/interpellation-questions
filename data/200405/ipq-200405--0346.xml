<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0346">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0346</head>
        <author who="i-LDb1GxQGG47N4mNNZ13jSZ">Martin Andreasson</author>
        <recipient who="i-UPW2cbGnTUbMZaKTrot5Bh">Morgan Johansson</recipient>
        <topic>insatser till stöd för personer som hotas av hedersrelaterade brott</topic>
        <docDate when="2005-02-01">den 1 februari</docDate>
        <status when="unknown" byWhom="Jens Orback" byWhomId="i-UEQA68w6PM78ttj4KfvgwE" status="answered">besvarad</status>
        <external_id source="rdwebb">GS10346</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:346 av Martin Andreasson (fp) till statsrådet
          Morgan Johansson om insatser till stöd för personer som hotas
          av hedersrelaterade brott
        </IPQ_title>
      </div>
      <div type="IPQuestionBody">
        <p xml:id="i-Gww7YsYhJpiodTf8rfjUQV">
          Med hedersrelaterat våld avses våldsbrott där motivet är att
          återupprätta faderns, makens eller familjens heder. De mekanismer
          som ligger bakom hedersrelaterad brottslighet har att göra med
          dels starkt patriarkala värderingar, dels en starkt fördömande
          syn på homo- och bisexualitet och på könsuttryck som uppfattas
          som oacceptabla. Också i Sverige lever ungdomar och vuxna under
          ständigt hot om hedersrelaterade brott på grund av sin sexuella
          läggning eller sin könsidentitet. De har ett stort behov av stödinsatser
          från samhället. Samtidigt är kunskapen inom detta område bristfällig,
          både nationellt och internationellt.
        </p>
        <p xml:id="i-VGsYohvJyUv3foRtpkvnXV">
          Länsstyrelsen i Skåne län har nyligen publicerat rapporten Hedersrelaterat
          våld mot ungdomar på grund av sexuell läggning (Skåne i utveckling
          2004:24). Rapporten är resultatet av ett uppdrag från länsstyrelsen
          till RFSL-rådgivningen Skåne att kartlägga och uppmärksamma situationen
          för ungdomar i åldrarna 13@25 år som riskerar hedersrelaterat
          hot och våld på grund av sexuell läggning.
        </p>
        <p xml:id="i-5XvtV9dvs4gexdpyz71U13">
          Kartläggningen bygger dels på enkätsvar från länspolisen, 7@9-skolor
          och gymnasieskolor, socialförvaltningar och ungdomsmottagningar
          i Skåne, dels på berättelser från utsatta ungdomar. Rapportförfattarna
          har kommit i kontakt med eller hört berättas om 53 ungdomar som
          utsatts för hedersrelaterat våld på grund av sexuell läggning
          sedan år 2000.
        </p>
        <p xml:id="i-DbfZ3ynvSzycC6aSih6zAf">
          Rapporten slår fast att hedersrelaterat våld på grund av sexuell
          läggning hänger samman med "en heteronormativ hederskodex, som
          kräver våld för att återföra medlemmar till denna eller för att
          exkludera dem". Kartläggningen visar att hedersrelaterat våld
          mot ungdomar på grund av sexuell läggning inte är signifikant
          för en särskild kultur, etnicitet eller religion, utan förekommer
          överallt där denna hederskodex verkar.
        </p>
        <p xml:id="i-BMFAMHMLHyiZwGqGGEf7sL">
          Enligt rapporten uppmärksammas ungdomarnas utsatthet varken av
          skolan, socialtjänsten, ungdomsmottagningar eller polisen. Denna
          osynlighet beror framför allt utifrån deras sexuella läggning.
          Yrkesverksamma har bristfällig kunskap om sexualitet, ungdomars
          sexuella utveckling och situationen för homo- och bisexuella ungdomar.
        </p>
        <p xml:id="i-BMW21b1u4tnp3s3XA3G6Fc">
          Av rapporten framgår att dessa ungdomar är utsatta för traumatiska
          händelser och att de mår dåligt. För vissa leder detta till ett
          självdestruktivt liv med inslag av självmordstankar. Samtidigt
          lyser råd, stöd och åtgärder med sin frånvaro. Samma sak gäller
          samarbete mellan myndigheterna och samarbete med frivilligorganisationerna,
          trots regeringens ambitioner och trots att hedersvåld stått högt
          på den svenska agendan.
        </p>
        <p xml:id="i-FXXfjaq9H65DD8s2njgFjw">
          I kartläggningen framkommer att de yrkesverksamma saknar kunskap
          och erfarenhet för att hjälpa de ungdomar som på grund av sexuell
          läggning utsatts för hedersrelaterat våld. På så sätt kan de varken
          agera i tid eller på ett korrekt sätt. Dessutom saknas förebyggande
          åtgärder liksom tidiga insatser, samt intensiva åtgärder för hela
          familjen efter hedersvåldshändelserna, oavsett om de haft dödlig
          utgång eller ej. Det behövs, med andra ord, en rad insatser på
          olika nivåer i samhället.
        </p>
        <p xml:id="i-DTRrn4hdfzSEgSX3Vzh8qF">
          Jag vill därför fråga statsrådet:
        </p>
        <p xml:id="i-Vjnv8uLH6dP3N8G9UNFcXG">
          Vilka åtgärder avser statsrådet att vidta för att förbättra insatserna
          till stöd för personer som hotas av hedersrelaterade brott på
          grund av sin sexuella läggning eller sin könsidentitet?
        </p>
      </div>
    </body>
  </text>
</TEI>
