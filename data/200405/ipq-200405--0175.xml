<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0175">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0175</head>
        <author who="i-WJM6edqhGfBK1ijhNxfgoj">Chatrine Pålsson</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>demensvården</topic>
        <docDate when="2004-11-18">den 18 november</docDate>
        <status when="2004-12-17" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS10175</external_id>
        <debate>
          <turn when="2004-12-17 12:31:00" duration="174">Ylva Johansson (S)</turn>
          <turn when="2004-12-17 12:33:44" duration="263">Chatrine Pålsson (Kd)</turn>
          <turn when="2004-12-17 12:37:59" duration="230">Lars-Ivar Ericson (C)</turn>
          <turn when="2004-12-17 12:41:45" duration="255">Ylva Johansson (S)</turn>
          <turn when="2004-12-17 12:45:56" duration="203">Chatrine Pålsson (Kd)</turn>
          <turn when="2004-12-17 12:49:16" duration="93">Lars-Ivar Ericson (C)</turn>
          <turn when="2004-12-17 12:50:35" duration="213">Ylva Johansson (S)</turn>
          <turn when="2004-12-17 12:53:57" duration="142">Chatrine Pålsson (Kd)</turn>
          <turn when="2004-12-17 12:56:10" duration="150">Ylva Johansson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:175 av Chatrine Pålsson (kd) till statsrådet
          Ylva Johansson om demensvården
        </IPQ_title>
      </div>
      <div type="IPQuestionBody">
        <p xml:id="i-H4inRqWLaxFKbkUXJvnDnx">
          Demenssjuka personer tillhör en av samhällets mest utsatta grupper
          med omfattande behov av vård och omsorg. Antalet demenssjuka i
          Sverige är omkring 139 000. Ungefär 24 000 personer insjuknar
          i demens varje år och nästan lika många avlider. Antalet demenssjuka
          kommer att öka, särskilt efter år 2020.
        </p>
        <p xml:id="i-7p7r2Nj2K6UF61xBWqAdsn">
          Kunskapen om denna patientgrupps behov är många gånger bristfällig.
          En demenssjuk patient är helt beroende av sina anhöriga och av
          vårdpersonalen. Att inte känna igen sina närmaste, eller sitt
          eget hem, att inte hitta ord för det man vill uttrycka och vara
          beroende av hjälp med det mest personliga innebär en stor utsatthet.
        </p>
        <p xml:id="i-NkZA7RCN3XbbL77WGugY2H">
          Demenssjuka patienter får inte alltid den vård de har rätt till
          på grund av bristande resurser och avsaknad av kompetens. Det
          kan gälla bemötande, diagnos och medicinering. Av de äldre inom
          kommunernas särskilda boende kan så många som 70 % vara demenssjuka,
          och dessa saknar i alltför hög grad tillgång till medicinsk kompetens.
        </p>
        <p xml:id="i-4WQ3pe1rKX2TMgawZ4a84Q">
          Demenssjuka ska ges en individuellt anpassad information om sitt
          hälsotillstånd och om de metoder som står till buds för undersökning,
          vård och behandling. Bristande samordning av demensvården är tydlig
          liksom avsaknaden av fungerande och ansvarsfull vårdplanering
          och lyhördhet för patientens vård- och omsorgsbehov. Många äldre
          med demenssymtom får över huvud taget ingen utredning. Knappt
          två av tio behandlas för sin demens.
        </p>
        <p xml:id="i-5jXoy96sSQFrc8ZGw8rD2Z">
          I dag är endast 4 % av personalen i äldreomsorgen legitimerade
          sjuksköterskor. När det gäller övrig vårdpersonal saknar 40 %
          av de anställda utbildning. Många har knapphändig kunskap om demens
          trots att ca 70 % av patienterna lider av denna sjukdom. Socialtjänstlagen
          kräver att den enskilde ska få bo på ett sätt som är anpassat
          efter hans eller hennes behov av särskilt stöd. Men tillgången
          till särskilda vårdboenden för demenssjuka personer är bristfällig
          i många kommuner. Ofta blandas demenssjuka med andra boende och
          vårdtagare på ett sätt som är negativt för alla.
        </p>
        <p xml:id="i-YUeMwbJDTRFJkzzzoYanB6">
          Många demenssjuka vårdas i dag i hemmet av närstående. En kartläggning
          visar att 80 kommuner saknar medel och anställningsformer för
          anhörigvårdare och 60 kommuner saknar verktyg för att anhörigvårdarna
          ska kunna få välbehövlig ledighet. Utbildningen av anhörigvårdare
          är oftast dålig. Äldre och deras anhöriga ska kunna känna sig
          tryggt förvissade om att deras vård- och omsorgsbehov kan tillgodoses.
          Gällande lagstiftning och regelverk måste dock följas och tillräckliga
          resurser tillföras vården av de dementa. Tillskapandet av så kallade
          demensteam är en arbetsmetod som bör utvecklas.
        </p>
        <p xml:id="i-L3pni7bqiEhq8spr2PwLA9">
          Tillgång till demensutredning kräver nära samverkan mellan landsting
          och kommun. Förutsättningarna för riksdagens beslut om vård av
          kroniska sjukdomstillstånd och hälso- och sjukvårdslagens absoluta
          krav på rätt till diagnos har inte fått det genomslag generellt
          i landet som förväntats. Det behövs bland annat fler utredningsplatser.
        </p>
        <p xml:id="i-5EbV5v7m3pPUWbcjYVFn3U">
          Den 15 oktober 2003 överlämnades departementspromemorian På väg
          mot en god demensvård @ Samhällets insatser för personer med demenssjukdomar
          och deras anhöriga till regeringen. I rapporten ges en mycket
          bra bild av tillståndet inom demensvården i landet och där föreslås
          även insatser för att förbättra och utveckla demensvården. Men
          konkreta åtgärder utifrån förslagen i departementspromemorian
          har ännu inte synts till.
        </p>
        <p xml:id="i-RNYHhx4sNfGta4ipPReQ5V">
          I ett tidigare svar på en skriftlig fråga jag ställt i riksdagen
          (2003/04:1106) hänvisas till diskussioner mellan regeringen och
          företrädare för Svenska Kommunförbundet och Landstingsförbundet
          om möjligheterna att utveckla bland annat kvaliteten och tillgängligheten
          i vård och omsorg. Vidare sägs att Demensarbetsgruppens förslag
          bereds inom Socialdepartementet. Som ett led i utvecklingsarbetet
          finansierar Socialdepartementet, Landstingsförbundet och Svenska
          Kommunförbundet ett gemensamt projekt.
        </p>
        <p xml:id="i-HVv7bkL5gu88tC9YbddFzh">
          Enligt min mening räcker inte de här åtgärderna. Slutna diskussioner
          utan insyn som drar ut på tiden, långdragen beredning av betänkanden
          och nya utredningar är inte vad demenssjuka och deras anhöriga
          behöver.
        </p>
        <p xml:id="i-Pa1Cfa7GAzgnEPwEpCpotu">
          Med anledning av ovanstående vill jag fråga:
        </p>
        <p xml:id="i-NJRdwmqa2bKtPbBAayEQyi">
          Avser statsrådet att vidta åtgärder så att riksdagens prioriteringsbeslut
          från 1997 efterlevs när det gäller vården av demenssjuka personer?
        </p>
        <p xml:id="i-A2gkCUNHXjEp9KsoQgDFZ6">
          Avser statsrådet att vidta åtgärder för att alla demenssjuka
          personer ska få sitt sjukdomstillstånd utrett?
        </p>
        <p xml:id="i-MZdtpx3RrX6tzoNiX1k4C2">
          Avser statsrådet att föreslå konkreta åtgärder i enlighet med
          förslagen i departementspromemorian På väg mot en god demensvård?
        </p>
      </div>
    </body>
  </text>
</TEI>
