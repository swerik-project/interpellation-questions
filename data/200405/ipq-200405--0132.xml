<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0132">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0132</head>
        <author who="i-WTCYyz27itjvuvffL1vZLi">Elina Linna</author>
        <recipient who="i-UEQA68w6PM78ttj4KfvgwE">Jens Orback</recipient>
        <topic>utvidgat förvaltningsområde för den sverigefinska minoriteten</topic>
        <docDate when="2004-11-11">den 11 november</docDate>
        <status when="2004-11-22" byWhom="Jens Orback" byWhomId="i-UEQA68w6PM78ttj4KfvgwE" status="answered">besvarad</status>
        <external_id source="rdwebb">GS10132</external_id>
        <debate>
          <turn when="2004-11-22 13:45:04" duration="142">Jens Orback (S)</turn>
          <turn when="2004-11-22 13:47:21" duration="259">Elina Linna (V)</turn>
          <turn when="2004-11-22 13:51:35" duration="263">Martin Andreasson (Fp)</turn>
          <turn when="2004-11-22 13:55:55" duration="155">Jens Orback (S)</turn>
          <turn when="2004-11-22 13:58:22" duration="225">Elina Linna (V)</turn>
          <turn when="2004-11-22 14:02:03" duration="148">Martin Andreasson (Fp)</turn>
          <turn when="2004-11-22 14:04:27" duration="182">Jens Orback (S)</turn>
          <turn when="2004-11-22 14:07:25" duration="120">Elina Linna (V)</turn>
          <turn when="2004-11-22 14:09:21" duration="462">Jens Orback (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:132 av Elina Linna (v) till statsrådet
          Jens Orback om utvidgat förvaltningsområde för den sverigefinska
          minoriteten
        </IPQ_title>
      </div>
      <div type="IPQuestionBody">
        <p xml:id="i-Tmp6it1VBkLLZGUYV6JePV">
          Den europeiska ramkonventionen om skydd för regionala eller minoritetsspråk
          trädde i kraft 1998 och ratificerades av Sverige 2000. I konventionen
          framhålls bland annat att skydd och främjande av minoritetsspråk
          i olika länder och regioner i Europa är viktigt för att stärka
          demokratiska principer och kulturell mångfald inom ramen för nationell
          suveränitet och territoriell integritet. Sverige har samtidigt
          ratificerat den europeiska stadgan om regionella eller minoritetsspråk.
          Sverige har härmed förbundit sig att genomföra nödvändiga åtgärder
          för att uppnå jämlikhet för de nationella minoriteterna och samtidigt
          bevara deras kulturarv.
        </p>
        <p xml:id="i-SC2gbd9qEFFBC35vEFFdLW">
          Efter ratificeringen av ramkonventionen och minoritetsspråksstadgan
          har Sverige antagit två lagar beträffande minoritetsspråk (SFS
          1999:1175/1176). Genom denna särskilda lagstiftning garanteras
          enskilda rätt att använda samiska, finska och meänkieli i kontakter
          med myndigheter och domstolar i Sverige. Dessutom ska kommunerna
          kunna erbjuda förskoleverksamhet och äldreomsorg på dessa språk.
          Rätten gäller dock bara i vissa så kallade förvaltningsområden.
          I Gällivare, Haparanda, Kiruna, Pajala och Övertorneå nås därmed
          konventionens mål i detta avseende. Den största gruppen av nationella
          minoriteter, sverigefinnarna, bor emellertid utanför ovannämnda
          förvaltningsområde. 95 % av sverigefinnarna bor i stället i Mälardalen,
          Storstockholm inräknad, samt i Göteborg med omnejd.
        </p>
        <p xml:id="i-JeZjKBVmG798TbYNzipEJ7">
          Redan då lagen stiftades diskuterades utvidgningen av förvaltningsområdet
          och statsrådet Mona Sahlin har som tidigare ansvarig minister
          för minoritetsfrågorna deltagit flitigt i diskussionerna om den
          sverigefinska minoritetens ställning. Statsrådet har återkommande
          uttalat sig positivt till en utvidgning.
        </p>
        <p xml:id="i-NjCUQTF8YJ9JwMDvfkHfHy">
          I motionen 2002/03:K391 föreslog jag en översyn av begränsningarna
          i förvaltningsområdena för att utvidga lagen till att omfatta
          även Mälardalen och Göteborg med grannkommuner. Enligt min mening
          bör målet vara att hela landet omfattas. Motionen avslogs med
          hänvisning till pågående arbete på Regeringskansliet.
        </p>
        <p xml:id="i-GB9iUiY26viscMavo3BKxa">
          I budgetpropositionen för 2004 fastslogs att regeringen avsåg
          att utvidga lagstiftningen om rätten att använda finska hos förvaltningsmyndigheter
          och domstolar till områden utanför det nuvarande förvaltningsområdet,
          till exempel Mälardalen. Frågan bereds på Justitiedepartementet.
        </p>
        <p xml:id="i-3kgKNAXmQEMtvRbomifTrY">
          Eftersom utredningen avser att lämna sitt förslag i mars bör
          förberedelser för eventuell finansiering av ett utvidgat förvaltningsområde
          påbörjas inför vårbudgeten 2005.
        </p>
        <p xml:id="i-Leeu6ZU6DbC7pRMGKcB8yc">
          Sveriges tillämpning och efterlevnad av ramkonventionen och av
          minoritetsspråksstadgan granskades senast av Europarådet under
          våren och sommaren 2003. I sin rapport riktar Europarådet kritik
          gentemot Sverige, bland annat om att de konkreta resultaten av
          minoritetspolitiken varit för få. Ett sådant konkret exempel som
          Europarådet pekar på handlar just om att förvaltningsområdet för
          minoritetsspråket finska i dag omfattar endast 5 % av sverigefinnarna.
          Europarådet uppmanar därför den svenska regeringen att gradvis
          utöka förvaltningsområdet så att det omfattar områden där finska
          talas av hävd.
        </p>
        <p xml:id="i-VXW6WLXa21LH5gWsChbCa8">
          Jag vill därför fråga statsrådet Jens Orback:
        </p>
        <p xml:id="i-6aNaw1j7zgLyV9AWmCVC1s">
          1. Vilka åtgärder avser statsrådet att vidta för att genomföra
          en utvidgning av det sverigefinska förvaltningsområdet?
        </p>
        <p xml:id="i-87Dk3xhmpNRthmzHSTJwjW">
          2. Vilka åtgärder avser statsrådet att vidta för att i beredningen
          av frågan om utvidgat förvaltningsområde förbereda för dess finansiering?
        </p>
      </div>
    </body>
  </text>
</TEI>
