<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0482">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0482</head>
        <author who="i-43NmWWYd8vEgZrkoXWWCXx">Rosita Runegrund</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>Darfur och Kongo-Kinshasa</topic>
        <docDate when="2005-03-21">den 21 mars</docDate>
        <status when="unknown" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10482</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:482 av Rosita Runegrund (kd) till utrikesminister
          Laila Freivalds om Darfur och Kongo-Kinshasa
        </IPQ_title>
      </div>
      <div type="IPQuestionBody">
        <p xml:id="i-JqxBcb9eC2rdGE5jkosoEy">
          I södra Sudan råder i dag en skör vapenvila efter 21 år av inbördeskrig,
          där två miljoner människor fått sätta livet till och fyra miljoner
          blev flyktingar. I Darfurregionen i västra Sudan rasar sedan två
          år strider mellan rebeller och milistrupper. Rebellgrupperna slåss
          mot regeringen om i huvudsak makt och resurser. Som svar har regeringen
          i Khartoum beväpnat milismän. Milismännen tillämpar den brända
          jordens taktik mot afrikanska bybor och våldtar och dödar befolkningen.
        </p>
        <p xml:id="i-SotRNEpRRGA9YoH7M9JtPc">
          Det råder stor osäkerhet kring antalet döda i Darfur. Vissa uppgifter
          gör gällande att 70 000 personer strukit med, men denna siffra
          är enligt många bedömare grovt underskattad. 200 000 kan ha fått
          sätta livet till i sjukdomar, svält och som direkt resultat av
          milisens våld mot befolkningen.
        </p>
        <p xml:id="i-VCr6rxbNpHwybSuLihzV1k">
          Minst 1,6 miljoner människor i Darfurregionen är på flykt. Flyktingarna
          är helt beroende av den omfattande internationella hjälpinsatsen
          i Darfur.
        </p>
        <p xml:id="i-CoV9w6X7gMtRhSJ2N27AiJ">
          Kvinnor misshandlas och våldtas systematiskt och befolkningen
          har under lång tid stått helt utan beskydd. Det huvudsakliga skyddet
          består i dag av en styrka på omkring 2 000 soldater från Afrikanska
          unionen (AU). Det är naturligtvis bra att AU skickat trupp till
          regionen, men styrkan är liten och det har tagit lång tid att
          få den på plats.
        </p>
        <p xml:id="i-6uezMw4U4QhbPM9nnudvW7">
          En FN-kommission som nyligen utrett övergreppen har tyvärr landat
          i slutsatsen att det inte rör sig om ett folkmord. USA har däremot
          uttalat att det rör sig om folkmord och det vore önskvärt att
          övriga länder, inte minst Sverige, nämner krisen vid dess rätta
          namn. Detta skulle nämligen ställa helt andra krav på det internationella
          samfundet att förhindra de systematiska morden och våldtäkterna.
        </p>
        <p xml:id="i-AXN1jSjXJ5UYhCPM4wqQD5">
          På regeringens hemsida skriver Laila Freivalds och Carin Jämtin
          att de personer som beordrat, uppmuntrat eller begått brott i
          Darfur ska ställas inför rätta. Fullt ansvar för de övergrepp
          som skett ska utkrävas i de juridiska processer som måste följa
          på händelserna i Darfur. Så skedde efter folkmordet i Rwanda och
          så skedde också efter de blodiga krigen i före detta Jugoslavien.
          Regeringens ambitionsnivå är utan tvekan bra.
        </p>
        <p xml:id="i-6WZGJA5SjEXBPbiTebRNMA">
          Efter tsunamikatastrofen har många konflikter i Afrika hamnat
          i skymundan. Flodvågen tog 300 000 människors liv, och så många
          dör till följd av kriget i Kongo-Kinshasa varje halvår. Räknat
          i dödssiffror är landet därmed världens värsta pågående humanitära
          katastrof. FN:s fredsbevarande styrka är med sina 16 000 man den
          största pågående FN-insatsen och Afrikanska unionen planerar att
          sända 7 000 soldater till Kongo-Kinshasa för att avväpna de stridande
          grupperna. Insatsen saknar dock finansiering.
        </p>
        <p xml:id="i-Skt7CzntPioq1w2sf3KgDw">
          Läget i södra Sudan är också desperat och behovet av humanitär
          hjälp är stort, inte minst efter det att flyktingar börjat återvända
          till Sudan efter slutet på det 21 år långa inbördeskriget. FN
          har begärt 564 miljoner dollar men har hittills bara fått in 51
          miljoner dollar. Det är av många orsaker viktigt att bistånden
          kommer fram. Inte endast för att hindra en hotande svältkatastrof,
          utan även för att hindra före detta soldater och barnsoldater
          att ta till vapen igen. Freden är bräcklig.
        </p>
        <p xml:id="i-3b32tL2L9XgxSUcfyLvPdy">
          1. På vilket sätt agerar utrikesministern för att konflikter
          i Afrika, som Darfur och Kongo-Kinshasa, inte ska hamna i skymundan
          för tsunamikatastrofen?
        </p>
        <p xml:id="i-ENptanCUwicUS4s7horAFY">
          2. Vad gör utrikesministern för att påverka det internationella
          samfundet att kalla konflikten i Darfur vid dess rätta nämn, nämligen
          folkmord?
        </p>
        <p xml:id="i-PPUyyHVJJgmRGvnXMZCz7z">
          3. Vilka åtgärder avser utrikesministern att vidta för att ansvariga
          i Sudan ska ställas inför rätta?
        </p>
        <p xml:id="i-VJh1ynftCQnvk21RL24xB8">
          4. Avser utrikesministern att vidta åtgärder för att kvinnors
          kunskaper tillvaratas nu när freden kommit till södra Sudan, i
          enighet med regeringens skrivelse 2004/05:52 och i enighet med
          FN-resolution 1325?
        </p>
      </div>
    </body>
  </text>
</TEI>
