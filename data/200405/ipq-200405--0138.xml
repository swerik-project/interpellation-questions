<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0138">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0138</head>
        <author who="i-24CbHNwsRznss4Yas6HseU">Anita Brodén</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>valövervakning på Västbanken och i Gaza</topic>
        <docDate when="2004-11-12">den 12 november</docDate>
        <status when="unknown" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10138</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:138 av Anita Brodén (fp) till utrikesminister
          Laila Freivalds om valövervakning på Västbanken och i Gaza
        </IPQ_title>
      </div>
      <div type="IPQuestionBody">
        <p xml:id="i-JNebnjnQb3TZfmnpEQQwV">
          I samband med ett parlamentarikerbesök i Israel och Västbanken,
          där samtliga politiska partier var representerade, fick vi möjlighet
          att fördjupa oss i den rådande situationen mellan Israel och Palestina.
          Konflikten har accelererat under de senaste åren, den israeliska
          ockupationen och de palestinska självmordsbombarnas attacker har
          försvårat det fortsatta arbetet med att uppnå en fredlig tvåstatslösning
          inom erkända och säkra gränser.
        </p>
        <p xml:id="i-GzY1eUwYxTAvw4TZGxcXp5">
          Bland palestinierna pågår nu förberedelser för de lokala och
          nationella valen. De lokala valen ska hållas den 23 december om
          allt fungerar som tänkt och omfatta 35 mindre "testkommuner" där
          israeliska styrkor ej är närvarande. Sammanlagt finns enligt uppgifter
          322 kommuner. Val i övriga kommuner är ännu inte bestämt. EU har
          dock bestämt sig för att inte sända någon observatörsstyrka till
          lokalvalen, då man anser att de är för dåligt förberedda för att
          bli bra. Det kommer dock att finnas folk på plats från EU, men
          ej som observatörer.
        </p>
        <p xml:id="i-6odZeveAVjsQFznjGTBCM7">
          Nationella val var avsedda att hållas i maj 2005. På grund av
          Yassir Arafats död kommer man, i enlighet med konstitutionen,
          att inom 60 dagar förrätta presidentval.
        </p>
        <p xml:id="i-6xjSD6PEkX21Y6wWYvsVzy">
          Det är oerhört väsentligt, för att inte säga helt avgörande,
          att valen, både de nationella och de lokala, kan genomföras på
          ett säkert och demokratiskt sätt för att få legitimitet för det
          tillträdande palestinska ledarskapet.
        </p>
        <p xml:id="i-FRpBsvhKk18AeEXpk9QZvQ">
          De nationella valen har bättre förutsättningar att lyckas än
          de lokala valen tack vare bättre förberedelser. Utöver nationella
          partilistor kommer också valen att omfatta distriktsvisa personvalslistor.
          Registreringen av väljare är till stora delar klar, med undantag
          av Jerusalem där det uppstått problem angående tillstånd för registratorskontor.
          Uppgifterna går isär om vad orsaken till detta är @ parterna lägger
          delvis skulden på varandra.
        </p>
        <p xml:id="i-8pDo6bkFN35aQxwF2qKaEc">
          Situationen på Västbanken är dock sådan att nationella val omöjligtvis
          kan genomföras om inte den israeliska militären drar sig tillbaka
          och därmed möjliggör nationella kampanjer för kandidaterna. I
          stället för israelisk närvaro krävs internationell valövervakning
          och beskydd.
        </p>
        <p xml:id="i-Pvpk1um6bHjyApqkoqh39q">
          Min fråga till utrikesministern är med hänvisning till det ovan
          skrivna därför om regeringen är beredd att vara pådrivande för
          att en tillräckligt stor internationell övervakning och ett tillräckligt
          skydd sätts in för att säkra förberedelserna och genomförandet
          av de stundande palestinska valen.
        </p>
      </div>
    </body>
  </text>
</TEI>
