<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0073">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0073</head>
        <author who="i-DMGKRcZKJjLDnd1Mozdje8">Camilla Sköld Jansson</author>
        <recipient who="i-CcdZckB2ErC625pmVtogZg">Leni Björklund</recipient>
        <topic>Östersunds garnison</topic>
        <docDate when="2004-10-25">den 25 oktober</docDate>
        <status when="unknown" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GS1073</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:73 av Camilla Sköld Jansson (v) till försvarsminister
          Leni Björklund om Östersunds garnison
        </IPQ_title>
      </div>
      <div type="IPQuestionBody">
        <p xml:id="i-2ECi5646LkQ48wo7kyewVV">
          Inför arbetet med Försvarsmaktens grundorganisation formulerade
          regeringen direktiv till Arbetsgruppen Grundorganisation (AG GRO).
          Arbetet skulle inriktas på rationella produktionsförutsättningar,
          större och integrerade enheter, det vill säga garnisoner. Vid
          utformningen av förslaget skulle de berörda lokala arbetsmarknadsregionernas
          sårbarhet ur regionalpolitiska och arbetsmarknadspolitiska synpunkter
          beaktas. Miljöaspekter skulle vägas in. Kostnader för nyinvesteringar
          och omlokaliseringar skulle minimeras, alla förslag motiveras
          så att skälen för varje delförslag kunde utläsas samt vara kostnadsberäknade
          så att förändringar som genomförs kan följas upp.
        </p>
        <p xml:id="i-KqhkAf1qAEQLcfLeTa8Vh8">
          I regeringens proposition 2004/05:5 Vårt framtida försvar redovisas
          ett underlag som inte på långt när fullföljer regeringens egna
          direktiv. Detta är något som är särskilt uttalat när det gäller
          behandlingen av Östersunds garnison.
        </p>
        <p xml:id="i-EWUfrttpy2aBPB2NkAyvg8">
          I direktiven sägs att arbetet ska inriktas på rationella produktionsförutsättningar,
          större och integrerade enheter. I det underlag som redovisas för
          riksdagen undviks konsekvent det faktum att Östersund i dag är
          en sammanhållen, välfungerande garnison med många samordningsvinster.
          Att en stor garnison är rationell är inget argument som tillåts
          tala för Östersund, däremot är det ett argument som används för
          att motivera att exempelvis P 4 behålls. När F 4 värderas i förhållande
          till andra flygflottiljer utelämnas det faktum att F 4 ingår i
          en integrerad garnison. Vidare bygger propositionen på en arbetsmetod
          som för med sig att militärskolorna i Östersund behandlas som
          solitärer som kan läggas ned.
        </p>
        <p xml:id="i-64Q8LmcQFN5ZC6DFbiVfJg">
          Vidare sägs i direktiven att vid utformningen av förslaget ska
          de berörda lokala arbetsmarknadsregionernas sårbarhet ur regionalpolitiska
          och arbetsmarknadspolitiska synpunkter beaktas. AG GRO har inte
          beaktat några regionalpolitiska och arbetsmarknadspolitiska synpunkter
          i utformandet av den nya grundorganisationen. Tvärtom har ett
          nytt, motsatt kriterium tillförts av arbetsgruppen om att organisationsenheterna
          bör lokaliseras till befolkningstäta regioner. De regionalpolitiska
          och arbetsmarknadsmässiga aspekterna har inte heller i propositionen
          vägts in i utformningen av grundorganisationen. Regionalpolitiska
          aspekter tas endast upp i efterhand som en konsekvensbeskrivning
          av ett givet förslag.
        </p>
        <p xml:id="i-89VW22dcMVCdcnsVQfHvK8">
          En punkt i direktiven handlar om att miljöaspekter ska vägas
          i. Detta har inte gjorts. De mekaniserade arméförband som föreslås
          vara kvar har i allmänhet övningsfält som inte är miljöprövade,
          där prövning pågår eller har tillstånd som är överklagade. Detta
          ses inte som någon begränsning, trots att där återfinns övningsfält
          som inte är miljöprövade och som av regeringen i andra sammanhang
          bedöms ha stora naturvärden. I Östersunds garnison är samtliga
          övnings- och skjutfält miljöprövade och godkända.
        </p>
        <p xml:id="i-NvFTYRFD7yfj6SdEJ3Me5y">
          Ytterligare en punkt i direktiven säger att kostnader för nyinvesteringar
          och omlokaliseringar ska minimeras, alla förslag motiveras så
          att skälen för varje delförslag kan utläsas samt vara kostnadsberäknade
          så att förändringar som genomförs kan följas upp. Det underlag
          som riksdagen har att ta ställning till saknar möjlighet till
          värdering. Analyser saknas som visar de olika förslagens förhållande
          till varandra. Kostnader redovisas på verksamheter som föreslås
          vara kvar men inte på det som valts bort.
        </p>
        <p xml:id="i-B8cmLCtJ6xgfbXyHxEphde">
          Ett talande exempel på att underlaget är bristfälligt är föreslagen
          flyttning av Arméns Tekniska Skola (ATS) till Halmstad från Östersund.
          Här saknas till och med motivering till flytten, det finns inga
          kalkyler som visar att de stora investeringar som flytten kräver
          kommer att ge lönsamhet. Påfallande är också att kopplingen till
          högskolan @ de militära skolorna ligger i direkt anslutning till
          Mitthögskolan, blivande Mittuniversitetet @ inte sägs tala för
          lokalisering i Östersund. Däremot anses kopplingen till högskolan
          i Halmstad tala för en omlokalisering till Halmstad.
        </p>
        <p xml:id="i-DMpj5RVyPKTSj5b9zk6KDP">
          Ovanstående är inte de enda exemplen på att redovisat underlag
          för förslag till ny grundorganisation har stora brister. Det finns
          ingen anledning att ifrågasätta att försvaret ska minskas men
          det finns anledning att ifrågasätta motiven bakom regeringens
          förslag att lägga ned garnisonen i Östersund.
        </p>
        <p xml:id="i-Hf44uyMuMUDCdaMTi7G18f">
          För Östersunds kommun och Jämtlands län har försvarets verksamhet
          mycket stor betydelse. Det handlar om ca 1 500 anställda och drygt
          1 200 värnpliktiga i en kommun med 58 000 invånare och ett län
          med 127 000 invånare. Att avveckla hela garnisonen skulle orsaka
          svåra arbetsmarknadspolitiska problem som skulle kräva omfattande
          insatser från statens sida.
        </p>
        <p xml:id="i-22f8QLfGsihKHEBmbngzRN">
          Med anledning av ovanstående vill jag fråga försvarsministern:
        </p>
        <p xml:id="i-XA9KfPG18TeeKDnASfU3Zz">
          1. Vilka åtgärder ämnar ministern vidta för att direktiv utställda
          av regeringen fullföljs?
        </p>
        <p xml:id="i-GpKt95wuzciZRp9ShHf24r">
          2. Avser ministern att vidta några åtgärder för att komplettera
          underlaget i enlighet med regeringens direktiv?
        </p>
        <p xml:id="i-FSykqwuesFnFqAmVVNZnr1">
          3. Vilka regionalpolitiska överväganden har gjorts i samband
          med framtagandet av förslag till grundorganisation?
        </p>
      </div>
    </body>
  </text>
</TEI>
