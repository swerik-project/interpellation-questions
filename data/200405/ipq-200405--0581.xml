<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0581">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0581</head>
        <author who="i-RYmzRLEx8QvF7KzEiVDL2U">Lars Ångström</author>
        <recipient who="i-CcdZckB2ErC625pmVtogZg">Leni Björklund</recipient>
        <topic>riksdagens inflytande och UCAV-projektet</topic>
        <docDate when="2005-05-11">den 11 maj</docDate>
        <status when="unknown" byWhom="Leni Björklund" byWhomId="i-CcdZckB2ErC625pmVtogZg" status="answered">besvarad</status>
        <external_id source="rdwebb">GS10581</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:581 av Lars Ångström (mp) till försvarsminister
          Leni Björklund om riksdagens inflytande och UCAV-projektet
        </IPQ_title>
      </div>
      <div type="IPQuestionBody">
        <p xml:id="i-Coty4zYrPhypGVX8GnX8D1">
          Försvarsutskottet har vid flera tillfällen (bet. 1994/95:FöU4,
          bet. 1996/97:FöU4, bet. 2001/02:FöU11, bet. 2003/04:FöU6, bet.
          2004/05:FöU4) framhållit att riksdagen bör ha ett större inflytande
          när det gäller utveckling och anskaffning av viktigare materielprojekt.
        </p>
        <p xml:id="i-LJiwWi6KkVm8jvCiHWdckw">
          Vid det senaste tillfället anförde utskottet bland annat (2004/05:FöU4)
          att:
        </p>
        <p xml:id="i-9oB5sFPpgUoNUiqBofFkfC">
          "Utskottet utgår från att regeringen utvecklar redovisningar
          och framställningar till riksdagen så att riksdagens inflytande
          över materielförsörjningen tillgodoses i enlighet med vad utskottet
          här har anfört. Riksdagen bör således genom formella ställningstaganden
          godkänna utveckling och anskaffning av viktigare materielprojekt.
          Som bakgrund till regeringens förslag till riksdagen ska skälen
          till utvecklingen eller anskaffningen redovisas liksom vilka operativa
          behov som skall tillgodoses. Detta bör riksdagen som sin mening
          ge regeringen till känna."
        </p>
        <p xml:id="i-71xuW2VGkyNBK1Wd9tJGpb">
          Enligt min mening utgör UCAV-projektet (Unmanned Combat Aerial
          Vehicle) som är tänkt att utvecklas i samarbete med Frankrike,
          ett utmärkt exempel på ett sådant viktigare utvecklingsprojekt
          som riksdagen ska ges inflytande över. Utskottet anser, i full
          enighet över partigränserna, att riksdagen ska ges större inflytande
          i sådana principiella utvecklings- och anskaffningsfrågor som
          får en betydande påverkan på Försvarsmaktens operativa effekt
          och därmed för Sveriges säkerhets- eller försvarspolitik samt
          för våra möjligheter att med olika typer av förband och system
          medverka i fredsfrämjande insatser. Regeringen måste därför inför
          riksdagen redovisa skälen till varför man vill satsa på UCAV liksom
          vilka operativa behov som ska tillgodoses. Vidare ska bedömda
          kostnader, konsekvenser för förbandens operativa effekt samt eventuella
          industriella aspekter belysas. Om regeringen ämnar följa riksdagens
          hemställan måste denna redovisning och riksdagens ställningstagande
          naturligtvis ske innan dess att regeringen ingår några som helst
          förpliktelser eller utfästelser med Frankrike.
        </p>
        <p xml:id="i-Asq8yij8NLht5D6qbKvptX">
          Mot bakgrund av ovanstående vill jag ställa följande frågor till
          försvarsministern:
        </p>
        <p xml:id="i-8BgkRJ3LhBDnXoyFmECCAg">
          Avser ministern att verka för att Sverige ska ingå i ett utvecklingsprojekt
          av UCAV tillsammans med Frankrike?
        </p>
        <p xml:id="i-F9e7DZjQPsZrQftYWe7zZA">
          Om det finns en sådan ambition, när avser ministern att informera
          riksdagen om utvecklingsprojektet och möjliggöra ett formellt
          ställningstagande i enlighet med riksdagens beslut?
        </p>
      </div>
    </body>
  </text>
</TEI>
