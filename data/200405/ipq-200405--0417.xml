<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0417">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0417</head>
        <author who="i-CYXB5gc8UwhvnW3jqhdnoq">Sven Gunnar Persson</author>
        <recipient who="i-4f2bAEUboRxqAf7W8Ybmzm">Lena Sommestad</recipient>
        <topic>Östersjöns ekosystem</topic>
        <docDate when="2005-02-23">den 23 februari</docDate>
        <status when="unknown" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GS10417</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:417 av Sven Gunnar Persson (kd) till statsrådet
          Lena Sommestad om Östersjöns ekosystem
        </IPQ_title>
      </div>
      <div type="IPQuestionBody">
        <p xml:id="i-SPZtBKL2ce17z7fqUmU4Jc">
          En rad forskare ur Miljövårdsberedningen (MVB) rapporterar i
          en skrivelse till regeringen att Östersjöns ekosystem kan ha havererat.
          En följd av detta skulle bland annat bli att vi tvingas vänja
          oss vid giftalger, badvikar fulla med slemmiga alger och fortsatt
          kris för fisket. Enligt dessa forskare är övergödningen den huvudsakliga
          orsaken till sammanbrottet i Östersjöns ekosystem.
        </p>
        <p xml:id="i-T9fzqBPEabPiyAsDT5cRCt">
          Liksom Havsmiljökommissionen och andra tidigare konstaterat fastslår
          Miljövårdsberedningen i rapporten att för att lösa problemen krävs
          ett enat och kraftfullt agerande på högsta politiska nivå från
          samtliga länder kring Östersjön, hävdar Miljövårdsberedningen.
        </p>
        <p xml:id="i-ADKWdnCU2YXgGpdMsSRcaj">
          Havsmiljökommissionen har föreslagit att en regional förvaltning
          av Östersjön införs som kan fatta bindande beslut. Kristdemokraterna
          har föreslagit att en för Östersjöländerna gemensam myndighet
          inrättas. Förslaget har dock avslagits av vänstermajoriteten.
        </p>
        <p xml:id="i-Rj3Y2iT1vgDffzRQs9GfNk">
          Mot bakgrund av att de allvarliga miljöhoten till stor del var
          beskrivna redan sommaren 2003, då Havsmiljökommissionen presenterade
          sitt slutbetänkande (SOU 2003:72), är det beklagligt att regeringen
          inte på allvar satt i gång arbetet med att genomföra Havsmiljökommissiones
          förslag. Regeringen har aviserat att en skrivelse om havsmiljön
          kommer avlämnas till riksdagen i maj. Det duger inte. Det är uppenbart
          att det behövs en proposition med skarpa förslag till åtgärder
          för att vända den negativa utvecklingen för Östersjön.
        </p>
        <p xml:id="i-LCg9ioCFszTwXgX69wLD6f">
          Enligt Havsmiljökommissionens beräkningar kan Sverige genom ytterligare
          åtgärder för att minska utsläppen av gödningsämnen komma ned i
          1940-talets nivå av utsläpp år 2020. Enligt MVB:s forskare är
          det inte troligt att dessa åtgärder är tillräckliga för att återställa
          näringsbalansen i Östersjön.
        </p>
        <p xml:id="i-CyRkn6HbZUGMW2uMvXh9uX">
          Kristdemokraterna har länge krävt mer kraftfulla åtgärder mot
          övergödning och andra utsläpp i Östersjön. Åtgärder behövs för
          att få fungerande reningsverk på andra sidan Östersjön och Sverige
          måste även fortsättningsvis ge bistånd till de länder som står
          för de största utsläppen från reningsverk. Även svenska reningsverk
          måste dock minska kväveutsläppen, till exempel genom att samma
          krav ställs på reningsverken i inlandskommunerna som i kustkommunerna.
          Med ny teknik beräknas nettoutsläppen av kväve till havet kunna
          minska med ca 6 000 ton per år. Kväveutsläppen från jordbruket
          måste också motverkas, till exempel genom att utöka möjligheten
          för jordbrukare att ansöka om miljöstöd i form av fast träda,
          fånggrödesstöd, vårplöjning samt anläggning och skötsel av våtmark.
          Frikostigare regler för utdelande av så kallat LBU-stöd inom dessa
          områden behövs.
        </p>
        <p xml:id="i-ELSNB2oteuT4jfZ7KPtczh">
          Med anledning av det ovan anförda vill jag ställa följande frågor
          till statsrådet:
        </p>
        <p xml:id="i-DiEtd6JK2k79nsLAK3pNUw">
          1. Vilka åtgärder avser statsrådet att vidta för att få till
          stånd maximal uppslutning från samtliga Östersjöländer om kraftfulla
          gemensamma tag för att rädda Östersjöns miljö?
        </p>
        <p xml:id="i-2aZVjKU1C4mYeUGj5gn4FK">
          2. När avser statsrådet att framlägga en proposition till riksdagen
          med skarpa åtgärder i enlighet med Havsmiljökommissionens förslag?
        </p>
        <p xml:id="i-3izLwb1pDDMQXX94U6rvB7">
          3. Avser statsrådet att upprätta en beredskapsplan i enlighet
          med Miljövårdsberedningens skrivelse?
        </p>
        <p xml:id="i-NcV94nRQ1USuV8QNoUtbyJ">
          4. Vilka åtgärder avser statsrådet att vidta för att de svenska
          reningsverken snabbt ska uppdateras med den senaste tekniken?
        </p>
        <p xml:id="i-BUzvo1A76rdQmmxv9wt8ys">
          5. Avser statsrådet att ställa samma krav på reningsverken i
          inlandet som i dag ställs på reningsverken i kustkommunerna?
        </p>
        <p xml:id="i-R6zsoaHnRXgqipzz2RX18F">
          6. Avser statsrådet att vidta åtgärder för att minska kväveutsläppen
          från jordbruket, till exempel genom att utöka möjligheten för
          jordbrukare att ansöka om miljöstöd i form av fast träda, fånggrödesstöd,
          vårplöjning, anläggning och skötsel av våtmark samt frikostigare
          regler för utdelande av LBU-stöd?
        </p>
      </div>
    </body>
  </text>
</TEI>
