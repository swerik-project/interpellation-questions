<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0498">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0498</head>
        <author who="i-JUDfhnxTxyfMtZUBuv5NAa">Peter Althin</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>okonventionella spaningsmetoder</topic>
        <docDate when="2005-03-29">den 29 mars</docDate>
        <status when="2005-04-19" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10498</external_id>
        <debate>
          <turn when="2005-04-19 13:32:09" duration="166">Thomas Bodström (S)</turn>
          <turn when="2005-04-19 13:34:51" duration="235">Peter Althin (Kd)</turn>
          <turn when="2005-04-19 13:38:41" duration="77">Thomas Bodström (S)</turn>
          <turn when="2005-04-19 13:39:54" duration="173">Peter Althin (Kd)</turn>
          <turn when="2005-04-19 13:42:43" duration="182">Thomas Bodström (S)</turn>
          <turn when="2005-04-19 13:45:42" duration="41">Peter Althin (Kd)</turn>
          <turn when="2005-04-19 13:46:19" duration="49">Thomas Bodström (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:498 av Peter Althin (kd) till justitieminister
          Thomas Bodström om okonventionella spaningsmetoder
        </IPQ_title>
      </div>
      <div type="IPQuestionBody">
        <p xml:id="i-HA1tHWJVMMz8qc2gJkBGP4">
          Begreppet okonventionella spaningsmetoder är ett samlingsnamn
          för olika typer av spaningsmetoder som till exempel provokation,
          infiltration, agentverksamhet, desinformation och hemlig avlyssning.
          Okonventionella spaningsmetoder är inte alltid otillåtna att använda.
          Många av metoderna används bara i undantagsfall, i särskilt kvalificerade
          utredningar. Genom det internationella samarbetet får även de
          svenska brottsbekämpande myndigheterna, i allt större omfattning,
          information som har inhämtats med hjälp av okonventionella metoder.
        </p>
        <p xml:id="i-E1gbNz5Qd1bwUinKy4dh87">
          De principer som anses gälla för de okonventionella spaningsmetoderna
          finns definierade i förarbetena till polislagen (1984:387). Polisen
          får aldrig enligt dessa principer:
        </p>
        <p xml:id="i-5mw2QP2m4bZAA2cqc6LxE9">
          Beredningen för rättsväsendets utveckling (Bru) har i sitt betänkande
          Ökad effektivitet och rättssäkerhet i brottsbekämpningen (SOU
          2003:74) föreslagit lagreglering av vissa okonventionella spaningsmetoder
          bland annat teknikbundna spaningsmetoder, provokativa åtgärder,
          användning av skyddsidentitet och skydd av informatörer. Syftet
          med en lagreglering är enligt Bru att öka rättssäkerheten.
        </p>
        <p xml:id="i-T6yTA6PBYhTi3XdUhLVLss">
          Begreppet provokation eller provokativa åtgärder har inte någon
          fast juridisk innebörd. Den definition av provokation som brukar
          användas innebär att polisen under en förundersökning lockar eller
          utmanar en person till en handling eller ett uttalande som kan
          vara besvärande eller på annat sätt ha en negativ innebörd för
          honom eller henne eller någon i hans eller hennes närhet. Som
          provokation betraktas däremot inte en åtgärd från polisens sida,
          som endast utgör ett neutralt svar på gärningsmannens egna initiativ.
          Den som åtgärden riktas mot är ofta någon som är misstänkt för
          brott, men det kan också vara någon annan som antas ha kunskaper
          om något som är av betydelse för polisens arbete, exempelvis ett
          vittne.
        </p>
        <p xml:id="i-E2CwwBLnm5o9DPehQ6ob4H">
          Anledningen till att provokativa åtgärder används av polisen
          och i viss utsträckning anses acceptabla, är att vissa typer av
          brott är svåra att upptäcka och leda i bevis, samtidigt som det
          är angeläget att lagföring sker. Detta gäller i huvudsak brott
          där det inte finns något utpekat brottsoffer till exempel narkotika-
          och vapenbrott, men även brott där offret inte är benägen att
          göra en brottsanmälan till exempel vid utpressningsbrott.
        </p>
        <p xml:id="i-GNkvoGWiczog5AF1GP8qF1">
          Brottsprovokation innebär att polisen lockar en person att begå
          ett brott som denne annars inte hade begått, det vill säga att
          polisen initierar ett brottsligt händelseförlopp.
        </p>
        <p xml:id="i-ALe5DMuFgZMyrXaaLUuSHB">
          Brottsprovokation anses i princip inte vara tillåtet i Sverige.
          Polisen får aldrig provocera, eller i annat fall förmå, någon
          att inleda brottslig aktivitet. Vidare får polisen inte heller
          begå en kriminaliserad handling för att kunna efterforska eller
          avslöja brott. Att anstifta någon att begå brott är att begå en
          kriminaliserad handling.
        </p>
        <p xml:id="i-WgvoKYAEw7VKZYSV3LGAmB">
          Bevisprovokation syftar till att få bevis för att styrka ett
          brott som redan har begåtts eller planerats; polisen är i det
          sammanhanget passiv i förhållande till gärningen. Polisberedningen
          har i sitt betänkande angett följande exempel på en tillåten bevisprovokation.
          En person som är utsatt för utpressning vänder sig till polisen
          för hjälp. Polisen medverkar till att ett kuvert som innehåller
          pengar, eller ser ut att göra det, placeras på en viss överenskommen
          plats. Därefter övervakar polisen platsen för att kunna gripa
          utpressaren direkt eller följer efter denne för att kunna gripa
          en misstänkt ledare.
        </p>
        <p xml:id="i-ENRPpBqHTXw4NH47n5YG7Z">
          Var gränsen går mellan brotts- och bevisprovokation regleras
          inte i svensk rätt. Avgörande är därför huruvida polisen förmår
          någon att begå ett brott som han eller hon annars inte skulle
          ha begått. Något förenklat kan man alltså uttrycka saken så att
          bevisprovokation men inte brottsprovokation är tillåten. Gränsdragningen
          mellan en otillåten brottsprovokation och en tillåten bevisprovokation
          är dock svår att dra och ibland flytande.
        </p>
        <p xml:id="i-JWzbanKDpNmwDiJjMXTEms">
          Gränsdragningsproblemen har i dagarna aktualiserats i och med
          en dom i Svea hovrätt som friade en kriminalkommissarie på alla
          punkter från anklagelser gällande grova narkotikabrott, vapenbrott
          och tjänstefel. I tingsrätten dömdes kommissarien till fyra års
          fängelse för bland annat grovt narkotikabrott och grovt vapenbrott.
        </p>
        <p xml:id="i-4PvUj4ZNmQVkcCYNesBBym">
          Fallet tydliggör de svårigheter som finns i att bedöma vad som
          är tillåtet för en polis att göra i tjänsten, och vad som inte
          är tillåtet.
        </p>
        <p xml:id="i-DEkkAM9nSfUeKKkyZ3e9Hz">
          Med anledning av det ovan sagda vill jag till ministern ställa
          följande fråga:
        </p>
        <p xml:id="i-4vimWyHCB7khmaA3aZSHhq">
          Vilka åtgärder avser ministern att vidta för att gränsdragningen
          mellan tillåten och otillåten provokation ska tydliggöras?
        </p>
      </div>
    </body>
  </text>
</TEI>
