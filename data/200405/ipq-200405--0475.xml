<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0475">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0475</head>
        <author who="i-Ct7W83fwgMLpB48uiYaBqi">Mia Franzén</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>låssystem för äldreboenden</topic>
        <docDate when="2005-03-16">den 16 mars</docDate>
        <status when="2005-04-14" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS10475</external_id>
        <debate>
          <turn when="2005-04-14 17:15:17" duration="270">Ylva Johansson (S)</turn>
          <turn when="2005-04-14 17:19:43" duration="229">Mia Franzén (Fp)</turn>
          <turn when="2005-04-14 17:23:28" duration="178">Elina Linna (V)</turn>
          <turn when="2005-04-14 17:26:22" duration="185">Ylva Johansson (S)</turn>
          <turn when="2005-04-14 17:29:22" duration="175">Mia Franzén (Fp)</turn>
          <turn when="2005-04-14 17:32:14" duration="104">Elina Linna (V)</turn>
          <turn when="2005-04-14 17:33:53" duration="215">Ylva Johansson (S)</turn>
          <turn when="2005-04-14 17:37:24" duration="121">Mia Franzén (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:475 av Mia Franzén (fp) till statsrådet
          Ylva Johansson om låssystem för äldreboenden
        </IPQ_title>
      </div>
      <div type="IPQuestionBody">
        <p xml:id="i-GTfcZMk9yjJzScidxuDrgu">
          Varje dag går omvårdnadspersonal på olika äldreboenden till jobbet
          och känner att de arbetar på gränsen till det lagliga. På många
          äldreboenden hålls nämligen de boende i praktiken inlåsta, med
          till exempel kodlås, eller genom att personalen inte släpper ut
          en svårt förvirrad människa på gatan.
        </p>
        <p xml:id="i-BmKFRC3c2JCmCHvr3VDskf">
          Skydd mot frihetsberövande är grundlagsfäst i RF 2 kap. 8 § och
          inskränkningar i detta skydd kräver stöd av lag på det sätt som
          föreskrivs i 2 kap. 12 §. I Socialstyrelsens författningssamling
          (senast i SOSFS 1997:16) heter det, omskyddsåtgärder för personer
          med åldersdemens i särskilda boendeformer för service och omvårdnad:
        </p>
        <p xml:id="i-6pcjSoDq7QhEmkhRqzsaeR">
          "Inlåsning får inte ske. Boendeenhetens ytterdörr kan vara låst,
          så som det är brukligt i de flesta hem. Låset måste vara av sådan
          beskaffenhet att de boende själva kan låsa upp. Att använda alltför
          komplicerade lås, som förhindrar den äldre att öppna dörren och
          gå ut, är att betrakta som inlåsning. Däremot kan dörren ha ett
          lås som det tar viss tid att öppna. Om låset är kombinerat med
          larm uppnås en större säkerhet."
        </p>
        <p xml:id="i-Kf6G7rk686kU6UesGN1J4b">
          Om dessa larm, som Socialstyrelsen tipsar om, finns får alltså
          ingen boende nekas att gå ut som vill detta. Personalen får då
          i stället följa med den demente ut.
        </p>
        <p xml:id="i-KZxapcrnagXABUq92qkAye">
          Men såvitt jag vet finns inget demensboende som har en personal
          per boende. Vad det betyder är att ifall personalen lämnar boendet
          för att ta hand om den som vill gå ut, lämnas andra boende utan
          tillsyn och de kan under tiden råka ut för olyckor. Vart och vartannat
          äldreboende, i såväl kommunal som privat regi, har dock i dag
          olika former av kodlås, som måste användas av både inkommande
          och utgående personer. Så varje dag hindras äldre dementa, men
          även övriga boende, att promenera ut från sitt boende, något som
          inte kan anses tillåtet enligt vare sig RF eller socialtjänstlagens
          § 19 som stadgar att äldre personers integritet och självbestämmande
          i det särskilda boendet ska respekteras.
        </p>
        <p xml:id="i-VcyQTS3a3SGokXYEKBa4jm">
          Såvitt jag blivit korrekt informerad har ännu inget fall prövats
          huruvida olika former av låsanordningar i högre eller lägre grad
          är att betrakta som olaga frihetsberövande. Det har ännu ej prövats
          var gränsen går mot det brottsliga frihetsberövandet.
        </p>
        <p xml:id="i-HyiSvhCdKSZorDP3758Ppq">
          Att lämna vårdpersonalen och kommunpolitiker i ett sådant osäkert
          rättsläge kan inte vara moraliskt riktigt. Glappet mellan vad
          Socialstyrelsen menar är olaga inlåsning och hur låsanordningarna
          är beskaffade ute i verkligheten är oroväckande stort och att
          bara stillatigande avvakta praxis på området skapar en obehaglig
          psykisk press för de omvårdnadsansvariga.
        </p>
        <p xml:id="i-2YSGAkH56DX1M8dazz732B">
          Jag har tidigare ställt samma interpellation till dåvarande statsrådet
          Lars Engquist och jag är nu intresserad av att veta vilka krafttag
          nuvarande minister tänker ta. Med anledning av ovanstående vill
          jag därför fråga statsrådet:
        </p>
        <p xml:id="i-CuiHmSE7rCzdYkJzhfMvHN">
          1. Avser statsrådet att låta undersöka närmare hur utbrett det
          är med "lagtrots" genom låsanordningar, kodkortssystem, kodsystem,
          nycklar med mera på olika äldreboenden?
        </p>
        <p xml:id="i-SfQokPYrYycEvNSa1t4JhG">
          2. Kommer statsrådet att lägga fram något lagförslag till riksdagen
          eller på annat sätt vidta åtgärder för att tydliggöra gränsdragningen
          mellan olaga frihetsberövande och skyddsbehovet av till exempel
          dementa i särskilt boende?
        </p>
      </div>
    </body>
  </text>
</TEI>
