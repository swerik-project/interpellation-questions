<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0661">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0661</head>
        <author who="i-UnkrZ3NAvoWXY6Krxbkudq">Tobias Krantz</author>
        <recipient who="i-3kVCtR7mCK6mW2F6oaBMR5">Göran Persson</recipient>
        <topic>värnandet av den svenska tryck- och yttrandefriheten</topic>
        <docDate when="2005-05-23">den 23 maj</docDate>
        <status when="unknown" byWhom="Jens Orback" byWhomId="i-UEQA68w6PM78ttj4KfvgwE" status="answered">besvarad</status>
        <external_id source="rdwebb">GS10661</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:661 av Tobias Krantz (fp) till statsminister
          Göran Persson om värnandet av den svenska tryck- och yttrandefriheten
        </IPQ_title>
      </div>
      <div type="IPQuestionBody">
        <p xml:id="i-JwYrM4J7UBn3gN5jjSehn6">
          Sverige har en lång tradition av starkt värn för yttrande- och
          tryckfriheten. Redan 1766 infördes den första svenska tryckfrihetsförordningen.
          Tryckfrihetens grundbult är att slå vakt om det fria ordet i tryckt
          form. Var och en ska ha rätt att framföra sina åsikter och att
          sprida dem utan att utsättas för förhandscensur.
        </p>
        <p xml:id="i-XhJVQrDTpzUFHWhqt9UyMC">
          Tryckfrihetsförordningens portalparagraf (TF 1:1, första stycket)
          anger: "Med tryckfrihet förstås varje svensk medborgares rätt
          att, utan några av myndighet eller annat allmänt organ i förväg
          lagda hinder, utgiva skrifter, att sedermera endast inför laglig
          domstol kunna tilltalas för deras innehåll, och att icke i annat
          fall kunna straffas därför, än om detta innehåll strider mot tydlig
          lag, given att bevara allmänt lugn, utan att återhålla allmän
          upplysning."
        </p>
        <p xml:id="i-R22NeNiNp4Ufty5aReYDqH">
          Men det fria ordet utsätts ständigt för nya hot. I samband med
          ett tal till Socialdemokratiska kvinnoförbundets kongress i Eskilstuna
          nyligen öppnade statsminister Göran Persson för lagstiftning i
          syfte att komma åt det som han betecknade som sexualisering i
          medierna och det offentliga rummet. En utredning ska, enligt statsministern,
          få i uppdrag att se över hur en sådan ny lagstiftning ska se ut
          (DN den 22 maj 2005).
        </p>
        <p xml:id="i-Y7K6pZm3DBZrZ9KGMLPJdZ">
          Om en ny lagstiftning i enlighet med vad statsministern har antytt
          infördes skulle det innebära en allvarlig inskränkning av den
          grundlagsfästa tryckfriheten. Staten skulle i realiteten ägna
          sig åt att genomföra en mycket långtgående reglering av innehållet
          i tryckta skrifter. Statsministerns utspel är mycket anmärkningsvärt.
          Det är iögonenfallande i sak; kring värdet av en vidsträckt tryckfrihet
          har det rått stor politisk enighet i Sverige.
        </p>
        <p xml:id="i-NLWUtiVdxd2kuSjABdpQ67">
          Men det är också häpnadsväckande eftersom det sker samma vecka
          som riksdagens konstitutionsutskott, KU, i full enighet riktar
          kritik mot vissa delar av Socialdepartementets så kallade Flickakampanj
          utifrån yttrande- och tryckfrihetsrättsliga aspekter (bet. 2004/05:KU20).
          Utspelet väcker viktiga principiella frågor om hur regeringen
          värnar den svenska yttrande- och tryckfriheten.
        </p>
        <p xml:id="i-H9pcaTfQMRN5hWeeztGaNA">
          Jag vill därför fråga statsministern vilka åtgärder han avser
          att vidta i syfte att värna den svenska yttrande- och tryckfriheten.
        </p>
      </div>
    </body>
  </text>
</TEI>
