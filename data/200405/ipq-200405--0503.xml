<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0503">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0503</head>
        <author who="i-PTF5wvZAe6S7xqLKP2h8kQ">Kerstin Heinemann</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>försäljning av receptbelagda läkemedel på Internet</topic>
        <docDate when="2005-03-30">den 30 mars</docDate>
        <status when="2005-04-14" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS10503</external_id>
        <debate>
          <turn when="2005-04-14 16:38:24" duration="203">Ylva Johansson (S)</turn>
          <turn when="2005-04-14 16:41:43" duration="234">Kerstin Heinemann (Fp)</turn>
          <turn when="2005-04-14 16:45:33" duration="128">Ylva Johansson (S)</turn>
          <turn when="2005-04-14 16:47:40" duration="216">Kerstin Heinemann (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:503 av andre vice talman Kerstin Heinemann
          (fp) till statsrådet Ylva Johansson om försäljning av receptbelagda
          läkemedel på Internet
        </IPQ_title>
      </div>
      <div type="IPQuestionBody">
        <p xml:id="i-5ciR8WQQPGz3zdy1HZbcwj">
          Den största delen av de godkända läkemedlen är receptbelagda
          på grund av att de är avsedda för behandling av sjukdomar som
          kräver läkarkontakt för diagnostik och behandling. Läkemedel,
          godkända i Sverige, som är förskrivna på recept av en legitimerad
          läkare inom EU får säljas av EU-baserade Internetapotek.
        </p>
        <p xml:id="i-DUkNZWFR79pncFXBnVw5qf">
          Sedan tre@fyra år erbjuds dock den svenska befolkningen att inhandla
          receptbelagda läkemedel på Internet utan läkarkontakt. Några Internetapotek
          anger felaktigt att de läkemedel som säljs är receptfria. Andra
          anger att EU-läkare utfärdar recept efter online-konsultation.
          Nivån på denna så kallade konsultation framgår exempelvis av att
          för bantningsmedlet Reductil efterfrågas endast blodtryck och
          eventuell graviditet och amning. Detta är anmärkningsvärt eftersom
          Reductil inte får användas vid samtidig förekomst av en lång rad
          sjukdomar på grund av risk för allvarliga komplikationer.
        </p>
        <p xml:id="i-6NtHFJQAXRJGuVQv41xRq6">
          De produkter som erbjuds är framför allt läkemedel mot erektil
          dysfunktion, bantningsmedel, rökavvänjningsmedel samt antidepressiva
          läkemedel.
        </p>
        <p xml:id="i-76cAfNyUh9zqAeyAdjTCH8">
          Att en person kan börja använda ett läkemedel som är olämpligt
          för honom eller henne på grund av förekomst av vissa andra tillstånd
          eller annan läkemedelsbehandling medför risk för allvarliga biverkningar.
          Vissa bantningsmedel som erbjuds innehåller efedrin och är inte
          godkända i Sverige. De har nyligen förbjudits i USA på grund av
          att de framkallat hundratals dödsfall. I Sverige avled en kvinna
          sommaren 2004, troligen som följd av användning av ett medel som
          innehöll efedrin. Fri tillgång till bantningsmedel är också ett
          stort problem för unga människor med ätstörningar som anorexi.
          Egenbehandling av allvarliga sjukdomar som depression med självmordsrisk
          skjuter upp korrekt diagnostik och behandling. Dessutom kräver
          sjukdomen psykosocialt omhändertagande.
        </p>
        <p xml:id="i-TtQkRrqqC8vbHAWwjzHzeU">
          Det pågår en omfattande förfalskning av läkemedel i världen varför
          det saknas garanti för att det man beställer innehåller vad som
          sägs. Preparaten kan innehålla felaktiga doser av läkemedlet,
          andra läkemedelssubstanser eller skadliga föroreningar.
        </p>
        <p xml:id="i-5PRwMaCXdTqApTgwZZU1bk">
          En patient som skadas av läkemedel som inköpts via Internet saknar
          helt det skydd som patientförsäkringen och läkemedelsförsäkringen
          innebär. Slutligen är kostnaderna för läkemedlen mycket höga jämfört
          med reguljärt inköpta läkemedel även om de inte är subventionerade.
        </p>
        <p xml:id="i-24MZEMzu7fXaJrTiw1nNTS">
          Sammanfattningsvis anser jag att den aktuella handeln är ett
          avsevärt problem eftersom den innebär stor risk för skada på enskild
          person.
        </p>
        <p xml:id="i-XREfG5Fth4jQt1ieekqvqv">
          Läkemedelsverket har anmält flera av de aktuella företagen till
          polismyndigheten som dock har nedprioriterat ärendena och avskrivit
          dem.
        </p>
        <p xml:id="i-eHciyfisGBDsyiNAC8qiW">
          Ett skäl som anges är att ärendena inte går att utreda. Detta
          är märkligt, bland annat eftersom namngivna svenska medborgare
          har presenterats som medarbetare på ett par hemsidor och att boxadresser
          i Sverige framgår på hemsidorna. Även rikskriminalen har kontaktats
          som dock har meddelat att brott mot läkemedelslagen ligger längst
          ned på prioriteringslistan.
        </p>
        <p xml:id="i-6Fc1MqUgHTBfF6YbsfUKMZ">
          Jag vill med hänvisning till ovanstående fråga vård- och omsorgsminister
          Ylva Johansson följande:
        </p>
        <p xml:id="i-Lh2Vx6ip5WV57qsqW1iqcQ">
          Vilka åtgärder avser statsrådet att vidta för att förhindra den
          farliga och olagliga Internethandeln med läkemedel?
        </p>
      </div>
    </body>
  </text>
</TEI>
