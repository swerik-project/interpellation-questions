<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0210">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0210</head>
        <author who="i-H7qdW9GRQn7LaQ2UGGAvYC">Kerstin Lundgren</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>genmajs och försiktighetsprincipen</topic>
        <docDate when="2004-11-26">den 26 november</docDate>
        <status when="unknown" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GS10210</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:210 av Kerstin Lundgren (c) till jordbruksminister
          Ann-Christin Nykvist om genmajs och försiktighetsprincipen
        </IPQ_title>
      </div>
      <div type="IPQuestionBody">
        <p xml:id="i-S6J4ZhDFU3RiQpKhVWZ8NE">
          Frågan om ett godkännande i EU av den aktuella majsen (MON 863)
          sköts upp för en tid sedan därför att det i sista stund kom in
          ytterligare ett kritiskt material. Denna gång från en forskare,
          Arpad Pusztai, verksam i England. Det nya materialet har granskats
          av EU:s expertkommitté (EFSA) som redan tidigare sagt ja och som
          nu inte ändrat sin positiva inställning till MON 863.
        </p>
        <p xml:id="i-CUmmqenuXnaEpLfD1yJat9">
          Det svenska Jordbruksverket sände ut det nya materialet på remiss
          och anlitade också en dansk forskare, Ib Knudsen, som man betecknade
          som "oberoende".
        </p>
        <p xml:id="i-S2ddPzZmQVSz6PFjJS6R3r">
          Flera svenska remissinstanser svarade med instämmande i det nya
          kritiska materialet och med kritik mot Monsantos försök på råttor.
        </p>
        <p xml:id="i-34cppmfqkHeQK6xV8oB4zT">
          Naturvårdsverket pekar på "det principiellt tveksamma i att en
          utredning av risker vid användning av genetiskt modifierade växter
          genomförs i sin helhet utan hypotes om vilka skador som kan tänkas
          upptäckas". Läkemedelsverket konstaterar att "den patologiska
          delen av studien saknar, som Pusztai påpekar, data om Bt-toxinet
          ger upphov till antikroppsbildning, eller om immunsystemet på
          annat sätt påverkas". Gentekniknämnden skriver genom två av sina
          ledamöter:
        </p>
        <p xml:id="i-MB4ppFrLTN8PMZkNQXkgy">
          "Följaktligen anser jag att man bör överväga en upprepning av
          försöket" respektive "Efter att ha studerat detta material, så
          ter sig EFSA:s kortfattade konstaterande beträffande den aktuella
          råttstudien med MON 863 och MON 810 att there are no concerns
          over their safety som något förhastad . Försiktighetsprincipen
          talar för att följa upp de misstankar som resultaten väcker med
          en kompletterande studie".
        </p>
        <p xml:id="i-9Wcz3SWe7M8FC7xC58845F">
          Med hänvisning till ovanstående vill jag ställa följande frågor
          till jordbruksministern:
        </p>
        <p xml:id="i-Nv7gAMF1bpFtNPQUYycsKe">
          1. Vilka åtgärder avser jordbruksministern att vidta för att
          säkerställa att Sveriges ställningstagande till genmajsen baserar
          sig på försiktighetsprincipen?
        </p>
        <p xml:id="i-LJKkX5gFaXc116GbmxxLqG">
          2. Hur avser jordbruksministern att beakta konsumentintresset
          i fråga om genmajsen?
        </p>
      </div>
    </body>
  </text>
</TEI>
