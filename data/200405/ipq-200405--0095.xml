<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0095">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0095</head>
        <author who="i-AyN7HRP1y38PeQoLunJifb">Jörgen Johansson</author>
        <recipient who="i-9fdWbFK67588CD12XaNZBq">Sven-Erik Österberg</recipient>
        <topic>reglerna för kommunal verksamhet</topic>
        <docDate when="2004-11-01">den 1 november</docDate>
        <status when="unknown" byWhom="Sven-Erik Österberg" byWhomId="i-9fdWbFK67588CD12XaNZBq" status="answered">besvarad</status>
        <external_id source="rdwebb">GS1095</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:95 av Jörgen Johansson (c) till statsrådet
          Sven-Erik Österberg om reglerna för kommunal verksamhet
        </IPQ_title>
      </div>
      <div type="IPQuestionBody">
        <p xml:id="i-CBmnFawF4Qucs4o7GiWDJn">
          Regeringen aviserar i budgeten att bidrag ska utgå till de kommuner
          som vill slå samman sin verksamhet. I motiven säger regeringens
          representanter att initiativet ska komma underifrån. Det senare
          är lovvärt men knappast ett initiativ utifrån en egen vilja.
        </p>
        <p xml:id="i-45ieWLTu4PKqbSZwuGevG4">
          Statens pekpinnar i form av riktade statsbidrag och hårt regelverk
          styr huvuddelen av den kommunala verksamheten. Utrymmet att fatta
          beslut för de förtroendevalda på lokal nivå är begränsat. Resultatet
          blir ett centralstyre som mer stansar ut en central mall för Kommunsverige
          än att lägga grunden för mångfald i lösningarna som gagnar den
          egna kommunen. Erfarenheten från 50@och 70@talets kommunsammanläggningar
          visar dessutom på effekter som ingen i dag borde eftersträva.
        </p>
        <p xml:id="i-GEX2ynF1ZUGNFuuDKxEiYM">
          Djupet i en demokrati hänger ihop med numerären av förtroendevalda.
          Det är detta som ger närheten mellan väljare och valda. För att
          åstadkomma en spänstig lokal debatt fordras därför insikt från
          befolkningen om såväl aktuella politiska frågor som kontaktpersoner.
          Anonymiteten i de stora kommunerna skapar avstånd vilket i sin
          tur undergräver befolkningens engagemang. Utifrån ett maktperspektiv
          är därför stora kommuner att föredra samtidigt som de utifrån
          ett folkligt perspektiv är förödande.
        </p>
        <p xml:id="i-NaUVc4N3cNAeVzTYxM2LL6">
          Många kommuner i Sverige är i dag befolkningsmässigt små samtidigt
          som de till ytan är stora. Sådana kommuner ska givetvis ges erforderlig
          hjälp för att kunna klara en grundläggande samhällsservice. Samtidigt
          måste samarbetet med andra kommuner stimuleras för att bedriva
          en effektiv kommunal verksamhet. Det kan ske via såväl kommunalförbund,
          gemensamma nämnder eller bolagsbildningar. För att detta ska kunna
          fungera på ett smidigt och rationellt sätt måste också regelverket
          anpassas efter verksamhetens mål. I dag är regelverket för komplicerat
          för att samarbetet ska kunna fungera på ett rationellt sätt.
        </p>
        <p xml:id="i-L1E3jnPh48z7L1WxXetpTd">
          Mina frågor till statsrådet är:
        </p>
        <p xml:id="i-8HbdbC4gDMoJcprLFuyuiU">
          1. Vad avser statsrådet att göra för att stimulera små kommuner
          att bibehålla sin verksamhet och därmed vitalisera den lokala
          demokratin?
        </p>
        <p xml:id="i-89PNMtyxQv9j3paHL9aCGf">
          2. Vad avser statsrådet att göra för att regelverket, kommuner
          emellan, anpassas så att samarbete, kommuner emellan, kan ske
          på ett rationellt sätt?
        </p>
      </div>
    </body>
  </text>
</TEI>
