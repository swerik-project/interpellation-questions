<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0247">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0247</head>
        <author who="i-U6F8gqiuV2DEZN1aMhyDnJ">Christer Nylander</author>
        <recipient who="i-A6T9WoUzRwW8LUK52znHwX">Ibrahim Baylan</recipient>
        <topic>läromedel till elever i grundskolan</topic>
        <docDate when="2004-12-08">den 8 december</docDate>
        <status when="unknown" byWhom="Ibrahim Baylan" byWhomId="i-A6T9WoUzRwW8LUK52znHwX" status="answered">besvarad</status>
        <external_id source="rdwebb">GS10247</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:247 av Christer Nylander (fp) till statsrådet
          Ibrahim Baylan om läromedel till elever i grundskolan
        </IPQ_title>
      </div>
      <div type="IPQuestionBody">
        <p xml:id="i-SHFTwimTXHukh5y7PugJJz">
          Statsminister Göran Persson lovade den 26 februari 2003 att eleverna
          i svensk grundskola skulle få bättre läromedel. I en intervju
          i SVT:s ungdomsprogram REA lovade statsministern skolreportern
          Gabriel, som då gick i åttonde klass, att varje elev skulle få
          ytterligare 100 kr till egna läromedel.
        </p>
        <p xml:id="i-Vcyo38xtT6DtbCysSpw13P">
          Det löftet har statsministern ännu inte infriat, trots att Gabriel
          höll sin del av överenskommelsen.
        </p>
        <p xml:id="i-Nw2q6Dmqg6nywLgdShpzrS">
          I en debatt i riksdagen den 6 maj 2003 sade förre utbildningsministern
          Thomas Östros: "Staten har ett ansvar för att utbildningen håller
          högsta kvalitet. Jag menar att bra och aktuella läromedel är en
          kvalitetsfråga". Östros fortsatte med att konstatera att skolboken
          har "en central ställning" och att "den är en viktig del i en
          modern pedagogik där barn och ungdomar möter goda läroböcker och
          lär sig att arbeta med boken som verktyg."
        </p>
        <p xml:id="i-7HXvrU6NWnaAWbBPii4bCQ">
          Det är bra att såväl statsministern som före detta utbildningsministern
          slår fast att läroboken är viktig för skolans resultat, men uppenbarligen
          har detta hittills inte inneburit att verkligheten ute i skolorna
          ska förbättras.
        </p>
        <p xml:id="i-Tcw63PnifNaFpbRnF8XBCT">
          En av svensk litteraturs stora böcker, Selma Lagerlöfs Nils Holgerssons
          underbara resa, var ursprungligen en lärobok. Det är nu snart
          100 år sedan den gavs ut. Behovet av en bra lärobok är förmodligen
          minst lika stort nu som för 100 år sedan. Läroboken hjälper eleven
          att strukturera sitt lärande, bidrar till att uppmuntra lusten
          att lära och är ett viktigt instrument för att underlätta för
          elevens, lärarens och föräldrarnas samarbete kring elevens lärande.
        </p>
        <p xml:id="i-JSmxCmkgcgdwd49jgqmVQ7">
          Trots att det torde stå klart att skolboken är viktig för elevens
          resultat är det fortfarande så att många elever inte får ordentliga
          läromedel. I en undersökning påstod var sjätte lärare att deras
          elever inte har egna exemplar av nödvändiga läromedel. Endast
          hälften av lärarna i undersökningen menade att eleverna hade tillgång
          till de läroböcker som krävdes för bästa möjliga förutsättningar
          för lärandet.
        </p>
        <p xml:id="i-CBnkQCEc4otQzPNFVQW8kF">
          Lusten att lära försämras av dåliga läromedel. Att få en bok
          som redan är nedklottrad, där någon sida är lös eller där svaren
          på instuderingsfrågorna är ifyllda bidrar knappast till att bevara
          lusten att lära. Det är som så ofta de som har störst behov av
          skolan som drabbas hårdast när det saknas bra och aktuella läromedel.
        </p>
        <p xml:id="i-Hk2XkAWmrQBwwbX7vHeYDy">
          I Skolverkets stora undersökning om läget i grundskolan noterades
          en försämring i läsförståelsen. Undersökningar visar vidare att
          svenska barn läser mindre på egen hand än barn i våra nordiska
          grannländer. En tredjedel av svenska ungdomar uppger att de inte
          alls läser för nöjes skull på fritiden.
        </p>
        <p xml:id="i-AiwsgoE6B1p1HtsxXsvw6F">
          I dag kostar läromedlen i genomsnitt 500 kr per elev och läsår.
        </p>
        <p xml:id="i-M5he66TRmVPSzCnhcREQ6v">
          Vilka åtgärder avser statsrådet att vidta för att uppvärdera
          skolboken?
        </p>
        <p xml:id="i-QJxf1ATNLRtgFPwKqj76Vt">
          Vilka åtgärder avser statsrådet att vidta för att stimulera kommunerna
          att satsa mer på bra skolböcker?
        </p>
      </div>
    </body>
  </text>
</TEI>
