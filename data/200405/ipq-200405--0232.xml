<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0232">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0232</head>
        <author who="i-CwVjNqMneZm6zhJTP798e5">Helena Bargholtz</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>villkor för trafikskadade</topic>
        <docDate when="2004-11-30">den 30 november</docDate>
        <status when="unknown" byWhom="Sven-Erik Österberg" byWhomId="i-9fdWbFK67588CD12XaNZBq" status="answered">besvarad</status>
        <external_id source="rdwebb">GS10232</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:232 av Helena Bargholtz (fp) till justitieminister
          Thomas Bodström om villkor för trafikskadade
        </IPQ_title>
      </div>
      <div type="IPQuestionBody">
        <p xml:id="i-LVa5wSYq4gMPCpm2Hwta2h">
          Antalet anmälda trafikskador har ökat dramatiskt. År 1980 anmäldes
          ca 22 000 skadade. 20 år senare hade antalet anmälda skadade fördubblats
          och under år 2001 anmäldes ca 47 000. Antalet dödade har däremot
          minskat något under motsvarande period.
        </p>
        <p xml:id="i-9GDtjgeV2eTBt6qGJZrWtA">
          Dessutom har det skett en ökning av mer diffusa skador som whiplash,
          som inte medför en hög invaliditetsgrad i traditionell bemärkelse,
          men som av allt att döma får stora psykosociala och fysiska konsekvenser.
          Dessa skador brukar bli långdragna. Den årliga kostnaden för antalet
          anmälda skador beräknades uppgå till närmare 3 miljarder kronor
          (Finansinspektionens rapport 2003:1).
        </p>
        <p xml:id="i-ABX6WouuWoWwgXyeHL2iwp">
          Det finns allvarlig kritik mot försäkringsbolagens attityd mot
          de människor som råkar ut för trafikskador. Det handlar om hur
          de blir bemötta, långa handläggningstider, bolagens medicinska
          rådgivare och ombudskostnader.
        </p>
        <p xml:id="i-HvB3H8r6fN4NvgVBcoTkDF">
          Drabbade känner sig ifrågasatta. Försäkringsbolaget anses inte
          vinnlägga sig om den skadades förtroende. Trafikskadade kan ha
          svårt att komma till tals med skaderegleraren och förstår därför
          inte skaderegleringsprocessen. Särskilt utsatta är personer med
          låg utbildning.
        </p>
        <p xml:id="i-QtFJoJTKCscZaDjGBgVxD4">
          Bolagen beaktar inte i tillräcklig grad de sociala och ekonomiska
          problem som kan uppstå, till exempel för den drabbades familj.
          Försäkringsbolagen får kritik för sitt okänsliga sätt att bemöta
          skadade.
        </p>
        <p xml:id="i-aw9ZaNRA7aaUzU4wdaU97">
          Kritik riktas också mot de långa handläggningstiderna i skadehanteringen.
          Den skadade vet inte när hans eller hennes skadeärende blir avslutat,
          vilket gör den skadade orolig och passiv.
        </p>
        <p xml:id="i-TDxbQueswDXdysBcuBhvQr">
          Bolagens medicinska rådgivare får kritik. Det kan vara svårt
          att förstå att bolagets ställningstagande inte i alla delar grundar
          sig på den behandlande läkarens slutsatser. Det är också svårt
          att förstå att den som inte träffat den skadade gör en avgörande
          bedömning.
        </p>
        <p xml:id="i-WoN62M32Yeb2uu5ef7MC3r">
          Ett problem vid sidan om själva skaderegleringen är kostnaderna
          för de ombud som under skaderegleringen kan tillåtas i vissa ärenden
          och för vilka den trafikskadade under vissa omständigheter kan
          bli ersättningsskyldig. Dessa kostnader kan av den skadade upplevas
          som orättvisa .
        </p>
        <p xml:id="i-ovCioKEkuJSa4DXMgRp27">
          Med tanke på den kritik som enskilda trafikskadade och trafikskadades
          organisationer riktar mot den nuvarande lagstiftningen som reglerar
          trafikskador är det nödvändigt att en översyn görs av regelverket.
          Särskilt bör då beaktas
        </p>
        <p xml:id="i-5rnbbjD67FoHoPHVZtdJUa">
          Med hänvisning till ovanstående vill jag fråga om justitieministern
          är beredd att låta göra en översyn av den nuvarande lagstiftningen
          som reglerar trafikskador.
        </p>
      </div>
    </body>
  </text>
</TEI>
