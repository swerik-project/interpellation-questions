<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0640">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0640</head>
        <author who="i-J2F63fdxUFAAeBTYXLX7MZ">Anita Sidén</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>unga som offer för brott</topic>
        <docDate when="2005-05-23">den 23 maj</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10640</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:640 av Anita Sidén (m) till justitieminister
          Thomas Bodström om unga som offer för brott
        </IPQ_title>
      </div>
      <div type="IPQuestionBody">
        <p xml:id="i-6n5ruejpMkkYs68v8p9gx8">
          Många unga lever i dag med våldet som en del av sin vardag. Trots
          detta är beredskapen för att stödja och hjälpa unga som blivit
          utsatta för brott dålig. Brottsoffren får ärr som de tvingas bära
          med sig genom hela livet. Unga brottsoffers situation är särskilt
          utsatt.
        </p>
        <p xml:id="i-TjYfGUupyp7pY9Skdup4gz">
          Varje brottsoffer reagerar individuellt, men våldet utgör en
          akut traumatisk händelse. Den trygga världsbilden kastas omkull
          och ersätts av ett kaos. Personen blir fråntagen sitt mest grundläggande
          behov: känslan av trygghet. En förut positiv självkänsla förbyts
          lätt i en negativ självbild. Man känner sig kränkt samtidigt som
          man känner skam och skuld. Man blir rädd i situationer som tidigare
          varit harmlösa som att gå hem på kvällen. Sömnsvårigheter, oro,
          rastlöshet och koncentrationssvårigheter är vanliga känslor.
        </p>
        <p xml:id="i-8WTBf9b84ff4RopHgtSNeZ">
          Det är mycket viktigt att de som träffar brottsoffret är medvetna
          om dessa processer och agerar därefter. Annars utsätts brottsoffret
          för ytterligare kränkningar även efter det att brottet är begånget.
          Ett vedertaget och mycket vanligt begrepp är sekundär traumatisering.
        </p>
        <p xml:id="i-HqhFnsfv1F8CSJ9XZMyCPF">
          Bland professionella som möter unga brottsoffer talar man om
          de fem kränkningarna. Samma sak gäller nog de flesta offer men
          för unga människor är det särskilt allvarligt.
        </p>
        <p xml:id="i-WFxUrG6Su6S5dQcvs4BoCM">
          Den första kränkningen är naturligtvis att bli offer för ett
          brott.
        </p>
        <p xml:id="i-KJGbvJo5eTk9M2ReWxiZTD">
          Den andra kränkningen består vanligtvis av att vuxna som bevittnat
          händelsen inte ingripit utan valt att titta bort.
        </p>
        <p xml:id="i-XXQtdomzqhFxiihJPCxVfc">
          Den tredje kränkningen uppstår då polisen inte hittar gärningsmannen
          och utredningen läggs ned. Om ärendet går till rättegång finns
          risk för en fjärde kränkning. Till skillnad från brottsoffret
          brukar gärningsmannen ofta backas upp av sina kompisar i rättssalen.
          Dessutom bekostar samhället gärningsmannens föräldrars deltagande
          i rättegången. Denna förmån ges inte målsägande.
        </p>
        <p xml:id="i-Q8AH3LxXHV2rYRqW5yJEW6">
          Rättegången kan också sluta med att gärningsmannen går fri i
          brist på bevis, då inga vittnen våga träda fram.
        </p>
        <p xml:id="i-CVDQrLt1UrKfZEL5kBHMjU">
          Den femte kränkningen kan bestå av att försäkringsbolagen inte
          betalar ut skadestånd.
        </p>
        <p xml:id="i-4xQ6ZncRotx7v4Bf6XVzdP">
          Brottsoffren kan också utveckla starka hat- och hämndkänslor
          mot gärningsmannen. De kan bli rasande på de personer @ ofta vuxna
          @ som passerat platsen och bevittnat händelsen men inte ingripit.
          Risken finns att de brottsoffer som inte får bearbeta våldet mister
          tilltron till polisen, rättsväsendet och övriga vuxenvärlden.
          En uppenbar risk är att ungdomar som oroar sig för att bli utsatta
          för brott vidtar olagliga och farliga åtgärder för att freda sig.
          Brottsoffer som inte får hjälp kan bli framtidens gärningsmän.
        </p>
        <p xml:id="i-6mCKT2coDE1uQ9LAhBMMbR">
          Får detta pågå har vi en tickande bomb som kan bli ännu svårare
          att hantera framöver.
        </p>
        <p xml:id="i-JWvTwhDw86VJWxTds7Y8oR">
          Unga brottsoffer behöver ett annat stöd än äldre som blivit utsatta.
          På några platser i landet finns det centrum för unga brottsoffer
          där de kan få stöd och hjälp. Var än i landet som en ung människa
          blir utsatt för brott borde det finnas möjlighet att ge dem det
          stöd och den hjälp de behöver.
        </p>
        <p xml:id="i-9kkEJQ6HhJ9GP8LLK6YdZt">
          Unga gärningsmän tycks i dag kunna välja om de ska underkastas
          ett straff eller en vårdinsats för att sona de gärningar de utsatt
          en annan människa för. Brottsoffren har aldrig frivilligt gått
          med på att utsätta sig för våld, hot och kränkningar.
        </p>
        <p xml:id="i-MHBFkzCbGduKRWYUzYCGic">
          Om gärningsmannen är ung har inte samhället någon skyldighet
          att informera brottsoffret om den dömde har permission eller ska
          frisläppas från sluten ungdomsvård. Detta är ytterligare exempel
          på hur annorlunda unga brottsoffer behandlas jämfört med hur unga
          gärningsmän hanteras av samhället och rättsväsendet.
        </p>
        <p xml:id="i-PVn4nHmNmCwyBF7zg8qFPj">
          Min fråga till justitieministern är följande:
        </p>
        <p xml:id="i-TSHhe91PSdBxaNQqBerhsA">
          Vilka åtgärder avser justitieministern att vidta för att förbättra
          unga brottsoffers situation?
        </p>
      </div>
    </body>
  </text>
</TEI>
