<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0031">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0031</head>
        <author who="i-N9Pi9YpD4nvtCEsVp2CGcX">Staffan Danielsson</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>medlemsavgifter till EU, EU-medel till bönderna och utgiftstaket i budgeten</topic>
        <docDate when="2004-09-24">den 24 september</docDate>
        <status when="unknown" byWhom="Bosse Ringholm" byWhomId="i-A5R84cTmpky3NHJ7nLKaEt" status="answered">besvarad</status>
        <external_id source="rdwebb">GS1031</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:31 av Staffan Danielsson (c) till finansminister
          Bosse Ringholm om medlemsavgifter till EU, EU-medel till bönderna
          och utgiftstaket i budgeten
        </IPQ_title>
      </div>
      <div type="IPQuestionBody">
        <p xml:id="i-3RADof9E51D3MkKCcKpS9U">
          Finansministern inser säkert vikten av att både ett hushåll och
          en nation sköter sin ekonomi, anpassar sina utgifter till inkomsterna
          och ser till att ha en rimlig buffert för oförutsedda utgifter.
        </p>
        <p xml:id="i-N5pftvSKTZnvxA9t2ciB4a">
          Finansministern instämmer säkert också i vikten för ett hushåll
          och en nation att sköta sina åtaganden, undvika böter och se till
          att de löner, räntor och ersättningar man har rätt till snarast
          rekvireras.
        </p>
        <p xml:id="i-TYFdmmMVj8ySibJ3VDPL8i">
          Tyvärr agerar inte nuvarande riksdagsmajoritet på detta sättet,
          vilket skickar fel signaler både till EU och till de svenska hushållen.
          Staten bör vara ett föredöme och inte ett dåligt exempel.
        </p>
        <p xml:id="i-3AE7iHmKuzbzg1mB4w1AMW">
          Sverige har åtagit sig att betala sin medlemsavgift till EU varje
          gång den förfaller. Vid föregående årsskifte missade man medvetet
          förfallodatum och sköt betalningen över årsskiftet, med två genanta
          resultat: dels att hela EU noterar att Sverige inte skött inbetalningen,
          dels att EU debiterar Sverige ett bötesbelopp, för denna gång
          ca 13 mkr. Detta är en fullständigt onödig kostnad för en nation
          som redan har betungande skulder.
        </p>
        <p xml:id="i-BHZ1Ee6vWqFKtUniWpQCL6">
          EU:s bönder kompenseras för sänkta priser med betydande årliga
          ersättningar, som Sverige har rätt att rekvirera från EU för vidare
          befordran till de svenska bönderna varje år från oktober och framåt.
          På grund av det pressade lönsamhetsläget för jordbruket anstränger
          sig EU:s länder att rekvirera och betala ut dessa pengar snarast
          möjligt. För mjölkersättningarnas del har EU därför flyttat fram
          den möjliga utbetalningstidpunkten från den 1 december till den
          18 oktober. Sverige går i stället den motsatta vägen och väljer
          i stället att avstå från att rekvirera de pengar som ska direkt
          ut till bönderna, förrän efter årsskiftet. På detta tjänar EU
          tiotals miljoner kronor i ränta, och de svenska bönderna förlorar
          30@50 mkr i räntekostnader. Detta är en fullständigt onödig belastning
          på en näring som behöver ha in sina intäkter så fort de är tillgängliga.
          Sverige tjänar inget på att fördröja böndernas pengar och öka
          EU:s likviditet.
        </p>
        <p xml:id="i-DAMAt9fZZzFLLqtrUe3u3v">
          Om det stämde som finansministern påstod i radions telefonväkteri,
          att bönderna erhöll kompensation för sina räntekostnader, skulle
          statsbudgeten belastas med dessa 30@50 mkr. Detta stämmer dock
          inte.
        </p>
        <p xml:id="i-S4KvjKcPprfKFcoiNqt7ZT">
          Varför handlar då Sverige på detta för ett hushåll och en nation
          oansvariga sätt? Jo, för att närmast lura folket att man respekterar
          och klarar att hålla sina utgifter under ett budgeterat tak. I
          verkligheten har man alltså ökat sina utgifter för mycket och
          till exempel knappast avsatt några reserver alls. För att dölja
          detta grundläggande faktum @ att man i praktiken inte klarar utgiftstaket
          @ väljer regeringen att i stället tricksa på marginalen enligt
          ovan, vilket kostar Sverige både pengar och anseende: hos EU,
          bönderna och hos medborgarna.
        </p>
        <p xml:id="i-MFEfcg2YkTXwkrd6mbvsCR">
          Jag vill därför fråga finansministern:
        </p>
        <p xml:id="i-N2Xbzj4LNEn5oWQxfedSks">
          1. Vilka åtgärder avser finansministern att vidta för att undvika
          att även i år förskjuta inbetalningen till EU?
        </p>
        <p xml:id="i-3nMGrMwG4AdpfLt1xrymrp">
          2. Vilka åtgärder avser finansministern att vidta för att inte
          i EU avstå från att rekvirera medel till bönderna när de blir
          tillgängliga?
        </p>
      </div>
    </body>
  </text>
</TEI>
