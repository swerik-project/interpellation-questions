<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0350">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0350</head>
        <author who="i-KtELEJ9HytY7HFgQExEzLq">Sven Bergström</author>
        <recipient who="i-3kVCtR7mCK6mW2F6oaBMR5">Göran Persson</recipient>
        <topic>landsbygdens utveckling</topic>
        <docDate when="2005-02-02">den 2 februari</docDate>
        <status when="2005-02-15" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10350</external_id>
        <debate>
          <turn when="2005-02-15 14:45:53" duration="239">Ulrica Messing (S)</turn>
          <turn when="2005-02-15 14:49:40" duration="274">Sven Bergström (C)</turn>
          <turn when="2005-02-15 14:54:09" duration="207">Lars-Ivar Ericson (C)</turn>
          <turn when="2005-02-15 14:57:32" duration="261">Staffan Danielsson (C)</turn>
          <turn when="2005-02-15 15:01:33" duration="263">Ulrik Lindgren (Kd)</turn>
          <turn when="2005-02-15 15:05:52" duration="282">Ulla Löfgren (M)</turn>
          <turn when="2005-02-15 15:10:20" duration="283">Ulrica Messing (S)</turn>
          <turn when="2005-02-15 15:14:59" duration="226">Sven Bergström (C)</turn>
          <turn when="2005-02-15 15:18:34" duration="139">Lars-Ivar Ericson (C)</turn>
          <turn when="2005-02-15 15:20:50" duration="112">Staffan Danielsson (C)</turn>
          <turn when="2005-02-15 15:22:38" duration="143">Ulrik Lindgren (Kd)</turn>
          <turn when="2005-02-15 15:24:57" duration="140">Ulla Löfgren (M)</turn>
          <turn when="2005-02-15 15:27:13" duration="281">Ulrica Messing (S)</turn>
          <turn when="2005-02-15 15:31:49" duration="165">Sven Bergström (C)</turn>
          <turn when="2005-02-15 15:34:04" duration="187">Ulrica Messing (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:350 av Sven Bergström (c) till statsminister
          Göran Persson om landsbygdens utveckling
        </IPQ_title>
      </div>
      <div type="IPQuestionBody">
        <p xml:id="i-Dh85rSvC9TyR5jm1zC4DGn">
          I en tid då stora delar av landsbygden i södra Sverige är hårt
          drabbade av de skador som stormen den 8@9 januari ställde till
          med har osäkerhet uppstått om regeringens syn på landsbygdens
          utveckling och framtid. Har regeringen rentav övergett alla ambitioner
          om att hela Sverige ska ges möjligheter att leva och utvecklas?
        </p>
        <p xml:id="i-XD9ccn5EGPyhEiNXLqfcjM">
          På annat sätt kan man knappast tolka statsministerns uttalande
          i partiledardebatten den 20 januari. Vid ett meningsutbyte med
          anledning av att 28 000 företag lagts ned eller flyttat ut ur
          landet under Socialdemokraternas senaste tio år vid makten svarade
          statsministern:
        </p>
        <p xml:id="i-Hq41pZvDR7U4k56iHw8qmH">
          "Det är i huvudsak jordbruk och småbutiker @ @ @ Vi har den typen
          av förändring i vårt samhälle. Jag beklagar den i och för sig
          inte, även om landsbygden blir lite dystrare och fattigare" (citat
          ur riksdagsprotokollet).
        </p>
        <p xml:id="i-5jPmEipzuA7XE6GZtng8Dc">
          Ett minst sagt häpnadsväckande uttalande av landets statsminister.
          Han har uppenbarligen inget emot att jordbruk och småbutiker försvinner
          på landsbygden, att livskraften förtvinar och servicen blir allt
          sämre.
        </p>
        <p xml:id="i-VeeJJS7skmGbYvyEcC9nAj">
          Uttalandet blir än mer anmärkningsvärt i ett känsligt läge där
          många småföretag inte minst inom jord- och skogsbruket i det stormdrabbade
          området utsätts för ytterst svåra påfrestningar. Det är dessvärre
          sannolikt att ett betydande antal konkurser kommer att följa i
          stormens spår.
        </p>
        <p xml:id="i-H49i66bAFQifscnFBKFd26">
          I ljuset av det som drabbat stora delar av landsbygden i södra
          Sverige framstår statsministerns uttalande som särskilt olyckligt.
        </p>
        <p xml:id="i-7EztYYtTBsX9nyvpc9RDTq">
          Utöver statsministerns uttalande i partiledardebatten finns ytterligare
          ett antal händelser som bidrar till bilden av en regering som
          steg för steg överger tanken på att hela Sverige ska ges möjligheter
          att leva och utvecklas.
        </p>
        <p xml:id="i-EApcPad5AwabjV2WfrpL9A">
          De senaste åren har regeringen dragit ned statsbidraget till
          Folkrörelserådet @ byarörelsen med sina över 4 000 lokala utvecklingsgrupper
          över hela landet, från 9,5 miljoner kronor till 6 miljoner för
          2005. Det innebär påtagligt sämre förutsättningar att verka för
          dessa grupper med stor betydelse för att bygderna ska kunna leva
          och utvecklas.
        </p>
        <p xml:id="i-KuGjNiYPFCA8fg74QW4EmW">
          Att ge anslag till Folkrörelserådet är enligt min mening väl
          använda pengar ur samhällets synvinkel. Dessa medel fungerar som
          smörjmedel för ett mycket omfattande ideellt arbete lokalt. Verksamheten
          stärker självtilliten och betyder mycket för att en positiv utveckling
          ska vara möjlig. Det är människor tillsammans lokalt som kan göra
          stordåd för att bibehålla och utveckla såväl service som sysselsättning.
        </p>
        <p xml:id="i-HV3jR4qZJw8nbQQb6gk3J7">
          Ett annat exempel på regeringens syn på landsbygden är att regeringen
          under flera år valt att inte fullt utnyttja EU:s miljö- och landsbygdsutvecklingsstöd,
          vilket också lett till att dessa stöd minskats för svensk del.
          Om Sverige väljer att inte använda alla stödpengar som vi har
          rätt till för miljö, skogsbruk och landsbygdsutveckling innebär
          det självfallet att man missar möjligheter som skulle kunna förbättra
          förutsättningarna för företagande, jobb och utveckling.
        </p>
        <p xml:id="i-WSU7gdknfvFMmdNBJu5rT9">
          Som lök på laxen valde regeringen att senarelägga utbetalningen
          av EU-stöd till de svenska jordbrukarna till efter årsskiftet
          2004/05 vilket bidrog till en ännu besvärligare ekonomisk situation
          för redan hårt ekonomiskt pressade bönder.
        </p>
        <p xml:id="i-KiZoCDVKFAMyzcPDRL4q1H">
          Ytterligare ett exempel på regeringens landsbygdssyn är att regeringen
          i regleringsbrevet till Vägverket för 2005 tar bort 40 av de 700
          miljoner som riksdagen beslutat om i planeringsramen för det enskilda
          vägnätet. Detta vägnät som kan liknas vid det finmaskiga blodomloppet
          i samhällskroppen omfattar mer än dubbelt så många kilometer som
          det statliga och kommunala tillsammans.
        </p>
        <p xml:id="i-Pk5Hw9Sy1SwF96mHNL6rK1">
          Men de enskilda vägarna som sköts av vägföreningar i en tätort
          eller samfälligheter på landsbygden nonchaleras nu av regeringen,
          trots att en stor del av dessa vägar kan trafikeras av flera tusen
          fordon per dygn och har större betydelse än många allmänna vägar.
          Det som förenar de enskilda vägarna är dock att de bekostas av
          dem som bor utmed vägarna @ enskilda individer.
        </p>
        <p xml:id="i-AoBxaRYbbEqUz3gRt3VFpk">
          Mitt sista exempel är den indragning av 400 miljoner kronor för
          bredbandsutbyggnad som regeringen blåst kommunerna på för 2005.
          Det drabbar främst landsbygdskommuner där "marknaden" inte byggt
          bredbandsnät som i större städer och tätorter. Svenska Kommunförbundets
          ordförande Ilmar Reepalu betraktar regeringens indragning som
          ett avtalsbrott. På många håll avstannar nu bredbandsutbyggnaden
          och i de kommuner där man väljer att ändå fullfölja utbyggnaden
          så tvingas man ta pengar från vård, omsorg och skola.
        </p>
        <p xml:id="i-WYwGdaswS1cB2VtMjoe5BC">
          Enligt min mening finns det anledning att känna stor respekt
          för det värdefulla arbete som utförs av många människor runtom
          i landet för att hela Sverige ska kunna leva. Det är lätt att
          se vilka betydelsefulla insatser de tiotusentals ideellt arbetande
          människorna i folkrörelser och föreningar utför. Detta är ett
          arbete som regering och riksdag, tvärtemot regeringens agerande
          på sistone, bör öka sitt stöd till.
        </p>
        <p xml:id="i-EoVF3TnxXYfVDtoKcCM3C1">
          Utan lokal och regional tillväxt blir det heller ingen tillväxt
          för nationen Sverige. Därför bör hela landet ges möjligheter att
          leva och utvecklas och därför bör vi stödja byarörelsens arbete
          liksom alla vägföreningar och samfälligheter som håller vägnätet
          farbart och framkomligt. Inte minst jord- och skogsbruket som
          på många håll är motorn i den lokala utvecklingen måste ges rimligare
          villkor.
        </p>
        <p xml:id="i-GFP5kzLE3vUUjK8ptgX7dK">
          Mot bakgrund av vad som ovan redovisats vill jag fråga statsministern:
        </p>
        <p xml:id="i-4y7LhBnNZrGs4BqC3V7Ugf">
          1. Vilket synsätt har statsministern på landsbygdens framtid
          och möjligheter?
        </p>
        <p xml:id="i-GmkesvtYjs7wksX7vdPdgK">
          2. Ser statsministern något mönster i de ärenden som redovisas
          ovan?
        </p>
        <p xml:id="i-TwZasJzKQi19NyaCJiyyLx">
          3. Vilka förslag avser statsministern att lägga fram för att
          ge landsbygden rättvisa möjligheter att utvecklas?
        </p>
      </div>
    </body>
  </text>
</TEI>
