<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0513">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0513</head>
        <author who="i-Evjo9hsKrPvb3KMyegAipb">Cecilia Magnusson</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>ersättning till lokala polismyndigheter vid stora evenemang</topic>
        <docDate when="2005-04-13">den 13 april</docDate>
        <status when="2005-04-26" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10513</external_id>
        <debate>
          <turn when="2005-04-26 15:45:47" duration="93">Thomas Bodström (S)</turn>
          <turn when="2005-04-26 15:47:16" duration="250">Cecilia Magnusson (M)</turn>
          <turn when="2005-04-26 15:51:22" duration="215">Håkan Larsson (C)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:513 av Cecilia Magnusson (m) till justitieminister
          Thomas Bodström om ersättning till lokala polismyndigheter vid
          stora evenemang
        </IPQ_title>
      </div>
      <div type="IPQuestionBody">
        <p xml:id="i-VczgEEVw7ByEjnxkDA2twu">
          Med jämna mellanrum står Sverige värd för stora internationella
          konferenser, toppmöten och andra evenemang som kräver omfattande
          polisära insatser. Sedan fotbolls-EM 1992 med dess kravaller har
          polisen fått ta hand om bevakningen av flera stora arrangemang
          med höga säkerhetskrav. Främst tänker man på EU-toppmötet i Göteborg,
          men det finns även andra stora tillställningar så som Förintelsekonferensen
          2000 som ställde stora och dyra krav på polisen.
        </p>
        <p xml:id="i-RY4cXrdHA8PaRKttHdeWqR">
          I slutet av maj kommer nästa stora utmaning för den svenska polisen.
          Då samlas Nato och Partnerskap för fred i Åre för ett toppmöte.
          På deltagarlistan finns ett fyrtiotal utrikesministrar, bland
          andra USA:s, vilket ställer höga krav på säkerhetsarrangemangen.
          Under de dagar som mötet varar kommer en tiondel av Sveriges poliser,
          ca 1 700, vara samlade i Jämtland.
        </p>
        <p xml:id="i-PywtiYqUvmDB5u62puJF2B">
          Gemensamt för alla dessa möten är att en stor del av kostnaden
          för dem bärs av den lokala polismyndigheten. Prislappen på polisens
          arbete kan bli omfattande och sätta en stor press på den ordinarie
          verksamheten. Efter Göteborgskravallerna fick Göteborgspolisen
          visserligen ersättning för två tredjedelar av sina extra kostnader
          om 145 miljoner kronor, men beskedet dröjde och det skapade osäkerhet
          om hur polisverksamheten i Västra Götaland skulle klara sina grundläggande
          åtaganden följande år. Den återstående tredjedelen har tagits
          från ordinarie budget och inneburit neddragningar och minskade
          ambitioner.
        </p>
        <p xml:id="i-VUMEZHEMP5Y5RrhhSZH1iT">
          För det ovan nämnda mötet i Åre räknar Jämtlandspolisen med kostnader
          om 50 miljoner kronor för att klara säkerhetskraven. Årsbudgeten
          för polisen i Jämtland ligger på 138 miljoner kronor. Således
          kommer de att förbruka mer än en tredjedel av sin budget under
          en vecka i maj på grund av att regeringen är värd för ett stort
          internationellt möte. Ifall polisen i Jämtland ensamma ska stå
          för kostnaden är risken stor att det innebär omfattande neddragningar
          av den normala polisiära verksamheten under hösten.
        </p>
        <p xml:id="i-A1aggito77DTu74DdZqLzY">
          Nästa år kommer Göteborgs stad att vara värd för friidrotts-EM
          med tusentals deltagare. Nu är friidrott inte den mest huligandrabbade
          idrotten men polisen kommer ändå att få betydande extra kostnader
          för bland annat säkerheten för besökande dignitärer, ökad bevakning
          på gator och torg samt andra förberedelser för att evenemanget
          ska fungera.
        </p>
        <p xml:id="i-Rns9GwvMmhGAnyL8V62Qrk">
          För att undvika diskussionen om kostnadsansvaret varje gång ett
          större arrangemang planeras bör man fundera på långsiktiga regler
          hur kostnaderna ska fördelas. Vid politiska möten eller konferenser
          där regeringen står som värd borde det vara en självklarhet att
          notan för den polisiära säkerheten hanteras centralt medan det
          skulle vara bra med en ytterligare diskussion kring hur kostnaden
          för andra arrangemang ska hanteras.
        </p>
        <p xml:id="i-K1JyZFE6aiheomnyaqK5Tu">
          Stora evenemang med extraordinära kostnader för lokala polismyndigheter
          kommer att hållas i Sverige många gånger i framtiden. Ifall man
          inte ska oroa lokala polismyndigheter varje gång regeringen funderar
          på att bjuda in till dessa behövs det tydliga regler om hur kostnaderna
          ska hanteras.
        </p>
        <p xml:id="i-856aaQGisBeZrchbcVGgWT">
          Mina frågor till justitieministern är följande:
        </p>
        <p xml:id="i-PA7Fu6hBGdyfv2VzHiaYBb">
          1. Vad avser justitieministern att göra för att inte Polismyndigheten
          i Jämtlands län själva måste bära bevakningskostnaderna i samband
          med Nato och Partnerskaps för Freds möte i Åre?
        </p>
        <p xml:id="i-LxSceyBPbxYe68PyTMP7wA">
          2. Vilka åtgärder avser justitieministern att vidta för att arbeta
          fram tydliga och långsiktiga regler för hur polisens kostnader
          i samband med stora arrangemang med förhöjda säkerhetskrav ska
          hanteras?
        </p>
      </div>
    </body>
  </text>
</TEI>
