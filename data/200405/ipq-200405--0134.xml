<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0134">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0134</head>
        <author who="i-Ha5uZXGHudhTidCuW8UjXN">Ragnwi Marcelind</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>tågtrafiken mellan Gävle och Stockholm</topic>
        <docDate when="2004-11-11">den 11 november</docDate>
        <status when="2004-11-23" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10134</external_id>
        <debate>
          <turn when="2004-11-23 19:37:18" duration="188">Ulrica Messing (S)</turn>
          <turn when="2004-11-23 19:40:22" duration="260">Ragnwi Marcelind (Kd)</turn>
          <turn when="2004-11-23 19:44:32" duration="252">Rigmor Stenmark (C)</turn>
          <turn when="2004-11-23 19:48:37" duration="231">Jan-Evert Rådhström (M)</turn>
          <turn when="2004-11-23 19:52:25" duration="257">Ulrica Messing (S)</turn>
          <turn when="2004-11-23 19:56:39" duration="248">Ragnwi Marcelind (Kd)</turn>
          <turn when="2004-11-23 20:00:38" duration="147">Rigmor Stenmark (C)</turn>
          <turn when="2004-11-23 20:03:01" duration="120">Jan-Evert Rådhström (M)</turn>
          <turn when="2004-11-23 20:04:54" duration="243">Ulrica Messing (S)</turn>
          <turn when="2004-11-23 20:08:47" duration="128">Ragnwi Marcelind (Kd)</turn>
          <turn when="2004-11-23 20:10:47" duration="56">Ulrica Messing (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:134 av Ragnwi Marcelind (kd) till statsrådet
          Ulrica Messing om tågtrafiken mellan Gävle och Stockholm
        </IPQ_title>
      </div>
      <div type="IPQuestionBody">
        <p xml:id="i-L7NJoj6fU7cbGMH7is2zdt">
          Järnvägslinjen Stockholm@Gävle trafikeras för närvarande av SJ
          och Connex nattågslinje på övre Norrland. Under sommaren och hösten
          har medierna i Gävleregionen belyst de stora svårigheter som upplevs
          med indragna tågturer och höga biljettpriser. SJ:s prissättning,
          med enligt uppgift landets högsta kilometertaxa på sträckan Stockholm@Gävle,
          vållar bekymmer för dagens pendlare och är ett hinder för regionförstoring.
          När gävleborna ska åka tåg med SJ till Stockholm kan resande köpa
          en biljett för sträckan Falun@Stockholm via Gävle, för att på
          det sättet kunna åka billigare. Taxan innehåller således märkliga
          konstruktioner.
        </p>
        <p xml:id="i-VZUuVsh2xSKuZL3J5Eykmo">
          I Gävleregionen råder en mycket stor arbetslöshet. Sedan september
          2002 har arbetslösheten ökat med nästan 50 %. I Uppsala@Arlanda@Stockholms-området
          finns ett stort antal arbetsplatser och svårigheter att rekrytera
          personal. Med SJ:s tåg tar det till exempel 60 minuter att åka
          till Arlanda. De höga biljettpriserna försvårar dock väsentligt
          för arbetslösa gävlebor att söka jobb på arbetsplatser lokaliserade
          till Arlanda.
        </p>
        <p xml:id="i-B4mXbrEz21z1MPzut4eyS7">
          Mälardalsrådet, till vilket både Gävle och Sandvikens kommuner
          ansökt om medlemskap, har genom sitt rådsmöte i maj 2004 krävt
          att SJ tar på sig rollen som partner när det gäller utvecklingen
          i Mälardalsregionen. Rådet uppmanar regering och riksdag att tydliggöra
          SJ:s roll när det gäller utveckling och regionförstoring. Av storstadsregionerna
          är det enbart i Stockholm@Mälardals-regionen som SJ har kvar sitt
          monopol för regional trafik.
        </p>
        <p xml:id="i-JuiQAgMsEZfvstr81kALQ8">
          Mälardalsrådet kräver vidare att regering och riksdag anpassar
          SJ:s avkastningskrav för trafiken i Mälardalsregionen till följd
          av den unika ställning som företaget har i regionen och att SJ
          offentligt ska särredovisa intäkter och kostnader för den regionala
          trafiken i området.
        </p>
        <p xml:id="i-3KD96LzsSqrGnfXYYLP7rL">
          Konkurrensverket kritiserade i somras en rapport angående SJ:s
          hantering av sin monopolställning. I rapporten Monopolmarknader
          i förändring konstateras: "Ett betydande hinder för en mer utvecklad
          konkurrens, som bättre tillgodoser resenärernas och medborgarnas
          önskemål, är SJ AB:s monopol på linjer som bolaget bedömer som
          lönsamma. SJ har betydande möjligheter att från ett företagsekonomiskt
          perspektiv ta ut höga priser på flera linjer, vilket bland annat
          innebär att efterfrågan från resenärer med en lägre betalningsförmåga
          och andra mer breda resenärsgrupper löper stor risk att trängas
          undan."
        </p>
        <p xml:id="i-QJbzaRp2QyCW6XVXixR5gf">
          Dessa förhållanden talar för att SJ:s monopol på dagtrafiken
          på sträckan Stockholm@Gävle bör upphöra. Fram till det sker bör,
          till följd av den unika ställning som företaget har i regionen,
          SJ:s avkastningskrav för trafiken anpassas.
        </p>
        <p xml:id="i-W9LEcG8gnaPKFTo4kyVLUd">
          Vilka åtgärder avser statsrådet att vidta för att förbättra konkurrensen
          inom tågtrafiken på sträckan Stockholm@Gävle?
        </p>
        <p xml:id="i-RFAFKqdzWKZPK19BzWAMyd">
          Vilka åtgärder avser statsrådet att vidta för att SJ AB:s avkastningskrav
          för trafiken på sträckan Stockholm@Gävle ska anpassas efter transportbehoven?
        </p>
      </div>
    </body>
  </text>
</TEI>
