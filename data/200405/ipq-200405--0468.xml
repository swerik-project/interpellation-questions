<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0468">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0468</head>
        <author who="i-839FvTzHpvrdX4J7ckfWSt">Sven Brus</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>den svenska asylpolitiken</topic>
        <docDate when="2005-03-15">den 15 mars</docDate>
        <status when="unknown" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GS10468</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:468 av Sven Brus (kd) till statsrådet
          Barbro Holmberg om den svenska asylpolitiken
        </IPQ_title>
      </div>
      <div type="IPQuestionBody">
        <p xml:id="i-68eKWMPLfNosN83YPuz5dj">
          Tilltron till den svenska regeringens asylpolitik är svag. Alltfler
          ifrågasätter såväl dess humanitet som rättssäkerhet. Regeringen
          visar upprepade prov på handlingsförlamning och okänslighet på
          detta politikområde. Trots ett enigt riksdagsbeslut redan 2001
          kommer en ny instans- och processordning att införas först den
          1 januari 2006. De apatiska flyktingbarnens utsatta situation
          hänvisas till en nationell samordnare i en situation där mer än
          100 barn svävar i uppenbar livsfara i vårt land. Samtidigt uppskattar
          Rikskriminalens krigsbrottskommission att ca 1 500 krigsförbrytare
          lever i Sverige. Det är oacceptabelt att Sverige skickar ut apatiska
          flyktingbarn men härbärgerar krigsförbrytare.
        </p>
        <p xml:id="i-B9AkY2AJdsGaq6BpCYvziy">
          Ansvaret för de ensamkommande barnen är föremål för årslånga
          överväganden av regeringen. Kristna konvertiter avvisas till länder
          med sharia-lagstiftning där de hotas av dödsstraff. Kritiken mot
          tillämpningen av svensk asylpolitik är stark från såväl internationella
          som svenska människorättsorganisationer. FN:s kommitté för barnets
          rättigheter har i sin rapport i januari detta år riktat allvarlig
          kritik av barnens situation i den svenska asylpolitiken. Exemplen
          på ifrågasättanden kan mångfaldigas.
        </p>
        <p xml:id="i-MPyDP5u5CFGMV4JSg2Pwrr">
          Riksdagen har under senare tid tillbakavisat ett antal av regeringens
          förslag som ytterligare skulle ha förstärkt bilden av en hårdnande
          flyktingpolitik. Det är anmärkningsvärt att den socialdemokratiska
          regeringen lägger upprepade förslag i medvetande om att dessa
          saknar stöd av en riksdagsmajoritet.
        </p>
        <p xml:id="i-59oorQmwKZjdPwbBhdngSa">
          Det formella riksdagsbeslutet om en ny instans- och processordning
          kommer i bästa fall att fattas så sent som två månader före ikraftträdandet
          vid kommande årsskifte. Det ansvariga statsrådet har hittills
          avvisat varje förslag till hur de stora ärendebalanserna ska hanteras
          i övergången från Utlänningsnämnden till förvaltningsdomstolar.
          Den efterlängtade reformen riskerar därmed att få sämsta tänkbara
          start.
        </p>
        <p xml:id="i-UHvB3yJPRvv2eRTFkeaKZ7">
          Ett aktuellt uttryck för en växande folkopinion på området är
          de kristna samfundens upprop för en humanare flyktingpolitik och
          "nollställning" för att ge den nya instansordningen en chans att
          fungera. Detta upprop har även Sveriges muslimska råd ställt sig
          bakom. Den bristande tilltron till asylpolitikens tillämpning
          inger starka farhågor i dag. Inte minst för att misstroendet utgör
          grogrund för främlingsfientliga stämningar i samhället. Knappast
          något annat politikområde väcker så starka känslor hos människor.
          Detta förhållande borde leda till strävanden från regeringen och
          riksdagens partier om en bred nationell uppslutning kring bärande
          humana och rättssäkra principer. Hittills saknas initiativ från
          regeringen till en sådan bred samling.
        </p>
        <p xml:id="i-9qzCiyd4y79mGwu9xyLT8N">
          Min fråga till statsrådet är:
        </p>
        <p xml:id="i-5HFWx79as7eMk6ntVEfZjY">
          Vilka omedelbara åtgärder avser statsrådet att vidta med anledning
          av den allvarliga förtroendekris som drabbat svensk asylpolitik?
        </p>
      </div>
    </body>
  </text>
</TEI>
