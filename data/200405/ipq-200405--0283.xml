<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0283">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0283</head>
        <author who="i-839FvTzHpvrdX4J7ckfWSt">Sven Brus</author>
        <recipient who="i-UEQA68w6PM78ttj4KfvgwE">Jens Orback</recipient>
        <topic>hedersrelaterat våld och skyddat boende</topic>
        <docDate when="2004-12-21">den 21 december</docDate>
        <status when="2005-01-28" byWhom="Jens Orback" byWhomId="i-UEQA68w6PM78ttj4KfvgwE" status="answered">besvarad</status>
        <external_id source="rdwebb">GS10283</external_id>
        <debate>
          <turn when="2005-01-28 11:58:23" duration="101">Jens Orback (S)</turn>
          <turn when="2005-01-28 11:59:46" duration="243">Sven Brus (Kd)</turn>
          <turn when="2005-01-28 12:03:35" duration="173">Jens Orback (S)</turn>
          <turn when="2005-01-28 12:06:13" duration="266">Sven Brus (Kd)</turn>
          <turn when="2005-01-28 12:10:23" duration="153">Jens Orback (S)</turn>
          <turn when="2005-01-28 12:12:39" duration="101">Sven Brus (Kd)</turn>
          <turn when="2005-01-28 12:14:09" duration="486">Jens Orback (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:283 av Sven Brus (kd) till statsrådet
          Jens Orback om hedersrelaterat våld och skyddat boende
        </IPQ_title>
      </div>
      <div type="IPQuestionBody">
        <p xml:id="i-3PqtwphZEYjdpYuJbjkHTx">
          Snart är det tre år sedan Fadime mördades. Sedan dess har vissa
          insatser genomförts för ungdomar som riskerar att utsättas för
          hedersrelaterat våld. En sådan åtgärd är att medel utgått till
          länsstyrelser för skyddat boende. Under år 2003 fördelades ca
          20 miljoner kronor till länsstyrelserna för att stimulera inrättandet
          av skyddat boende och för att kartlägga länens behov av detsamma.
          Under 2004 kommer, enligt budgetpropositionen, 40 miljoner att
          fördelas. Under åren 2005@2007 tillförs ytterligare 60 miljoner
          kronor för insatser för skyddat boende, attitydpåverkande arbete
          med mera.
        </p>
        <p xml:id="i-SDkyjzFvAcndMJ1D1Xs9pK">
          Ovannämnda insatser är mycket viktiga för att på ett bättre sätt
          tillvarata de flickor och pojkar som befinner sig i riskzonen.
          En fråga som väcks är däremot om dessa medel räcker för såväl
          skyddat boende som andra åtgärder. Antalet pojkar och flickor
          i behov av skyddat boende har visat sig avsevärt större än tidigare
          beräknat. Fördelningen av ovanstående medel, samt hur de ska användas,
          skiljer sig också åt mellan olika län, trots att behoven kan vara
          desamma. Länsstyrelsen i Gävleborgs län har till exempel tilldelats
          500 000 kr att fördela till projekt som avser förebyggande arbete
          mot hedersrelaterat våld. Det kan gälla utarbetande av handlingsplaner,
          nätverk, attitydpåverkande insatser eller utbildning för personal
          med mera. Enligt ett regeringsbeslut får de mindre länen projektmedel
          för insatser endast i förebyggande syfte. Medel för hjälp till
          skyddat boende utgår däremot inte till de mindre länen.
        </p>
        <p xml:id="i-7Xpr8drVadM11vHMNk6X2y">
          Länsstyrelsen Gävleborg har, på uppdrag av regeringen, kartlagt
          behoven i länet när det gäller frågan om hedersrelaterat våld.
          Av rapporten framgår det att åtta av totalt tio kommuner på något
          sätt kommit i kontakt med flickor och unga kvinnor som riskerar
          att utsättas för hedersrelaterat våld av nära anhörig. Totalt
          känner man till ungefär 65 flickor och unga kvinnor, mellan 13
          och 25 år. Dessutom har ca 35 kvinnor i åldrarna 26 år och äldre
          också varit i behov av stöd och hjälp. Uppskattningsvis har ca
          45 av dessa totalt 100 flickor och kvinnor varit i behov av skyddat
          boende. En av slutsatserna som länet drar är att det saknas resurser
          till ett fullgott skydd (skyddat boende) för utsatta flickor och
          kvinnor. Länet efterlyser även skyddade bostäder med bemanning
          dygnetrunt. Av regeringsbeslutet att döma har regeringen inte
          tagit något av detta i beaktande.
        </p>
        <p xml:id="i-PWGuXw14vPecSWgv26uP1V">
          Vilka åtgärder avser statsrådet att vidta för att medel för skyddat
          boende även utgår till de mindre länen som är i behov av detta?
        </p>
      </div>
    </body>
  </text>
</TEI>
