<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0372">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0372</head>
        <author who="i-JUDfhnxTxyfMtZUBuv5NAa">Peter Althin</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>hotade vittnen</topic>
        <docDate when="2005-02-09">den 9 februari</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10372</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:372 av Peter Althin (kd) till justitieminister
          Thomas Bodström om hotade vittnen
        </IPQ_title>
      </div>
      <div type="IPQuestionBody">
        <p xml:id="i-CcypaGVGJLi9oFAgx9kY7M">
          Vi har vittnesplikt i Sverige.
        </p>
        <p xml:id="i-7GdqywUAmd9Tpez7xUJwiE">
          Detta är inte helt oproblematiskt. Vittnen finner sig allt oftare
          försatta i fara just på grund av vittnesmålet. Det händer att
          vittnen trakasseras och hotas av förövaren eller dennes vänner,
          något som kan ske såväl före som under eller efter rättegången.
          När vittnen tvingas överväga byte av namn och bostadsort kan man
          fråga sig om den allmänna vittnesplikten, såsom den är utformad
          i dag, verkligen är berättigad. Rättssamhället måste i första
          hand värna om offren och om dem som vågar vittna.
        </p>
        <p xml:id="i-4KaUVtG9BYERVDzh2gHPbH">
          Rikskriminalpolisen presenterade i dagarna en rapport @ Systemhotande
          brottslighet i Sverige 2004 @ som tar upp frågan om organiserade
          och systematiska angrepp på rättssystemet i form av hot och repressalier
          mot vittnen, målsäganden och företrädare för rättsväsendet.
        </p>
        <p xml:id="i-GC4zL5QbJCVWoYU72bHiM9">
          Rapporten bekräftar det många omvittnat. Den grova och organiserade
          brottsligheten drar sig inte för att hota eller på andra otillbörliga
          sätt hindra vittnen och andra från att medverka i den rättsliga
          processen, vilket försvårar både lagföring och myndighetsutövning.
        </p>
        <p xml:id="i-FaYsxiFA1wUxzniwM5krd6">
          I säkerhetssalen i Stockholm pågår nu en rättegång mot fem män
          som står åtalade för en dödsmisshandel i Falun. Samtliga åtalade
          är medlemmar i ett så kallat motorcykelgäng. Åklagarens huvudvittne,
          en ung kvinna som från angränsande rum sett och hört männen delta
          i misshandeln, hade enligt uppgift utsatts för påtryckningar innan
          rättegången. När vittnesförhöret med kvinnan ägde rum fanns emellertid
          inga sympatisörer till motorcykelgänget bland åhörarna i salen.
          "Just den här dagen gjorde elever och personal från polishögskolan
          ett studiebesök i rättssalen, och platserna tog slut innan de
          åtalades tillresta kamrater kommit in" (TT den 24 januari 2005).
          I dag lever kvinnan med skyddad identitet och hon har bytt bostadsort.
        </p>
        <p xml:id="i-EizgRmnKW6v9Tpdt1P8rPk">
          I Västmanlands tingsrätt avslutades häromdagen en liknande rättsprocess.
          Fyra män, varav minst tre av dem med kopplingar till en erkänt
          kriminellt organisation, stod åtalade för att ha spärrat in, misshandlat
          och rånat en yngre man. Trots påtryckningar vittnade den unge
          mannens moder i rätten. Medierna beskrev rättegången som unik.
          "Aldrig tidigare i Västerås har en familj som hotats av organiserat
          kriminella vågat polisanmäla och fullfölja proceduren genom rättegången"
          (VLT den 1 februari 2005). Även den här familjen tvingas i dag
          leva på hemlig adress och med skyddad identitet.
        </p>
        <p xml:id="i-Xonykg9TiJRjhbWRyPfHCz">
          Att den enskilde som bistår samhället med sin vittnesgärning
          straffas på det här sättet är lika intolerabelt som när man flyttar
          på den som mobbas i stället för att flytta på den som mobbar.
        </p>
        <p xml:id="i-BU2PNjcZzqr3UVUobBz86Y">
          En rättssäker och effektiv brottsmålsprocess förutsätter att
          allmänheten medverkar vid utredningen av brott. Om vittnen och
          målsägande systematiskt skräms till tystnad eller pressas att
          lämna falska uppgifter angrips fundamenten till rättsordningen.
          Men det kan inte anses acceptabelt med en rättsordning där den
          enskildes säkerhet helt åsidosätts framför den allmänna rättssäkerheten.
        </p>
        <p xml:id="i-CDs15eKt6zzGJLXRHYo2K2">
          Härutöver kan vi skönja en alarmerande utveckling där företrädare
          för rättsväsendet i allt högre grad än tidigare utsätts för grova
          hot och andra otillbörliga påfrestningar från enskilda. Det är
          framför allt i uppmärksammade sexualbrottsmål som trakasserierna
          förekommer. Senaste fallet rör en 13-årig flicka som utsattes
          för sexuella övergrepp i Motala. Tingsrätten dömde två män för
          grov våldtäkt och två för medhjälp därtill. Göta hovrätt ändrade
          brottsrubriceringen till sexuellt utnyttjande och sänkte straffen
          i enlighet härmed. Flera hotfulla mejl och telefonsamtal strömmade
          in till hovrättsråden. Känslan i domarkåren är att attackerna
          på rättsväsendet har ökat.
        </p>
        <p xml:id="i-JEMsxJVHxLviCmN31M6V7e">
          Mot bakgrund till det ovan sagda vill jag ställa följande frågor:
        </p>
        <p xml:id="i-G89bxiRaXEHtm4SkmmEo27">
          Vilka åtgärder avser statsrådet att vidta för att stärka vittnens
          säkerhet så att vittnen även i framtiden vågar vittna?
        </p>
        <p xml:id="i-P6ACLpKk1NAhPhjoRUKTrx">
          Avser statsrådet att vidta åtgärder för att komma till rätta
          med problemet att företrädare för rättsväsendet och andra rättsvårdande
          myndigheter utsätts för hot och andra otillbörliga påfrestningar?
        </p>
      </div>
    </body>
  </text>
</TEI>
