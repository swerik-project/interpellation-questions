<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0075">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0075</head>
        <author who="i-Dh86x4tP3poRsuGn2pQFUn">Cristina Husmark Pehrsson</author>
        <recipient who="i-SZKUTdtCrCo58yNCQsH76">Ylva Johansson</recipient>
        <topic>den psykiatriska vården</topic>
        <docDate when="2004-10-26">den 26 oktober</docDate>
        <status when="unknown" byWhom="Ylva Johansson" byWhomId="i-SZKUTdtCrCo58yNCQsH76" status="answered">besvarad</status>
        <external_id source="rdwebb">GS1075</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:75 av Cristina Husmark Pehrsson (m) till
          statsrådet Ylva Johansson om den psykiatriska vården
        </IPQ_title>
      </div>
      <div type="IPQuestionBody">
        <p xml:id="i-SyFZZ68qQ71brgNFd38Mrc">
          Hösten 2003 tillsatte regeringen en psykiatrisamordnare för att
          se över psykiatrins organisation och föreslå förändringar. Psykiatrisamordnaren
          Anders Milton har därefter presenterat en rad förslag. Bland dessa
          finns kravet på resurstillskott till den psykiatriska vården som
          på sikt bör uppgå till 8 miljarder kronor.
        </p>
        <p xml:id="i-QijhEWNH8ARPdeLUxvFgRd">
          Regeringen har hittills anslagit 500 miljoner kronor i statsbudgeten
          för 2005 och aviserar ett resurstillskott på 200 miljoner kronor
          för 2006. Detta är inte tillräckligt. Anders Milton konstaterar
          i en debattartikel i DN (den 5 oktober):
        </p>
        <p xml:id="i-N35oqLJ9g4syWn7AXjeXF4">
          "Psykiatrin fick inte de pengar som jag anser behövs."
        </p>
        <p xml:id="i-RGB7wCAGUXErs7cWbT5stE">
          Vi moderater har sagt ja till regeringens satsningar och föreslår
          utöver detta ett utökat stöd till verksamheten med personliga
          ombud på 200 miljoner kronor årligen och ett resurstillskott på
          800 miljoner kronor, utöver regeringens satsningar, under perioden
          2005@2007 för att genomföra psykiatrisamordnaren Anders Miltons
          förslag. Dessa satsningar redovisas i vår budgetmotion 2004/05:Fi231.
          Utöver dessa satsningar föreslår vi ett tillskott på 3 miljarder
          kronor under perioden 2005@2007 för att förbättra sjukvårdens
          kvalitet, samt tillskott av resurser för införandet av en nationell
          vårdgaranti.
        </p>
        <p xml:id="i-74Lz5gbTckPzcpQkUgiY5s">
          Psykiatrisamordnaren Anders Milton vill också se ett samarbete
          mellan regeringen och de svenska landstingen för att förbättra
          den psykiatriska vården. Liknande krav kommer från Socialstyrelsen,
          som efter granskning av Arvikafallet påpekar allvarliga brister
          i psykvårdens organisation. Tyvärr har Landstingsförbundets socialdemokratiska
          majoritet sagt blankt nej till medfinansiering av de åtgärder
          som psykiatrisamordnaren har föreslagit.
        </p>
        <p xml:id="i-CzGVzNRcWEG1baGCUF2myD">
          Det tycks därmed som om den socialdemokratiska regeringen saknar
          förmåga att göra de förändringar och satsningar som behövs för
          att komma till rätta med dagens allvarliga problem inom den psykiatriska
          vården.
        </p>
        <p xml:id="i-9GJcTY9o49eadQHwb9Bvcp">
          Med anledning av ovanstående vill jag fråga:
        </p>
        <p xml:id="i-QLKudK7LVSMdR58ALHrwyy">
          Avser statsrådet att vidta några konkreta åtgärder under innevarande
          år för att ge den psykiatriska vården bättre förutsättningar?
        </p>
        <p xml:id="i-NU7sk3XpPNbdLvkLDxvBi4">
          Kommer statsrådet att vidta några åtgärder med anledning av Socialstyrelsens
          iakttagelser och kritik i Arvikafallet?
        </p>
      </div>
    </body>
  </text>
</TEI>
