<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0349">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0349</head>
        <author who="i-W9g5g3nUh3Fu7mKUtFoBFH">Gunilla Carlsson i Tyresö</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>Sverige och relationerna med Kuba</topic>
        <docDate when="2005-02-02">den 2 februari</docDate>
        <status when="2005-02-15" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10349</external_id>
        <debate>
          <turn when="2005-02-15 13:31:10" duration="232">Laila Freivalds (S)</turn>
          <turn when="2005-02-15 13:34:36" duration="34">Laila Freivalds (S)</turn>
          <turn when="2005-02-15 13:35:05" duration="165">Gunilla Carlsson (M)</turn>
          <turn when="2005-02-15 13:37:39" duration="6">Gabriel Romanus (Fp)</turn>
          <turn when="2005-02-15 13:37:41" duration="238">Gabriel Romanus (Fp)</turn>
          <turn when="2005-02-15 13:37:46" duration="8">Gabriel Romanus (Fp)</turn>
          <turn when="2005-02-15 13:37:49" duration="238">Gabriel Romanus (Fp)</turn>
          <turn when="2005-02-15 13:41:44" duration="298">Rosita Runegrund (Kd)</turn>
          <turn when="2005-02-15 13:46:30" duration="223">Kaj Nordquist (S)</turn>
          <turn when="2005-02-15 13:50:09" duration="268">Laila Freivalds (S)</turn>
          <turn when="2005-02-15 13:54:33" duration="239">Gunilla Carlsson (M)</turn>
          <turn when="2005-02-15 13:58:28" duration="247">Gabriel Romanus (Fp)</turn>
          <turn when="2005-02-15 14:02:15" duration="247">Rosita Runegrund (Kd)</turn>
          <turn when="2005-02-15 14:06:18" duration="153">Kaj Nordquist (S)</turn>
          <turn when="2005-02-15 14:08:47" duration="275">Laila Freivalds (S)</turn>
          <turn when="2005-02-15 14:13:18" duration="126">Gunilla Carlsson (M)</turn>
          <turn when="2005-02-15 14:15:21" duration="93">Gabriel Romanus (Fp)</turn>
          <turn when="2005-02-15 14:16:43" duration="127">Rosita Runegrund (Kd)</turn>
          <turn when="2005-02-15 14:18:46" duration="148">Laila Freivalds (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:349 av Gunilla Carlsson i Tyresö (m) till
          utrikesminister Laila Freivalds om Sverige och relationerna med
          Kuba
        </IPQ_title>
      </div>
      <div type="IPQuestionBody">
        <p xml:id="i-35yW19C72fKjFASKULhfV5">
          Det finns anledning att vara mycket kritisk mot att den svenska
          regeringen ställer sig bakom en mjukare EU-linje mot Kuba.
        </p>
        <p xml:id="i-V1r7SfGoZBN3YothjE36TP">
          I april 2003 utfärdade de kubanska myndigheterna massdomar och
          långa fängelsestraff mot 75 regimkritiker, enbart på grund av
          deras politiska åsikter och partitillhörighet. Ännu sitter 61
          personer av dessa fängslade. Därtill kommer att den kubanska regimen
          hävt sitt tidigare moratorium för verkställande av dödsstraff.
        </p>
        <p xml:id="i-5RJAgt3HWREbtqZ12vGQvH">
          Kombinationen av de kubanska myndigheternas grova åsidosättande
          och brott mot de mänskliga rättigheterna och den i övrigt allvarliga
          människorättssituationen föranledde EU och andra länder att hårt
          kritisera och vidta ett antal åtgärder mot Kuba. I EU:s fall vidtog
          man de så kallade juniåtgärderna. Bland annat bjöds kubanska dissidenter
          in till ambassaderna i Kuba till firandet av nationella högtidsdagar
          i EU-länderna. Andra åtgärder bestod i att begränsa bilaterala
          regeringsbesök på hög nivå samt att inleda en omvärdering av EU:s
          gemensamma ståndpunkt om Kuba. Fram tills alldeles nyligen var
          även de diplomatiska förbindelserna mellan EU och Kuba frysta,
          efter kubanskt initiativ.
        </p>
        <p xml:id="i-urAEJeJiS4APeyQMXJquh">
          Vid genomläsning av Utrikesdepartementets rapport om mänskliga
          rättigheter på Kuba 2004 bekräftas gängse bild om det kraftigt
          försämrade människorättsläget 2003 med massdomar mot oppositionella
          och avrättningar.
        </p>
        <p xml:id="i-UR9VCNU6oyqYY7CdsdMHU4">
          Läser man vidare i Utrikesdepartementets rapport står att "Under
          2004 har Kuba inte uppvisat beredvillighet att normalisera förbindelserna
          med EU." Kuba beskrivs rätteligen som en auktoritärt styrd enpartistat
          under Fidel Castro och kommunistpartiet. Det finns varken yttrande-
          tryck- eller föreningsfrihet och oliktänkande som journalister
          och personer från den kubanska oppositionen kränks dagligen av
          den egna regimen. Kränkningarna består i allt från långa fängelsestraff
          till tillfälliga frihetsberövanden, förtal och vräkning.
        </p>
        <p xml:id="i-66QrbgS85LXiVdhGerKdC8">
          Det är därför både motsägelsefullt och oacceptabelt att regeringen
          nyligen gav stöd till ett EU-beslut om en mjukare EU-linje mot
          Kuba.
        </p>
        <p xml:id="i-HL45nUF2C3ZudwFTEkYMnH">
          Lägg till att grova kränkningar mot de mänskliga rättigheterna
          fortsatt tillhör vardagen, att människorättssituationen inte kommer
          att förbättras så länge Fidel Castro och kommunistpartiet enväldigt
          kontrollerar landet samt att EU:s tidigare krav om att samtliga
          75 regimkritiker ska friges inte har uppfyllts, så blir bilden
          mycket dyster. Regeringen och även EU framstår som undfallande
          och inkonsekventa gentemot en av världens kvarvarande kommunistdiktaturer.
        </p>
        <p xml:id="i-UajufrDA2Lca8PMeq4vSup">
          Av det vi vet i dag bygger EU:s nya och mjuka linje mot Kuba
          på att kubanska dissidenter inte längre ska bjudas in till nationella
          högtidsdagar samt att EU-kretsen nu återupptar dialogen med den
          kubanska regimen. Möjligheterna för en fortsatt dialog mellan
          EU och den demokratiska oppositionen i Kuba ter sig dock mycket
          osäkra. Inte minst i och med att den kubanska regimen tydligt
          signalerat att den inte kan acceptera regelbunden och synlig dialog
          med oppositionen. Det inbjuder till oro och ställer en del frågetecken
          kring Sveriges och EU:s möjligheter att främja de mänskliga rättigheterna
          och stödja en demokratisk utveckling i landet.
        </p>
        <p xml:id="i-2QvU9zPsmWsKsxiJjkCLkk">
          1. Hur avser utrikesministern att verka för att EU:s beslut att
          normalisera relationerna till Kuba inte ska permanentas om de
          kubanska myndigheterna inte genomför reella och genomgripande
          åtgärder på människorättsområdet, såsom att släppa samtliga politiska
          fångar fria?
        </p>
        <p xml:id="i-71W76yjwt3Q7Uk7C9zsAD6">
          2. Hur avser statsrådet att verka för att oppositionen ska kunna
          delta vid olika evenemang som äger rum på svenska ambassaden i
          Havanna?
        </p>
      </div>
    </body>
  </text>
</TEI>
