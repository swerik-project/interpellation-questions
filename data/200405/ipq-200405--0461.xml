<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0461">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0461</head>
        <author who="i-WsL6SwK6LQaRZcU4RUxvKD">Linnéa Darell</author>
        <recipient who="i-LdbVtbdPx3MQxR6GEgCqax">Berit Andnor</recipient>
        <topic>handläggningen och bemötandet i handikappomsorgen</topic>
        <docDate when="2005-03-14">den 14 mars</docDate>
        <status when="unknown" byWhom="Berit Andnor" byWhomId="i-LdbVtbdPx3MQxR6GEgCqax" status="answered">besvarad</status>
        <external_id source="rdwebb">GS10461</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:461 av Linnéa Darell (fp) till socialminister
          Berit Andnor om handläggningen och bemötandet i handikappomsorgen
        </IPQ_title>
      </div>
      <div type="IPQuestionBody">
        <p xml:id="i-K6Whd7nSwwcbr5Y8VvMfoE">
          Årets upplaga av Socialstyrelsens lägesrapport rörande handikappomsorgen
          i Sverige visar på ett flertal brister. Bland annat påtalas @
          återigen @ brister i handläggning och bemötande. Många brukare
          uttrycker svårighet att få information om vilka insatser som finns
          att få. Att få förståelse hos handläggare för sina behov anser
          också många vara svårt. I rapporten beskrivs situationen som en
          förhandling mellan den funktionshindrade, dennes anhöriga och
          socialtjänsten. Rättigheter som riksdagen beslutat om ska berörda
          medborgare självklart inte behöva förhandla om för att få del
          av. Det är absurt! Socialstyrelsens kritik formuleras enligt följande:
          "Det ligger en risk i att handläggare och brukare förhandlar som
          motparter i stället för att utveckla en dialog om brukarens behov.
          Ett system där de som bäst lyckas förhandla också blir de som
          får sina rättigheter bäst tillgodosedda är inte vad lagen avsett."
        </p>
        <p xml:id="i-6edVJjWb9tPM6zgvvVtNZ4">
          Tidigare rapporter har visat liknande resultat. Senast frågan
          berördes var förra årets lägesrapport, där framför allt föräldrar
          till funktionshindrade barn beskrev sin vardag med många tiotals
          kontakter och krav på att känna till minst nio olika lagar.
        </p>
        <p xml:id="i-DK5Yyo52bG4GhRBSgUpkq5">
          Handikappreformen 1994 och den nationella handlingsplanen år
          2000 har båda tydligt angivit målet att människor med funktionshinder
          ska kunna leva ett liv med levnadsförhållanden som är jämlika
          med andra medborgares. Fortfarande ser vi att det finns skillnader
          i levnadsvillkor mellan personer med funktionshinder och befolkningen
          i övrigt. Dessa skillnader finns på många områden.
        </p>
        <p xml:id="i-BMPvUAgADZeH7HmVpTdjY1">
          År 2003 medverkade Sverige i Europeiska handikappåret. I en interpellationsdebatt
          uttryckte statsrådet Andnor att detta år skulle ge tillfälle till
          att säkra de kraftfulla steg som krävs för att Sverige ska leva
          upp till de mål som satts upp i den nationella handlingsplanen.
          När vi nu ser att lägesrapporterna från Socialstyrelsen fortsätter
          att beskriva brister på i stort sett samma områden som tidigare
          måste frågan ställas om Europeiska handikappåret blev det avstamp
          mot måluppfyllelse som personer med funktionshinder i Sverige
          utlovades.
        </p>
        <p xml:id="i-PTYZRUwkepM8FbMiAsYcBB">
          Det finns således fortfarande ett flertal områden där måluppfyllelse
          gentemot den nationella handlingsplanen saknas. I denna interpellation
          har jag lyft vissa av bristerna i handläggning och bemötande.
        </p>
        <p xml:id="i-71UKBNZktYDj5ToRZYTgqA">
          Mina frågor är:
        </p>
        <p xml:id="i-NXqbgRvm8dW4BY7oSYjdrt">
          1. Vilka konkreta åtgärder avser socialministern att vidta för
          att personer med funktionshinder inte ska behöva förhandla om
          de rättigheter som riksdagen har givit dem?
        </p>
        <p xml:id="i-Nmh9eEX4fTXyg4H554MZcG">
          2. Vilka åtgärder har socialministern vidtagit efter det Europeiska
          handikappåret för att åstadkomma måluppfyllelsen i den nationella
          handlingsplanen?
        </p>
      </div>
    </body>
  </text>
</TEI>
