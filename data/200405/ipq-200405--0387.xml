<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0387">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0387</head>
        <author who="i-4SAiMdwrEthd2M8z2yjtkv">Ana Maria Narti</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>kvotering av studenter</topic>
        <docDate when="2005-02-16">den 16 februari</docDate>
        <status when="2005-04-12" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10387</external_id>
        <debate>
          <turn when="2005-04-12 15:17:58" duration="258">Leif Pagrotsky (S)</turn>
          <turn when="2005-04-12 15:22:12" duration="230">Ana Maria Narti (Fp)</turn>
          <turn when="2005-04-12 15:25:59" duration="156">Leif Pagrotsky (S)</turn>
          <turn when="2005-04-12 15:28:31" duration="196">Ana Maria Narti (Fp)</turn>
          <turn when="2005-04-12 15:31:45" duration="61">Leif Pagrotsky (S)</turn>
          <turn when="2005-04-12 15:32:43" duration="38">Ana Maria Narti (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:387 av Ana Maria Narti (fp) till utbildnings-
          och kulturminister Leif Pagrotsky om kvotering av studenter
        </IPQ_title>
      </div>
      <div type="IPQuestionBody">
        <p xml:id="i-UJ65tvnNCyEZQ3D44NERgr">
          En principiellt viktig dom slog nyligen fast: Det är fel att
          kvotera in i studierna studenter med utländsk bakgrund men med
          lägre betyg än svenska sökande.
        </p>
        <p xml:id="i-C8NLW8157Wm5BNQ5isTwgi">
          Låt mig börja med att ta fram de principiella ståndpunkter som
          denna dom berör. Att göra etnicitet till en merit kan bara leda
          till ännu djupare stigmatisering av människor med annat ursprung
          än svenskt. Man motverkar inte diskriminering av minoriteter genom
          att diskriminera majoriteten. Positiv särbehandling kan kanske
          accepteras när man jämför personer med liknande meriter @ men
          bara om det visar sig att en särskild och mycket efterfrågad utbildning
          bygger på uppenbar snäv etnisk rekrytering.
        </p>
        <p xml:id="i-GrU6zuoLEqF4Eaz8fDcbsG">
          Domen kommer att överklagas och detta är nödvändigt: Regelverket
          kring antagningen är oklart. Departementet och Högskoleverket
          uppmuntrar lärosäten att reservera 10 % av studieplatserna för
          underrepresenterade grupper och detta krav kan verka i motsatt
          riktning än antidiskrimineringslagen. Rekommendationen formuleras
          i högskoleförordningen som en direkt följd av propositionen 2001/02:15
          Den öppna högskolan. Redan när propositionen bearbetades i riksdagen
          hade vi i Folkpartiet försökt stoppa förslaget om att 10 % av
          platserna skulle användas för en förmodad breddad rekrytering.
          Lagformuleringarna var otydliga och riskerade att ge upphov till
          godtyckliga beslut. Vilket nu bevisas i praktiken.
        </p>
        <p xml:id="i-M22tSqeaWvV1kQE9CNjxvt">
          Diskrimineringen av personer med utländsk bakgrund verkar oftast
          inom den akademiska världen på andra plan än vid antagning till
          studier av blivande studenter. Vi vet att många studenter med
          så kallade konstiga namn har mycket svårt att få praktikplatser
          när de når högre nivåer i sin utbildning. Vi vet också att de
          har ännu svårare att få en fast anställning efter avslutade studier,
          även när deras betyg är utmärkta. Låt oss anta att det redan finns
          många så kallade invandrarungdomar inom juridikfakulteterna. Frågan
          är: Får de i tid notariatplats, blir de tingsmeriterade, så att
          de kvalificeras för jobb inom rättssystemet? Och när de äntligen
          är fullfjädrade jurister @ får de anställning i domstolsväsende
          och advokatbyråer?
        </p>
        <p xml:id="i-NyNEQ4cAv69X1AAhpZUyhz">
          Universitetskanslern Sigbrit Franke och utredaren Ulf Öhlund
          talar i en artikel nyligen publicerad i Svenska Dagbladet om nya
          förslag lämnade till regeringen om regler, program och kurser
          som underlättar de utländska akademikernas inträde i yrket @ och
          detta är utmärkt. Frågan är bara varför sådana åtgärder lanseras
          så sent och genomförs så långsamt; svårigheterna som håller utländska
          akademiker borta från yrket är kända sedan minst ett decennium.
          En annan och avgörande fråga är hur alla nödvändiga kurser finansieras.
          För just sådana initiativ reserverar Folkpartiets budgetförslag
          70 miljoner kronor per år utöver regeringens satsningar.
        </p>
        <p xml:id="i-Bfa6f24ZKjthEWzgdaGHdy">
          Alla kurser som avser att öppna yrkeslivet för akademiker från
          andra länder har hittills varit underdimensionerade och fragmentariska
          samtidigt som de har lidit av kronisk brist på säker och kontinuerlig
          finansiering. Departementet, Högskoleverket och Ams har fortfarande
          mycket att göra för att åtgärda dessa brister. Integrationsverkets
          senaste rapport räknar med 30 000 utländska akademiker som antingen
          är arbetslösa eller felsysselsatta. Samma rapport visar att många
          högt utbildade invandrare fastnar mellan fem och elva terminer
          i utbildningar på mycket låga nivåer. Om regeringens politik är
          väl genomtänkt och effektiv @ hur kan då fakta se ut så som de
          gör?
        </p>
        <p xml:id="i-GeEwpzpVBoeMR34sYKc8nP">
          Med bakgrund i redovisade fakta, vänder jag mig till utbildningsministern
          med följande frågor:
        </p>
      </div>
    </body>
  </text>
</TEI>
