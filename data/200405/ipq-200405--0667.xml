<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0667">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0667</head>
        <author who="i-XhKn9p4oQVJvYzm2h78jih">Sven-Erik Sjöstrand</author>
        <recipient who="i-GFJcxAB9fyzG2VN1HakscJ">Mona Sahlin</recipient>
        <topic>EU och kärnkraft</topic>
        <docDate when="2005-05-24">den 24 maj</docDate>
        <status when="unknown" byWhom="Lena Sommestad" byWhomId="i-4f2bAEUboRxqAf7W8Ybmzm" status="answered">besvarad</status>
        <external_id source="rdwebb">GS10667</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:667 av Sven-Erik Sjöstrand (v) till samhällsbyggnadsminister
          Mona Sahlin om EU och kärnkraft
        </IPQ_title>
      </div>
      <div type="IPQuestionBody">
        <p xml:id="i-GzkDsnrT1oyKEBf1DCtKv1">
          I det fördrag som gäller i dag för EU finns inte energi som särskild
          rättslig grund för eget politikområde. Detta har ändrats i det
          nya förslaget till konstitution.
        </p>
        <p xml:id="i-6J3yb8yYVzps42G2gG8wcV">
          Artikel 111@256 i förslaget till det konstitutionella fördraget
          innebär att en särskild rättslig grund skapas för åtgärder på
          energiområdet. Målet med detta är att unionens energipolitik ska
          garantera att energimarknaden och energiförsörjningen fungerar
          och att energieffektivitet och förnybara energikällor främjas.
          Enligt artikeln ska åtgärder på unionsnivå inte påverka medlemsstaternas
          rätt att besluta om villkoren för utnyttjande av resurser eller
          val mellan olika energikällor eller hur energiförsörjningen planeras.
        </p>
        <p xml:id="i-BoLwKH1zUV1xzQGMxxzQWB">
          Det motsägelsefulla är att Euratomfördraget som har till syfte
          att främja kärnkraft trots detta fortfarande finns kvar i förslaget
          till konstitution. Med detta befästs en fortsatt och ökad satsning
          på kärnkraft. EU:s planerade ramprogram för forskning 2007@2013
          ger ökade anslag till forskning om kärnkraft. Exempel är 2 167
          miljoner euro till fusionsenergi, 395 miljoner euro till fissionsenergi
          och strålskydd samt 395 miljoner euro anslagna till nukleära aktiviteter.
          Det utgör sammantaget en summa på 3 103 miljoner euro. I förhållande
          till den senaste budgeten för Euratom är det en ökning med 230
          %. Detta ger kärnkraften en ekonomisk gräddfil på energimarknaden.Det
          är samtidigt tio gånger mer än vad som föreslås satsas på förnyelsebar
          energi.
        </p>
        <p xml:id="i-Jkc1fVEhr8j6LK9yJ5KXZP">
          I praktiken hindrar Euratom utvecklingen och etableringen av
          förnyelsebara energikällor i EU. I en tid när förnybara energislag
          efterfrågas och elmarknaderna avregleras runtom i Europa bibehålls
          en konstitutionell särställning för kärnkraften, med syftet att
          skynda på tillväxten av kärnkraftsindustrin. Vänsterpartiet menar
          att kärnkraften är både ekonomiskt och ekologiskt ohållbar och
          omodern. Den tillhör gårdagens energikällor tillsammans med bland
          annat den fossila kolkraften. Tyskland, Danmark, Belgien och Sverige
          har moderna idéer om hur framtidens ekologiskt hållbara energiförsörjning
          ska se ut utan kärnkraft.
        </p>
        <p xml:id="i-KPfrPoxs2pZTviscvqcB3R">
          Mina två konkreta frågor till ministern är följande och berör
          hur svenska regeringen resonerat när de ställt sig bakom förslaget
          till konstitution.
        </p>
        <p xml:id="i-CrwAAULfNNUTwjR7wuMAe">
          1. Avser ministern att vidta åtgärder för att Euratom stryks
          ur fördraget?
        </p>
        <p xml:id="i-5uyuYEsuPmgekXDYry9vPi">
          2. Avser ministern att vidta åtgärder gällande det finansiella
          stöd som visa skattebetalarna går till atomindustrin i EU?
        </p>
      </div>
    </body>
  </text>
</TEI>
