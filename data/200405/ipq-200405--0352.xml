<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0352">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0352</head>
        <author who="i-CvmaDbz8ueGm8meSVWj6vr">Ingvar Svensson</author>
        <recipient who="i-A5R84cTmpky3NHJ7nLKaEt">Bosse Ringholm</recipient>
        <topic>rätten att inneha politiskt uppdrag</topic>
        <docDate when="2005-02-03">den 3 februari</docDate>
        <status when="2005-03-11" byWhom="Jens Orback" byWhomId="i-UEQA68w6PM78ttj4KfvgwE" status="answered">besvarad</status>
        <external_id source="rdwebb">GS10352</external_id>
        <debate>
          <turn when="2005-03-11 10:18:23" duration="215">Jens Orback (S)</turn>
          <turn when="2005-03-11 10:21:54" duration="258">Ingvar Svensson (Kd)</turn>
          <turn when="2005-03-11 10:26:09" duration="241">Lars-Ivar Ericson (C)</turn>
          <turn when="2005-03-11 10:30:07" duration="124">Jens Orback (S)</turn>
          <turn when="2005-03-11 10:32:07" duration="82">Ingvar Svensson (Kd)</turn>
          <turn when="2005-03-11 10:33:26" duration="86">Lars-Ivar Ericson (C)</turn>
          <turn when="2005-03-11 10:34:48" duration="118">Jens Orback (S)</turn>
          <turn when="2005-03-11 10:36:42" duration="99">Ingvar Svensson (Kd)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:352 av Ingvar Svensson (kd) till vice
          statsminister Bosse Ringholm om rätten att inneha politiskt uppdrag
        </IPQ_title>
      </div>
      <div type="IPQuestionBody">
        <p xml:id="i-KdLtV9J1pRuHgZfswqn7VQ">
          Det finns såvitt jag kunnat utläsa ingen direkt lagparagraf som
          garanterar rätten för en valbar person att inneha ett offentligt
          politiskt förtroendeuppdrag i kommunala organ, landstingsorgan
          och riksdagsanknutna organ. Men genom annan lagstiftning är det
          möjligen så att den rätten är underförstådd eftersom det finns
          en rätt till ledighet för att utöva sådant uppdrag.
        </p>
        <p xml:id="i-VrhW6sgpHsjX3UazyKcNxj">
          När det gäller riksdagsuppdrag finns bestämmelsen i 4 kap. 6
          § regeringsformen som säger att riksdagsledamot och ersättare
          får fullgöra uppdrag som ledamot utan hinder av tjänsteuppgift
          eller annan förpliktelse som åligger honom. Den väsentliga innebörden
          av bestämmelsen är att en arbetsgivare inte får vägra en ledamot
          ledighet för att utöva uppdraget.
        </p>
        <p xml:id="i-S24fWhWwACpBq1iRFEMfJ1">
          På den kommunala sidan finns följande bestämmelse i 4 kap. 11
          § kommunallagen:
        </p>
        <p xml:id="i-WNEE3NrzuPs5grNjY1rQUX">
          "11 § Förtroendevalda har rätt till den ledighet från sina anställningar
          som behövs för att de skall kunna fullgöra sina uppdrag. Ledigheten
          skall omfatta tid för
        </p>
        <p xml:id="i-G6bnxbQD8ZtD1ARksC1eQ2">
          1. möten i kommunala organ,
        </p>
        <p xml:id="i-6RW3e7dtEd2SZHccZ3xJMD">
          2. andra möten som är nödvändiga för uppdragen,
        </p>
        <p xml:id="i-Tsny2Uv9CUSAmT6qPaC4sv">
          3. resor till och från mötena, och
        </p>
        <p xml:id="i-EkSTg8FuABepwJ4Vqbk5mv">
          4. behövlig dygnsvila omedelbart före eller efter mötena.
        </p>
        <p xml:id="i-K6mpGfpZ7W6jiP3nfjm4gy">
          Rätt till ledighet enligt första stycket skall gälla även av
          fullmäktige utsedda styrelseledamöter, styrelsesuppleanter och
          lekmannarevisorer eller motsvarande andra revisorer och deras
          suppleanter i sådana juridiska personer som avses i 3 kap. 17
          och 18 §§."
        </p>
        <p xml:id="i-3p16VfimJujr4NvxuEPUpD">
          Arbetsrätten har följande bestämmelse om grund för avsked. LAS
          18 § säger bland annat följande:
        </p>
        <p xml:id="i-AJbVHW9mzK921oTv3uJ92B">
          "18 § Avskedande får ske, om arbetstagaren grovt har åsidosatt
          sina åligganden mot arbetsgivaren.
        </p>
        <p xml:id="i-8913fPvZSBvpYC1Gcw9qy2">
          Avskedandet får inte grundas enbart på omständigheter som arbetsgivaren
          har känt till antingen mer än två månader innan underrättelse
          lämnades enligt 30 § eller, om någon sådan underrättelse inte
          lämnats, två månader före tidpunkten för avskedandet. Arbetsgivaren
          får dock grunda avskedandet enbart på omständigheter som han har
          känt till mer än två månader, om tidsöverdraget berott på att
          han på arbetstagarens begäran eller med dennes medgivande dröjt
          med underrättelsen eller avskedandet eller om det finns synnerliga
          skäl för att omständigheterna får åberopas. Lag (1993:1496)."
        </p>
        <p xml:id="i-JioyFiuQuzUBxCSkNyRXus">
          Eftersom lagen ger rätt till ledighet för utövande av politiska
          förtroendeuppdrag i kommunfullmäktige, landsting, riksdag och
          EU-parlament kan ju knappast ett sådant uppdrag innebära att "arbetstagaren
          grovt har åsidosatt sina åligganden mot arbetsgivaren".
        </p>
        <p xml:id="i-XatwGj2nPjppEiATrAEBJr">
          En diakon i södra Sverige har uppdrag som ersättare i socialnämnd
          och som nämndeman i tingsrätt. Skulle hennes arbete som diakon
          i någon mån krocka med enskilda ärenden i nämnd eller tingsrätt
          finns ju jävsbestämmelser att följa. Som diakon har hon sin vigningsuppgift
          från domkapitlet men utövande och arbetsgivaransvaret sker inom
          den lokala kyrkliga samfälligheten. Skulle hon fråntas sin vigningsuppgift
          skulle hon inte kunna utöva sitt arbete i den lokala samfälligheten.
        </p>
        <p xml:id="i-Pyc6ReiN3Np1XxnVccKu2w">
          Diakonen i fråga har utsatts för påtryckning att lämna sina politiska
          uppdrag, både muntligen och i skrift har biskopen i fråga fastslagit
          följande:
        </p>
        <p xml:id="i-Js1REf5bkdWj1tfVYFn9FU">
          "Biskopen och Domkapitlet i stiftet har tillsyn över hur innehavarna
          av den kyrkliga vigningstjänsten @ prästerna och diakonerna @
          utövar sitt ämbete. När det gäller en diakon är det min bestämda
          uppfattning att det är klart olämpligt för en diakon att i samma
          kommun som där man innehar sin diakontjänst utöva politiska uppdrag
          inom den sociala eller rättsliga sektorn. Hur skall en församlingsbo
          kunna hålla isär om diakonen gör sitt hembesök i egenskap av diakon
          eller i egenskap av företrädare för socialnämnden? Hur skall en
          församlingsbo kunna vara förvissad om att det förtroende man ger
          diakonen inte hamnar på socialtjänstens bord? Hur skall den åtalade
          kunna anförtro sig åt den som varit med och dömt henne i tingsrätten?
          Det handlar alltså inte om huruvida diakonen anser sig själv kunna
          skilja på sina uppgifter utan om hur omgivningen kan uppfatta
          det hela.
        </p>
        <p xml:id="i-Bo73uhRR1jYUJUZ4iUAHPU">
          Jag anser saken vara så allvarlig att jag @ om inte NN avsäger
          sig sina politiska uppdrag @ kommer att be Domkapitlet pröva hennes
          behörighet att utöva kyrkans vigningstjänst."
        </p>
        <p xml:id="i-3kcMi9RCxf1Thc853hsf2M">
          Innebörden av detta är att jävsbestämmelserna inte anses tillräckliga
          för att skydda enskilda människor i sammanhanget utan att diakonuppgiften
          inte i sig kan förenas med offentliga politiska förtroendeuppdrag
          av viss art.
        </p>
        <p xml:id="i-8wRxvbvtamb9BbzbcvVmhb">
          Av 32 kap. 11@12 §§ kyrkoordningen för Svenska kyrkan som är
          aktuella vid prövning av vigningstjänsten för en diakon framgår
          följande:
        </p>
        <p xml:id="i-2d9gQZXxq9XCz5waeuPE9t">
          "Obehörighet att utöva kyrkans vigningstjänst
        </p>
        <p xml:id="i-EbyQEgzqU4KQdJwdYMnM8J">
          11 § En diakon skall förklaras obehörig att utöva kyrkans vigningstjänst
          om han eller hon
        </p>
        <p xml:id="i-TTxCS1KqqEnKWEBcbx2NmM">
          1. har övergett Svenska kyrkans lära,
        </p>
        <p xml:id="i-BUdUqNdkDfuSJYmrvdDyfh">
          2. genom en egen ansökan begär det, eller
        </p>
        <p xml:id="i-T6jhiXH7azorgtfogbekZc">
          3. har utträtt ur Svenska kyrkan.
        </p>
        <p xml:id="i-SScarZi6p5zZWoXbwpqbEu">
          Första stycket 3 gäller inte den som enligt 4 § har förklarats
          behörig att utöva uppdraget som diakon för ett visst tillfälle
          eller för en viss tid.
        </p>
        <p xml:id="i-AXTfhrBzaKsVS5c23HxXPL">
          12 § Domkapitlet får förklara en diakon obehörig att utöva kyrkans
          vigningstjänst, besluta om prövotid för fortsatt behörighet eller
          tilldela diakonen skriftlig erinran, om diakonen
        </p>
        <p xml:id="i-AjThMmZCRdYT7UeqhrjVsS">
          1. har brutit de löften som han eller hon har givit vid vigningen,
        </p>
        <p xml:id="i-GGuBnn35oY7koFJXc9EYo">
          2. har brutit sin tystnadsplikt i fråga om sådant som han eller
          hon har fått veta under själavårdande samtal,
        </p>
        <p xml:id="i-E2owurYj7hNWGB97AwWKGi">
          3. på grund av sjukdom eller av annan liknande anledning har
          förlorat förmågan att rätt utöva vigningstjänsten, eller
        </p>
        <p xml:id="i-DhwL22dHjZ7oEUyr67TgUL">
          4. genom brottslig gärning, på grund av sitt levnadssätt eller
          på annat sätt i avsevärd mån har skadat det anseende en diakon
          bör ha.
        </p>
        <p xml:id="i-RuFhYaSCjrGTzosvGMQ6Lx">
          Om domkapitlet beslutar om prövotid skall den pågå tre år. Om
          diakonen under prövotiden på nytt visar sig olämplig för sitt
          uppdrag skall han eller hon förklaras obehörig. (SvKB 2003:9)"
        </p>
        <p xml:id="i-FSe9cyRmfeevaCDRWbemhB">
          Även av denna interna ordning framgår att inte heller kyrkoordningen
          står i konflikt med innehav av offentligt politiskt uppdrag. Det
          framgår inte heller av förarbetena till kyrkoordningen.
        </p>
        <p xml:id="i-PrYkFvz1v6eZPhkoJHR3Vk">
          Den aktualiserade frågeställningen är av stort principiellt intresse:
          Kan en arbetsgivare eller indirekt arbetsgivare genom hot eller
          vädjanden om indragen tjänst förmå enskilda personer att avstå
          från offentliga politiska uppdrag? Föreligger det en generell
          rätt att inneha sådana uppdrag?
        </p>
        <p xml:id="i-VKwRcvRjX3obnCADh54zYC">
          Statsrådet kan givetvis av principiella skäl inte avge synpunkter
          på enskilda ärenden, men min fråga till statsrådet är:
        </p>
        <p xml:id="i-TKFaDg72pRbjCW7CfS1yci">
          Avser statsrådet att vidta åtgärder i syfte att garantera enskilda
          människor rätten att inneha offentliga politiska uppdrag utan
          risk för repressalier från arbetsgivare eller andra?
        </p>
      </div>
    </body>
  </text>
</TEI>
