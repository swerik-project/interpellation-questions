<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0286">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0286</head>
        <author who="i-LDb1GxQGG47N4mNNZ13jSZ">Martin Andreasson</author>
        <recipient who="i-HxcQkHC9fDSzkJWgvdhDEF">Lena Hallengren</recipient>
        <topic>förskoleundervisning med finskspråkig profil</topic>
        <docDate when="2004-12-21">den 21 december</docDate>
        <status when="unknown" byWhom="Lena Hallengren" byWhomId="i-HxcQkHC9fDSzkJWgvdhDEF" status="answered">besvarad</status>
        <external_id source="rdwebb">GS10286</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:286 av Martin Andreasson (fp) till statsrådet
          Lena Hallengren om förskoleundervisning med finskspråkig profil
        </IPQ_title>
      </div>
      <div type="IPQuestionBody">
        <p xml:id="i-YTKi2CBfSXXnURVvpXyTx1">
          Sverige har ett folkrättsligt åtagande att stödja de nationella
          minoritetsspråken och ge individer större möjlighet att bevara
          och utveckla dem. Finska är det utan jämförelse största minoritetsspråket:
          Omkring 280 000 personer i vårt land beräknas vara finsktalande.
          Stockholm, Göteborg, Eskilstuna och Södertälje är några städer
          där det bor många finsktalande. Den finsktalande befolkningen
          är dock spridd över hela Sverige, och minoritetspolitiken måste
          ta detta som utgångspunkt.
        </p>
        <p xml:id="i-L8vCYZo8KTtCTreakcLKem">
          Samtidigt förblir svenska det enda språket som är fullt ut samhällsbärande,
          och goda kunskaper i detta gemensamma kommunikationsspråk är lika
          viktigt för minoritetsspråkstalande som för alla andra.
        </p>
        <p xml:id="i-QXAV7KEvKVffjemPcpUJss">
          Ju tidigare som barnet får pedagogiskt stöd och undervisning,
          desto större möjligheter har det i sin språkutveckling. Därför
          är förskolan och förskoleklassen särskilt viktiga för att ett
          barn ska ges möjlighet att utveckla sina kunskaper i både finska
          och svenska. Europarådets uppföljning av Sveriges efterlevnad
          av den europeiska stadgan om landsdels- eller minoritetsspråk
          visar dock att det i dag finns klara brister.
        </p>
        <p xml:id="i-EF3ngUKe9wWwEPqmzYhLe7">
          Det måste finnas större möjlighet till tvåspråkig förskola för
          de föräldrar som föredrar detta. Den tvåspråkiga pedagogiken tar
          vara på barnets möjligheter till språkutveckling på både finska
          och svenska genom att båda språken används aktivt i förskolans
          verksamhet, både i kommunikationen mellan vuxna och barn och i
          de pedagogiska inslagen.
        </p>
        <p xml:id="i-CLDKR3hvuH3gSwcBtDErit">
          I dag är det bara i Haparanda, Övertorneå, Gällivare, Pajala
          och Kiruna kommuner som den enskilde har en lagstadgad rätt att
          placera sitt barn i förskoleverksamhet där hela eller delar av
          verksamheten bedrivs på finska. Omräknat i siffror betyder det
          att staten erbjuder 5 % av landets finsktalande förstärkta möjligheter
          att välja finskspråkig förskola om de så önskar. Återstoden har
          inte möjlighet att utnyttja lagen eftersom de bor på fel ställe.
        </p>
        <p xml:id="i-BdgNVTdwwY2tVWmR8nytR6">
          Det är önskvärt att föräldrar i hela landet ges större möjligheter
          att välja förskoleverksamhet med finskspråkig profil åt sina barn.
          Ett sätt skulle vara att införa en rätt att begära sådan förskoleverksamhet
          förutsatt att det går att bilda barngrupper med ett visst minimiantal
          barn och att det finns behöriga förskollärare med finskkunskaper.
          Detta i kombination med Folkpartiets förslag om en barnomsorgspeng,
          som föräldrarna kan använda till att välja den förskola eller
          skolbarnsomsorg som passar bäst, skulle göra det radikalt mycket
          enklare att välja förskolor med finskspråkig inriktning @ oavsett
          om dessa är i offentlig eller enskild regi.
        </p>
        <p xml:id="i-8oHn5CwrM2Fmvd76LcECHQ">
          De eventuella merkostnader som skulle uppstå med en sådan modell
          skulle sannolikt bli begränsade. Minoritetspolitiken är dock ett
          nationellt åtagande. Det är därför av principiell vikt att de
          kommuner som i sin barnomsorg skulle få merkostnader, i de fall
          då en barngrupp med minoritetsspråksprofil skulle bli mindre än
          vad som i andra fall anses befogat, kan få kostnadskompensation
          för detta.
        </p>
        <p xml:id="i-CqjPEjkKy6FNbGZLhQHCp">
          Jag vill därför fråga statsrådet:
        </p>
        <p xml:id="i-CYf3bjzvaozZXx4Nc1RDBd">
          Vilka åtgärder avser statsrådet att vidta för att stärka rätten
          för den enskilde att välja förskoleundervisning med finskspråkig
          profil åt sina barn?
        </p>
      </div>
    </body>
  </text>
</TEI>
