<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0493">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0493</head>
        <author who="i-CYXB5gc8UwhvnW3jqhdnoq">Sven Gunnar Persson</author>
        <recipient who="i-HhkgRHGRURfXTuftg1jHSf">Ann-Christin Nykvist</recipient>
        <topic>EU:s sockerreform</topic>
        <docDate when="2005-03-24">den 24 mars</docDate>
        <status when="2005-04-22" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GS10493</external_id>
        <debate>
          <turn when="2005-04-22 10:47:04" duration="287">Ann-Christin Nykvist (S)</turn>
          <turn when="2005-04-22 10:51:47" duration="250">Sven Gunnar Persson (Kd)</turn>
          <turn when="2005-04-22 10:55:54" duration="224">Lars-Ivar Ericson (C)</turn>
          <turn when="2005-04-22 10:59:34" duration="273">Ann-Christin Nykvist (S)</turn>
          <turn when="2005-04-22 11:04:02" duration="257">Sven Gunnar Persson (Kd)</turn>
          <turn when="2005-04-22 11:08:15" duration="103">Lars-Ivar Ericson (C)</turn>
          <turn when="2005-04-22 11:09:54" duration="244">Ann-Christin Nykvist (S)</turn>
          <turn when="2005-04-22 11:13:54" duration="125">Sven Gunnar Persson (Kd)</turn>
          <turn when="2005-04-22 11:15:55" duration="130">Ann-Christin Nykvist (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:493 av Sven Gunnar Persson (kd) till jordbruksminister
          Ann-Christin Nykvist om EU:s sockerreform
        </IPQ_title>
      </div>
      <div type="IPQuestionBody">
        <p xml:id="i-KWX23GKo4PKWFs7KY6d2C6">
          Sockerpriset inom EU upprätthålls genom importtullar. Efter påtryckningar
          från Världshandelsorganisationen, WTO, har EU-kommissionen föreslagit
          att sockerpriset i EU sänks med 33 % till år 2007 och 40 % för
          svenska sockerbetor. Detta kommer i praktiken att leda till stora
          inkomstöverföringar från bet- och rörsockerodlarna till multinationella
          läsk- och godisföretag. Såväl svenska betodlares utkomst som sockerrörsodlare
          i de fattigaste länderna hotas av en sådan utveckling och det
          utan att konsumenterna får del av prissänkningarna. För prissänkningen
          stannar i mellanleden, läskedrycker och godis har i stort sett
          samma prisnivå över hela världen i och med att verksamheten styrs
          av multinationella företag.
        </p>
        <p xml:id="i-3BFGzx7JW6WRFrcnQ9eiSU">
          Betodlingen skapar direkta och indirekta jobb i livsmedelsnäringen
          och betodlingen är förutsättningen för förädlingsindustrin @ om
          betodlingen läggs ned läggs sockerbruken ned. Enligt beräkningar
          kan det i Sverige handla om över 10 000 arbetstillfällen. Reformförslaget
          ,innebär att betodlarna förlorar 7 000@11 000 kr per hektar, beroende
          på skördenivå, enligt beräkningar från Svenska Betodlares Centralförening,
          SBC. Det kan innebära upp till hälften av odlarens inkomst, med
          stor risk för total nedläggning.
        </p>
        <p xml:id="i-U66jRyVn17D1HmNfDoGJ5E">
          Kommissionen har föreslagit att odlarna kompenseras till 60 %.
          Detta kommer i sig inte att vara tillräckligt utan många kommer
          att slås ut. Om sedan den svenska regeringen väljer att inte kompensera
          fullt ut kommer det att leda till ytterligare nedläggningar av
          svenska jordbruksföretag.
        </p>
        <p xml:id="i-KuHoFrRPR6f59R5Ui8Nmqo">
          Konsekvenserna blir dock än allvarligare för de fattiga rörsockerodlarna,
          i de så kallade MUL- och AVS-länderna, som blir utan kompensation.
          För de allra fattigaste u-länderna är sockerproduktion en livsviktig
          inkomstkälla och får inte de fortsätta exportera socker på kvoter
          till i-länderna kan de inte konkurrera utan slås ut helt och hållet.
        </p>
        <p xml:id="i-7QHMx13CfAsMsj46oB3fqK">
          I dag får de fattigaste länderna sälja socker till EU-pris enligt
          fastställda kvoter, utan att betala tull. Därigenom bidrar EU:s
          prisreglering på socker till att öka de fattigaste producenternas
          inkomster. Om sockerpriset inom EU sänks kommer dessa odlare att
          drabbas. En rad u-länder har därför protesterat mot reformen.
          De har krävt ett utvidgat kvotsystem för deras produktion samt
          upprätthållandet av en lönsam prisnivå. Detta i syfte att bibehålla
          en balanserad europeisk sockermarknad.
        </p>
        <p xml:id="i-Q5uWeWBkWsgiij7CEwPkrT">
          Det finns i dag mycket få alternativ till rörsocker för dessa
          jordbrukare. Försämrade förutsättningar för u-länders betodling
          skapar ökat tryck på bistånd och bidrar till försämrade förutsättningar
          för egen uthållig utveckling. Detta tvärtemot vad som borde vara
          Sveriges hållning i dessa frågor.
        </p>
        <p xml:id="i-3kZQBQVJAxmfV63Mn9n3oX">
          Jordbruksministern uttryckte nyligen sin oro över FAO:s hungerrapport,
          som visade att hungern i världen har ökat sedan mitten av 1990-talet.
          Sockerexporten till Europa utgör en viktig inkomstkälla för många
          som lever i de länder där hungern förekommer. Sockerhanteringen
          är ofta en viktig pelare för ekonomisk utveckling. Genom att protestera
          mot de föreslagna försämringarna för dessa länders sockerexport
          skulle Sverige kunna göra något konkret för att leva upp till
          sin stolta bekännelse till att bekämpa hungern.
        </p>
        <p xml:id="i-RoDqtqpG6DcMJonLZm91bQ">
          Det finns fler aspekter på den svenska betodlingen som ingår
          i det sydsvenska livsmedelsklustret. Visionen att bygga en stark
          sydsvensk näring kring livsmedelsförädling, livsmedelsforskning
          med mera saboteras om en del av odlingen och förädlingsindustrin
          slås ut.
        </p>
        <p xml:id="i-PXMfGaikK4ygTrCDdLT6aE">
          Utan odling kommer också mer av det öppna landskapet att försvinna
          @ betodlingen är en väsentlig del av åkerbruket i Sydsverige och
          utan betodling återstår färre alternativ för svenskt åkerbruk.
          Gotland är i detta fall särskilt utsatt.
        </p>
        <p xml:id="i-K3y1H1EJesDeRYhrtARxJz">
          Betorna ingår som en del i ett odlingssystem. En god växtföljd
          kräver en mångfald av kommersiella grödor. Betornas biprodukter
          ingår också i ett kretslopp, då dessa biprodukter från sockerbruken
          används som djurfoder och jordförbättringsmedel.
        </p>
        <p xml:id="i-WYhon7bggqWyHyJH7RFL4r">
          Betorna kan också bli ett viktigt bidrag för att försörja transportsektorn
          med ett miljövänligt drivmedel. Etanol är en viktig beståndsdel
          vid uppbyggnaden av alternativa utsläppsfria drivmedelssystem.
          Sockerbetor är effektivare än vete vid framställningen av etanol.
        </p>
        <p xml:id="i-LBm3JWiV9GUTkRCMtTYLim">
          Mot bakgrund av att såväl svensk betodling som de fattigaste
          ländernas sockerrörsodling är hotad vill jag ställa följande frågor
          till jordbruksministern:
        </p>
        <p xml:id="i-PXnRyTCtazQbhFPuD1HAUk">
          1. På vilket sätt har jordbruksministern tagit hänsyn till konsekvenserna
          för svenska betodlare och de fattigaste ländernas sockerrörsodlare
          när regeringen backat upp och drivit på en än mer omfattande reformering
          av marknadsordningarna för socker än vad som nu är för handen?
        </p>
        <p xml:id="i-Wx9MDaufdNkPW6sWz5yLAf">
          2. Vilka åtgärder avser jordbruksministern att vidta för att
          motverka de negativa konsekvenser för svensk sockerbetsodling
          som blir konsekvensen av reformeringen av EU:s sockerpolitik?
          Kommer full kompensation att utgå?
        </p>
        <p xml:id="i-UwT7eK7NwaAeSRqwyYYHhA">
          3. Vilka åtgärder avser jordbruksministern att vidta för att
          skydda de fattiga så kallade MUL- och AVS-ländernas möjligheter
          att exportera socker till EU?
        </p>
        <p xml:id="i-GBBwSHiBaWuexyXJXGjutS">
          4. På vilket sätt avser jordbruksministern att redovisa de ekonomiska
          konsekvenserna för producenterna, i MUL och AVS såväl som i Sverige,
          respektive de stora konsumenterna, i form av bland annat den internationella
          läsk- och godisindustrin, av den linje Sverige driver i förhandlingarna
          kring EU:s sockerreform?
        </p>
        <p xml:id="i-QnjWxUj7vcwsqgn6X87bPc">
          5. Vilka åtgärder avser jordbruksministern att företa för att
          säkra en alternativ användning av sockerbetor för etanolproduktion?
        </p>
      </div>
    </body>
  </text>
</TEI>
