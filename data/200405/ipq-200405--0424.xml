<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0424">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0424</head>
        <author who="i-nX9ipUS8FhkbQHkWWytwf">Ulf Nilsson</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>anställningsvillkor för forskare</topic>
        <docDate when="2005-02-24">den 24 februari</docDate>
        <status when="2005-03-11" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10424</external_id>
        <debate>
          <turn when="2005-03-11 09:51:24" duration="304">Leif Pagrotsky (S)</turn>
          <turn when="2005-03-11 09:56:25" duration="258">Ulf Nilsson (Fp)</turn>
          <turn when="2005-03-11 10:00:39" duration="259">Leif Pagrotsky (S)</turn>
          <turn when="2005-03-11 10:04:54" duration="244">Ulf Nilsson (Fp)</turn>
          <turn when="2005-03-11 10:08:54" duration="263">Leif Pagrotsky (S)</turn>
          <turn when="2005-03-11 10:13:14" duration="132">Ulf Nilsson (Fp)</turn>
          <turn when="2005-03-11 10:15:22" duration="185">Leif Pagrotsky (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:424 av Ulf Nilsson (fp) till utbildnings-
          och kulturminister Leif Pagrotsky om anställningsvillkor för forskare
        </IPQ_title>
      </div>
      <div type="IPQuestionBody">
        <p xml:id="i-D28B85JuWtCDZcp3CtzgQv">
          För ett modernt välfärdssamhälle är det avgörande att framgångsrikt
          kunna konkurrera med tillverkning av varor och tjänster med ett
          högt kunskapsinnehåll. Akademisk forskning av hög kvalitet bidrar
          både direkt och indirekt till ett innovativt och utvecklande samhällsklimat.
          Den socialdemokratiska regeringen har visserligen länge haft som
          mål att Sverige ska vara en ledande forskningsnation, men med
          tanke på anställningsförhållanden och arbetsförhållanden vid universitet
          och högskolor är det svårt att se hur det målet ska kunna uppnås.
        </p>
        <p xml:id="i-Dtjtc8SjvJ6T3scTjYUWeD">
          Starka forskningsmiljöer kräver utrymme för en viss trygghet
          och kontinuitet för att forskningen ska kunna bedrivas långsiktigt.
          Svenska forskningsmiljöer borde attrahera fler utländska forskare
          och samtidigt erbjuda fler begåvade svenska forskare utvecklingsmöjligheter.
          I stället blir framstående svenska disputerade forskare beroende
          av ansökta tidsbegränsade medel, tidsbegränsade anställningar,
          vikariat och projektanställningar.
        </p>
        <p xml:id="i-Kxtjg67Acxgt2J1X2vW2mJ">
          Enligt uppgift från Sveriges Universitetslärarförbund (SULF)
          saknar omkring 40 % av forskare och lärare tillsvidareanställning.
          Dessutom har alltfler doktorander inte någon doktorandtjänst med
          tillhörande sociala förmåner utan studerar på stipendier. För
          dem som har doktorerat är genomsnittstiden sju år innan en fast
          anställning blir aktuell. Enligt tillgänglig statistik drabbas
          särskilt kvinnliga forskare av de otrygga anställningsvillkoren.
          Vid en grundlig genomgång av anställningarna vid Lunds universitet
          av SULF visade det sig att enligt 2003 års statistik var 1 249
          av 3 165 anställda forskare och lärare utan tillsvidareanställning.
          Endast drygt hälften av de kvinnliga forskarna och lärarna innehade
          tillsvidareanställning.
        </p>
        <p xml:id="i-KPadJ33NsCdE9AftmMkqza">
          Inom stora delar av arbetslivet vore det otänkbart med så otrygga
          anställningsformer som erbjuds många av högskolans forskare och
          lärare. Det säger sig självt att långsiktig planering inte är
          möjlig för forskare som har tidsbegränsad anställning. De har
          inte heller möjlighet att ansöka om befordran till lektor eller
          professor.
        </p>
        <p xml:id="i-B6g1i6DQ77WhwM7NJhjoe2">
          En huvudorsak till problemen är att regeringen minskat andelen
          fasta basresurser till starka forskarmiljöer. En viktig uppgift
          borde därför vara att i budgeten öka andelen fasta resurser, det
          vill säga höja fakultetsanslagen. Dessutom borde regeringen redovisa
          varför huvudregeln för svensk arbetsmarknad om tillsvidareanställning
          kan åsidosättas så kraftigt som inom högskolevärlden.
        </p>
        <p xml:id="i-GxWD4hM27he7ohy777MymC">
          Avser ministern att vidta några åtgärder för att öka anställningstryggheten
          i forskningsmiljöerna?
        </p>
      </div>
    </body>
  </text>
</TEI>
