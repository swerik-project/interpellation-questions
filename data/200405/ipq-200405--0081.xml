<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0081">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0081</head>
        <author who="i-pSqD9LHdbNUrj3thRcKhS">Marie Engström</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>kreditgarantiföreningar</topic>
        <docDate when="2004-10-27">den 27 oktober</docDate>
        <status when="2004-11-23" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GS1081</external_id>
        <debate>
          <turn when="2004-11-23 19:22:55" duration="155">Thomas Östros (S)</turn>
          <turn when="2004-11-23 19:25:27" duration="261">Marie Engström (V)</turn>
          <turn when="2004-11-23 19:29:45" duration="120">Thomas Östros (S)</turn>
          <turn when="2004-11-23 19:31:41" duration="158">Marie Engström (V)</turn>
          <turn when="2004-11-23 19:34:15" duration="60">Thomas Östros (S)</turn>
          <turn when="2004-11-23 19:35:04" duration="83">Marie Engström (V)</turn>
          <turn when="2004-11-23 19:36:18" duration="63">Thomas Östros (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:81 av Marie Engström (v) till näringsminister
          Leif Pagrotsky om kreditgarantiföreningar
        </IPQ_title>
      </div>
      <div type="IPQuestionBody">
        <p xml:id="i-4vHDbRCq958hw8nwzdxVFW">
          I diskussionen om att skapa en hållbar tillväxt och fler jobb
          är tillgången till kapital för små och medelstora företag av central
          betydelse. Många undersökningar visar att det många gånger är
          behovet av externt kapital som är en av de främsta förutsättningarna
          för att ett företag ska kunna växa. En aktör som kan komma att
          spela en viktig roll i det sammanhanget är de olika kreditgarantiföreningarna.
        </p>
        <p xml:id="i-XB1qPLCxHjgaSutGv6C4qv">
          I dag byggs kreditgarantiföreningar upp i bland annat Värmland,
          norra Småland, Dalarna, Blekinge och Gävleborg. Nya föreningar
          är under uppbyggnad. Alla är samlade under en paraplyorganisation,
          Sveriges Kreditgarantiföreningar.
        </p>
        <p xml:id="i-AdncwdQhHKUhvrfgLAhkd3">
          Dessa föreningar har en unik möjlighet att arbeta i de regioner
          i landet som inte uppfattas som traditionella storstads- eller
          tillväxtcentrum och där tillgången till riskvilligt kapital många
          gånger är bristfällig. Ett av syftena med verksamheten är att
          skapa ett lokalt eller regionalt engagemang för att på så sätt
          få ett starkt och aktivt näringsliv på orten eller i regionen.
        </p>
        <p xml:id="i-V7QimxfQTHbXQDJCwrRTNs">
          Detta är viktigt inte minst i regioner där till exempel ett stort
          bruk länge varit den dominerande arbetsgivaren. I Värmlands län
          till exempel, där försvarets omstrukturering kan komma att inverka
          negativt på sysselsättningen, skulle en aktiv kreditgarantiförening
          också få stor betydelse i arbetet med att skapa fler arbetstillfällen.
          Föreningarna tillför också andra viktiga delar för företag som
          vill växa såsom rådgivning, mentorer och nya nätverk.
        </p>
        <p xml:id="i-YFqxfXqe1bnAWgGwDPTxU6">
          Kreditgarantiföreningar är en ganska ny företeelse i Sverige
          jämfört med många länder i övriga Europa. Det gör att i det här
          avseendet ligger Sverige långt efter när det gäller att hitta
          alternativa finansieringslösningar. Kreditgarantiföreningarna
          i Europa är också mycket bra exempel på hur privat engagemang
          har kunnat förenas med offentligt stöd.
        </p>
        <p xml:id="i-2ZkaW7mownWJRARLyrz1oz">
          I budgetpropositionen för år 2005 gavs extra anslag till kreditgarantiföreningarna.
          Det är viktiga pengar för uppbyggnad och organisation. För att
          bygga ut verksamheten vidare är det också nödvändigt att se över
          möjligheten till återförsäkring av kreditgarantiföreningarnas
          kapitalbas, liksom att komma åt de strukturfondsmedel som finns
          i syfte att understödja och bygga upp verksamhet.
        </p>
        <p xml:id="i-DrH3o8EWkX1NYBGi7Mw6cA">
          Jag vill fråga näringsministern:
        </p>
        <p xml:id="i-Xq4QhrYLfxfkDGj9zPDJF8">
          1. Vilka åtgärder är statsrådet beredd att vidta för att uppmuntra
          och stödja tillkomsten av och utbyggnaden av kreditgarantiföreningar
          i Sverige?
        </p>
        <p xml:id="i-JHv6i83SMUkZKCmDunV5m3">
          2. Vilka åtgärder är statsrådet beredd att vidta för att se över
          möjligheten till återförsäkring av kreditgarantiföreningarnas
          kapitalbas?
        </p>
      </div>
    </body>
  </text>
</TEI>
