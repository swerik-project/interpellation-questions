<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0252">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0252</head>
        <author who="i-Ga4FaAaNvVxH6nfoR7FVAe">Gunnar Nordmark</author>
        <recipient who="i-4CwyNH4xXJhZj5wdBAzmSY">Laila Freivalds</recipient>
        <topic>avkolonialiseringen av Västsahara</topic>
        <docDate when="2004-12-09">den 9 december</docDate>
        <status when="2005-01-25" byWhom="Laila Freivalds" byWhomId="i-4CwyNH4xXJhZj5wdBAzmSY" status="answered">besvarad</status>
        <external_id source="rdwebb">GS10252</external_id>
        <debate>
          <turn when="2005-01-25 13:52:39" duration="250">Laila Freivalds (S)</turn>
          <turn when="2005-01-25 13:56:38" duration="164">Gunnar Nordmark (Fp)</turn>
          <turn when="2005-01-25 13:59:07" duration="162">Laila Freivalds (S)</turn>
          <turn when="2005-01-25 14:01:35" duration="80">Gunnar Nordmark (Fp)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:252 av Gunnar Nordmark (fp) till utrikesminister
          Laila Freivalds om avkolonialiseringen av Västsahara
        </IPQ_title>
      </div>
      <div type="IPQuestionBody">
        <p xml:id="i-9NDgTRskMiouwtQCnwbVRp">
          Den 18 oktober 2004 förklarade den holländske delegaten vid FN:s
          generalförsamling, inför det utskott som har att hantera frågor
          som berör avkolonialsering, att Europeiska unionens medlemsstater
          hade för avsikt att avstå från att rösta på den resolution som
          avser avkolonialiseringen av Västsahara, såväl i utskottet som
          i generalförsamlingen. Tidigare år har unionen alltid stött denna
          resolution. Som skäl för att inte stödja resolutionen angavs att
          det inte gick att uppnå enighet kring densamma.
        </p>
        <p xml:id="i-ADtKBmopMLWiexTdyGuRta">
          Även om resolutionen ändå kommer att antas, kan det ställningstagande
          som Europeiska unionens medlemsstater gör tolkas som att stödet
          för en lösning som bygger på det västsahariska folkets rätt till
          självbestämmande har minskat.
        </p>
        <p xml:id="i-5fzdhEke9QNZ6jLm7jTVyf">
          Polisario, som är erkänt som det västsahariska folkets legitima
          representanter och utomeuropeiska länder som stöder det västsahariska
          folkets sak, oroas av det ställningstagande som Europeiska unionens
          medlemsstater har tagit.
        </p>
        <p xml:id="i-SDXf7xN7vZHdrCDZgGteoy">
          I den rapport rörande Västsahara som FN:s generalsekreterare
          lämnade till säkerhetsrådet den 20 oktober 2004 konstaterar generalsekreteraren
          att en överenskommelse om fredsplanen för självbestämmande för
          det västsahariska folket, den så kallade Baker II-planen, var
          mer avlägsen nu än vid tiden för generalsekreterarens förra rapport
          från april i år.
        </p>
        <p xml:id="i-P3bPmFEpFo79kydNnuY7uA">
          Den 28 oktober 2004 fattade säkerhetsrådet beslut om att förlänga
          mandatet för MINURSO (the United Nations Mission for the Referendum
          in Western Sahara) till den 30 april 2005. Efter detta datum framstår
          en förlängning av MINURSO:s mandat som alltmer osäker. Samtidigt
          framstår situationen för de västsaharier som i snart 30 år levt
          i flyktinglägren utanför Tindouf i Algeriet som alltmer ohållbar.
        </p>
        <p xml:id="i-Vx8R7EnewTJTXKfEtvb2u9">
          Mot denna bakgrund vill jag därför fråga utrikesministern följande:
        </p>
        <p xml:id="i-4884E2dPKQw4KYAbVPKBvP">
          Vilka åtgärder avser utrikesministern att vidta för att Europeiska
          unionen mer aktivt ska agera för genomförandet av den av FN antagna
          fredsplanen för självbestämmande för det västsahariska folket,
          den så kallade Baker II-planen?
        </p>
        <p xml:id="i-yuz7S4jboMSVHEx5nnmyu">
          Vilka åtgärder avser utrikesministern att vidta från svensk sida
          för att åstadkomma en fredlig utveckling som bygger på självbestämmande
          för det västsahariska folket?
        </p>
      </div>
    </body>
  </text>
</TEI>
