<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0223">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0223</head>
        <author who="i-839FvTzHpvrdX4J7ckfWSt">Sven Brus</author>
        <recipient who="i-8NR1Z8tejozuay7fUnQPDP">Barbro Holmberg</recipient>
        <topic>kristna konvertiter från Iran</topic>
        <docDate when="2004-11-29">den 29 november</docDate>
        <status when="unknown" byWhom="Barbro Holmberg" byWhomId="i-8NR1Z8tejozuay7fUnQPDP" status="answered">besvarad</status>
        <external_id source="rdwebb">GS10223</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:223 av Sven Brus (kd) till statsrådet
          Barbro Holmberg om kristna konvertiter från Iran
        </IPQ_title>
      </div>
      <div type="IPQuestionBody">
        <p xml:id="i-PQ4HG3PaJ2x7HXMeU6hzHu">
          Enligt det islamiska rättssystemet sharia, som gäller i Iran,
          är konversion från islam till annan religion förbjuden. Brottet
          bestraffas med döden. Fram till och med 1995 beviljades därför
          kristna konvertiter från Iran asyl i Sverige. Sedan 1996 ses dock
          inte längre konversion som grund för asyl. De två huvudsakliga
          argumenten för denna förändring är att så länge konversionen förblir
          en privat angelägenhet riskerar man inte att bli föremål för myndigheternas
          intresse samt att även om sharia-rätten officiellt stadgar dödsstraff
          för konversion har endast ett utdömts.
        </p>
        <p xml:id="i-7EeEadket88k6ohcxzds3s">
          I ett regeringsbeslut från maj 1998 (reg. 85@98) uttalas följande
          med anledning av konversion: "Den i praktiken rådande situationen
          i Iran skiljer sig dock från det intryck dess gällande islamska
          rätt skapar. Detta gäller till exempel förhållningssättet mot
          kovertiter som erfarenhetsmässigt inte blivit utsatta för rättsliga
          ingripanden enligt sharia-rätten när de återvänt till Iran."
        </p>
        <p xml:id="i-HTeghjkp8dbV1L8LfCmSuh">
          Islam genomsyrar det iranska samhället vilket innebär att religionen
          präglar arbetslivet, det sociala livet och familjelivet. Var och
          en som inte deltar i bön noteras och löper risk att rapporteras
          till myndigheterna. Medborgarna kontrolleras av islamiska kontrollanter
          som har rätt att stoppa människor på gatan och förhöra dem. Vid
          ansökan till skolor, universitet, armén och vid anställningar
          i statliga verk måste man uppge sin religiösa tillhörighet. Att
          behålla sin kristna tro blir då en fråga om ständig rädsla för
          upptäckt. Rapporter från bland annat UNHCR visar att konvertiter
          "försvinner" och sannolikt dödas. Ser man till den totala bilden
          där repression, förtryck och mord utövas mot oliktänkande på alla
          nivåer i samhället kan avsaknaden av offentliga avrättningar av
          konvertiter inte rimligen sägas bevisa en existerande rättstrygghet
          för den som konverterar.
        </p>
        <p xml:id="i-7YYAcqX6jMDHsz3aJskxMm">
          Vilka åtgärder avser statsrådet att vidta för att säkerställa
          att iranska konvertiter, mot ovanstående bakgrund, får en rättvis
          asylprövning?
        </p>
      </div>
    </body>
  </text>
</TEI>
