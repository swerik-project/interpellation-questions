<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0535">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0535</head>
        <author who="i-TGAeNgQV9rZoovTn5C8JAd">Lena Adelsohn Liljeroth</author>
        <recipient who="i-V19ff9MeDZhTGpv5xEprbu">Leif Pagrotsky</recipient>
        <topic>konstnärliga högskoleutbildningar</topic>
        <docDate when="2005-04-19">den 19 april</docDate>
        <status when="2005-05-09" byWhom="Leif Pagrotsky" byWhomId="i-V19ff9MeDZhTGpv5xEprbu" status="answered">besvarad</status>
        <external_id source="rdwebb">GS10535</external_id>
        <debate>
          <turn when="2005-05-09 12:55:52" duration="219">Leif Pagrotsky (S)</turn>
          <turn when="2005-05-09 12:59:27" duration="233">Lena Adelsohn Liljeroth (M)</turn>
          <turn when="2005-05-09 13:03:16" duration="243">Leif Pagrotsky (S)</turn>
          <turn when="2005-05-09 13:07:15" duration="167">Lena Adelsohn Liljeroth (M)</turn>
          <turn when="2005-05-09 13:09:58" duration="77">Leif Pagrotsky (S)</turn>
          <turn when="2005-05-09 13:11:11" duration="85">Lena Adelsohn Liljeroth (M)</turn>
          <turn when="2005-05-09 13:12:32" duration="163">Leif Pagrotsky (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:535 av Lena Adelsohn Liljeroth (m) till
          utbildnings- och kulturminister Leif Pagrotsky om konstnärliga
          högskoleutbildningar
        </IPQ_title>
      </div>
      <div type="IPQuestionBody">
        <p xml:id="i-MnmHitn6oG6768KY7RcJxT">
          Kultur "suger". Det är bra, inte minst därför att kultur både
          är @ och ger @ tillväxt.
        </p>
        <p xml:id="i-AogfZcUnKrhsv7aj8VPZo9">
          Intresset för de konstnärliga högskoleutbildningarna inom teater,
          musik, konst, dans och film ökar, men antalet fasta jobb inom
          den kulturskapande sektorn minskar. Denna trend lär fortsätta.
        </p>
        <p xml:id="i-B8vsEMC2yEmoMMaW7QQyEr">
          Många kulturskapare måste försörja sig som frilansare, det vill
          säga bli egna företagare, något de sällan får några praktiska
          verktyg för under sin mångåriga utbildning.
        </p>
        <p xml:id="i-NsrrggG6Pk3oqZHywqvhRA">
          Många studenter tror att konstnärlig kvalitet i sig är tillräckligt
          säljande. Men så är det sällan. Baskunskaper i juridik, elementär
          bokföring, skatter, egen marknadsföring, avtalsskrivande och försäljning
          är i dag ofta nödvändiga för att kunna överleva som kulturskapare.
        </p>
        <p xml:id="i-AgXetGFtuPH4iUNzAjv5tM">
          Men i vilken utsträckning lärs sådant ut på de konstnärliga utbildningarna?
        </p>
        <p xml:id="i-UtmkzP2c5UefFueZwmmSHi">
          Jag har bett Riksdagens utredningstjänst att undersöka detta
          och resultatet är tämligen magert.
        </p>
        <p xml:id="i-GvNH6F3uRhCqTENKWL8hMo">
          En yrvaken insikt finns på några håll, men fortfarande handlar
          det om att studenten, efter 3@4 års kvalificerad konstnärlig fördjupning,
          får en eller möjligen ett par "överlevnadsveckor", som inte sällan
          mest verkar gå ut på hur man söker stipendier och bidrag.
        </p>
        <p xml:id="i-D5fm75LMxNiTRmxq6aruMt">
          Stockholms musikpedagogiska institut har "sporadiska inslag av
          marknadsföring till studenterna, men ingen bokföring". Kungliga
          Konsthögskolan (KKH) har en grundläggande ekonomikurs på två dagar
          (!) som dock inte är obligatorisk. Så här svarar till exempel
          KKH på frågan från Riksdagens utredningstjänst:
        </p>
        <p xml:id="i-LcvLbMVte2eyWie53jmarK">
          "En av våra stora svårigheter i arbetet med de yrkesförberedande
          kurserna har varit att budgeten för de yrkesförberedande kurserna
          varit liten. I budgetarbetet har man, då man tvingats göra nedskärningar,
          vid beslut prioriterat de konstnärliga kurserna före yrkesförberedande
          kurser."
        </p>
        <p xml:id="i-9SU4677SW7SaaGKk5p9SY9">
          Lika magert är det inom Konstfack och flera andra konstnärliga
          högskoleutbildningar.
        </p>
        <p xml:id="i-CaGia8poq682QcYESj5eBc">
          Men arbete kommer i allt högre utsträckning att bli något som
          vi själva måste skapa, det gäller i synnerhet för konstnärliga
          och kreativa yrken. I annat fall väntar kanske arbetslöshet eller
          omskolning.
        </p>
        <p xml:id="i-FD3HSG1Sf7TYyAsoi6tt71">
          Med anledning av detta vill jag fråga utbildnings- och kulturminister
          Leif Pagrotsky:
        </p>
        <p xml:id="i-WvTjYbcyihg65PbjrYG7iL">
          Vad är ministern beredd att göra för att baskunskaper i entreprenörskap
          och ekonomi ska få betydligt större utrymme i de konstnärliga
          högskoleutbildningarna?
        </p>
      </div>
    </body>
  </text>
</TEI>
