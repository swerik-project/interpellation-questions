<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0325">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0325</head>
        <author who="i-AyN7HRP1y38PeQoLunJifb">Jörgen Johansson</author>
        <recipient who="i-9fdWbFK67588CD12XaNZBq">Sven-Erik Österberg</recipient>
        <topic>kommunernas bredbandssatsningar</topic>
        <docDate when="2005-01-24">den 24 januari</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10325</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:325 av Jörgen Johansson (c) till statsrådet
          Sven-Erik Österberg om kommunernas bredbandssatsningar
        </IPQ_title>
      </div>
      <div type="IPQuestionBody">
        <p xml:id="i-LV5CXigFwESM25ndzXywVb">
          Den nödvändiga utbyggnad av bredband som just nu pågår baseras
          på en överenskommelse mellan regeringen och Svenska Kommunförbundet
          från 2001. Överenskommelsen innebär att kommunerna åtar sig att
          bygga bredband i de områden där marknaden av kommersiella skäl
          inte bygger ut, under förutsättning att de får statligt stöd.
          Tyvärr bryter regeringen nu denna uppgörelse.
        </p>
        <p xml:id="i-VTB6Wvxov4MBVdERbNXqpv">
          Regeringen tog i december beslutet att frysa inne de pengar som
          utlovats till kommunernas bredbandssatsningar. Det betyder att
          kommunerna går miste om ca 400 miljoner kronor under 2005. Anledningen
          till regeringens beslut är att de inte klarar av att hålla statens
          utgiftstak och därför måste man ändra på de förutsättningar som
          tidigare getts våra kommuner och i förlängningen medborgarna.
        </p>
        <p xml:id="i-DnUwUiy537BBwgU7cLMFH6">
          Många kommuner har investerat stora summor för att ge sina invånare,
          företag och offentliga organ förutsättningar att hänga med i IT-utvecklingen.
          En frysning av bredbandspengarna betyder att kommunerna hamnar
          i en besvärlig situation. I många fall har de redan tecknat avtal
          med bredbandsleverantörer. Dessa avtal måste fullföljas även när
          staten bryter sitt avtal. Med andra ord, kommuninvånarna får sämre
          kommunal service när de måste låna pengar till staten för att
          rädda statsfinanserna.
        </p>
        <p xml:id="i-RmgwXMiPZScjoc4BefNayY">
          Några regler om inskränkningar i utbetalningen av bredbandspengarna
          ingår inte i det avtal som finns mellan kommunerna och regeringen.
          Alltså borde ett sådant här beslut inte kunnat fattas utan nya
          överläggningar mellan parterna. Nu lovas det att pengarna ska
          komma under 2006 i stället. Men tilliten har försvunnit. Avtalsbrottet
          betyder att ingen kommer att våga investera under nästa år. Detta
          eftersom det inte går att lita på att det blir några pengar då
          heller.
        </p>
        <p xml:id="i-BsXJM7PihTcRy5bwi3bxzP">
          Därför vill jag fråga statsrådet:
        </p>
        <p xml:id="i-Mcp8aZZEhacE67r98H1CUe">
          1. Vilka åtgärder avser statsrådet att vidta för att kommuninvånarna
          inte ska behöva få sämre kommunal service på grund av att regeringen
          inte klarar av att hålla sina avtal?
        </p>
        <p xml:id="i-DcQJZvNSZ669d3ZYgNRk4G">
          2. Vilka åtgärder avser statsrådet att vidta för att bredbandspengarna
          verkligen betalas ut under 2006?
        </p>
      </div>
    </body>
  </text>
</TEI>
