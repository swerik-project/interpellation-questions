<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0250">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0250</head>
        <author who="i-24CbHNwsRznss4Yas6HseU">Anita Brodén</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>antalet dödade i trafiken</topic>
        <docDate when="2004-12-09">den 9 december</docDate>
        <status when="unknown" byWhom="Ulrica Messing" byWhomId="i-L7Ay5GaFaMutWEX7utMv62" status="answered">besvarad</status>
        <external_id source="rdwebb">GS10250</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:250 av Anita Brodén (fp) till statsrådet
          Ulrica Messing om antalet dödade i trafiken
        </IPQ_title>
      </div>
      <div type="IPQuestionBody">
        <p xml:id="i-VeM6XNv2Fo9PXukDLh2c8f">
          Under den senaste tiden har flera trafikolyckor skett i samband
          med att barn stigit av sina skolbussar. I Falun, Kungsbacka och
          Örnsköldsvik har dessa tragiska olyckor skett där tre skolbarn
          under kort tid mist sina liv. Kommunförbundet har nu reagerat
          och kräver en hastighetsbegränsning på 30 km/tim för bilar som
          passerar bussar som håller på att lämna eller ta ombord skolbarn.
          Visst vore detta ett steg i rätt riktning men frågan är om det
          räcker.
        </p>
        <p xml:id="i-7PugqHWrFo4ZPJVWNCbLPT">
          I delar av USA har man en betydligt tuffare lagstiftning på detta
          område. Man kräver stoppförbud för bilar i båda riktningar när
          skolbussar stannar för att lämna eller ta ombord skolbarn. Bussarna
          är lätt igenkännliga och tydligt skyltade.
        </p>
        <p xml:id="i-HTqDiTUn6FkCohWoLSpJT5">
          I oktober 1997 beslutade riksdagen att nollvisionen ska gälla
          för vägtrafiken i Sverige. Nollvisionen är själva grunden för
          trafiksäkerhetsarbetet. Den är en bild av en önskad framtid där
          ingen dödas eller skadas allvarligt i vägtrafiken. Nollvisionen
          utgår från att olyckor inte alltid kan förhindras, eftersom människor
          ibland gör misstag. Vägar, gator och fordon måste därför utformas
          så att misstagen inte leder till döden eller allvarliga personskador.
          Risken för att olyckor ska inträffa minskar om alla trafikanter
          får ökad insikt i hur viktigt det är med ett säkert beteende i
          trafiken.
        </p>
        <p xml:id="i-JU3obtPZRApa6JQpkAjEDC">
          Nollvisionen har tillfört trafiksäkerhetsarbetet nya inslag som
          bygger på att minimera följderna av mänskliga misstag. Det har
          lett till en omprövning av vilka åtgärder som ska prioriteras.
          Nollvisionen har dock inneburit en hopblandning av vision och
          mål, vilket i sin tur skapat orealistiska förväntningar på stora
          trafiksäkerhetseffekter på kort tid.
        </p>
        <p xml:id="i-M6nQsT1sarYVBxGt1ym7Qf">
          Trafiksäkerhetstrenderna behöver analyseras och nollvisionen
          utvärderas och revideras på nationell nivå. Sedan Sveriges riksdag
          antog nollvisionen 1997 har både mycket och lite hänt. Kunskapen
          på området har ökat och åtgärder i nollvisionsarbetet har i vissa
          fall gett önskat resultat, medan det på andra områden inte gett
          något utslag alls. För att det fortsatta nollvisionsarbetet ska
          få önskad effekt krävs att en oberoende och kritisk granskare
          utvärderar gjorda insatser. Beslutsfattare på olika nivåer och
          i olika organisationer kan då dra slutsatser baserade på fakta
          för att de ska kunna prioritera rätt och förstå innebörden och
          ansvaret av en antagen nollvision.
        </p>
        <p xml:id="i-AJn8KKpNxi9rphPe7uvgpr">
          Inom en femtonårsperiod kan trafikskadorna bli den fjärde vanligaste
          dödsorsaken i världen. Med gemensamma krafttag kan vi dock vända
          den utvecklingen i Sverige.
        </p>
        <p xml:id="i-Ae3rMi53fPE9YYchCFQyRy">
          Nyligen diskuterades nollvisionen i riksdagen och kraftfulla
          åtgärder utlovades såväl inom säkerställande av vägar som satsning
          på att stävja både alkoholrelaterade och hastighetsrelaterade
          olycksorsaker. Det är gott och väl @ frågan är om det är tillräckligt.
        </p>
        <p xml:id="i-LejWVSsLfZnY9Q8AztXHDK">
          Är statsrådet beredd att se över möjligheterna till en lagstiftning
          liknande den amerikanska, i Sverige för att minska antalet dödade
          och svårt skadade i trafiken?
        </p>
        <p xml:id="i-TEo2onX2uRUmCF14BvcuDR">
          Kommer statsrådet vidare att låta en oberoende granskare utvärdera
          åtgärderna som vidtagits enligt nollvisionen?
        </p>
      </div>
    </body>
  </text>
</TEI>
