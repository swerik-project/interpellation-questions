<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0479">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0479</head>
        <author who="i-DDTGf6wkyXKiMd3kYJ4KQv">Anne Ludvigsson</author>
        <recipient who="i-PzNviXpYSimQsvSkF9CmDz">Thomas Östros</recipient>
        <topic>konkurrenslagen</topic>
        <docDate when="2005-03-17">den 17 mars</docDate>
        <status when="2005-04-22" byWhom="Thomas Östros" byWhomId="i-PzNviXpYSimQsvSkF9CmDz" status="answered">besvarad</status>
        <external_id source="rdwebb">GS10479</external_id>
        <debate>
          <turn when="2005-04-22 10:11:25" duration="214">Thomas Östros (S)</turn>
          <turn when="2005-04-22 10:14:55" duration="284">Anne Ludvigsson (S)</turn>
          <turn when="2005-04-22 10:19:36" duration="152">Thomas Östros (S)</turn>
          <turn when="2005-04-22 10:22:04" duration="144">Anne Ludvigsson (S)</turn>
          <turn when="2005-04-22 10:24:24" duration="83">Thomas Östros (S)</turn>
          <turn when="2005-04-22 10:25:43" duration="176">Anne Ludvigsson (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:479 av Anne Ludvigsson (s) till näringsminister
          Thomas Östros om konkurrenslagen
        </IPQ_title>
      </div>
      <div type="IPQuestionBody">
        <p xml:id="i-6Yo2r6TH2Y8bpRYzzVR5BR">
          Konkurrenslagens syfte är att slå vakt om de samhällsekonomiska
          och konsumentpolitiska intressena av effektiv konkurrens. Dagligvaruhandeln
          är ett område där särskilt fokus har riktats mot bristande konkurrens
          och den höga prisnivån jämfört med övriga EU-länder.
        </p>
        <p xml:id="i-8NX3YqD4HKuf3VFChpxbpe">
          I september förra året uppmärksammade jag att Vivo Stockholm
          med drygt 80 livsmedelsbutiker skulle lämna ett mångårigt samarbete
          med Axfood och i stället anlita Bergendahls som grossist. Händelsen
          väckte stor uppmärksamhet och många som jag talat med betraktar
          vad som skett som den största förändringen i svensk dagligvaruhandel
          på flera decennier. Genom Vivo Stockholms beslut uppstod ett fjärde,
          fritt block i svensk dagligvaruhandel.
        </p>
        <p xml:id="i-7cqPKpsEqx8Adouoqehfdz">
          Anledningen till handlarnas beslut visade sig vara ett långvarigt
          missnöje med den service och de kommersiella villkor som Axfood
          erbjöd. Axfood har uttalat att de har som mål att ha 75 % egen
          detaljhandel och att av sortimentet i deras butiker till 25 %
          ska bestå av egna märkesvaror (EMV). Vi-handlarna, som de forna
          Vivo-handlarna nu heter, strävar efter lokal anpassning och har
          därför för kundernas skull valt att helt avstå från egna märkesvaror.
          Namnbytet till Vi-handlarna beror på att Axfood äger varumärket
          Vivo och att de förbjöd utbrytarna att nyttja det.
        </p>
        <p xml:id="i-6ZemLYo78ZtHpYX7WrfGhk">
          Svensk dagligvaruhandel fungerar i dag så att grossisterna genom
          olika IT-system i realiteten låser fast detaljhandlarna och kan
          utöva stark kontroll och makt i stort och smått. Det är mycket
          svårt att byta grossist eftersom det kräver stora investeringar
          i nya informationssystem. I realiteten kan grossisterna i minsta
          detalj påverka såväl prissättning som val av sortiment.
        </p>
        <p xml:id="i-UjcLL2HA3UDU2uwago1T2E">
          I flera år har Axfood utnyttjat sin dominerande ställning gentemot
          Vi-handlarna genom att vid ett flertal tillfällen höja priserna
          utan att ens bry sig om att förhandla. Axfoods satsning på egna
          varumärken har också inneburit att de varor som Vi-handlarna velat
          ha i sina butiker antingen strukits ur sortimentet eller blivit
          föremål för kraftiga prishöjningar.
        </p>
        <p xml:id="i-75cAVtXuEsXhewgw3V1RLG">
          Utöver den kontroll som grossisten kan utöva genom IT-system
          finns också en riklig flora av samarbetsavtal i branschen där
          handlarna förbinder sig att ha grossisten som huvudleverantör
          under förutsättning att det erbjuds "konkurrenskraftiga villkor".
          Axfood är dessutom i många fall kontraktsinnehavare i de hyresavtal
          som handlarna ytterst är beroende av.
        </p>
        <p xml:id="i-YLcdN6oxbXphhYVuAtiJaP">
          Axfood har vid flera tillfällen offentligt hotat Vi-handlarna
          med rättsliga åtgärder om de inte ger upp sin kamp och går tillbaka
          till Axfood som grossist. I tidningsartiklar har Axfoods ledning
          gjort gällande att samarbetsavtalen gör det möjligt för Axfood
          att närsomhelst kunna tvångsköpa Vi-butiker. I slutet av 2004
          blev också ett antal handlare uppsagda av Axfood från sina hyreskontrakt
          som straff för att man valt en annan grossist. Enligt uppsägningen
          ska Axfood från september 2005 starta egen detaljhandelsverksamhet
          i lokalerna. Axfoods aggressiva beteende har skapat oro i handlarleden
          och skulle om planerna fullföljs förstärka dagligvaruhandelns
          koncentration till tre grossistledda handelsblock. Detta trots
          tillkomsten av Lidl.
        </p>
        <p xml:id="i-EV2TPSMcpQ7Rqb3SEpFAkT">
          I teorin kan man säga att Vi-handlarna när man fattade beslut
          att byta grossist kunde välja att köpa från ICA (ca 50 % av den
          rapporterade omsättningen), Coop (ca 22 %), Axfood (ca 23 %),
          Bergendahls (ca 5 %) eller ett antal mindre grossister. Teoretiskt
          skulle Axfood således inte anses ha en dominerande ställning.
          I realiteten har dock Axfood en dominerande ställning på den marknad
          som är möjlig för Vi-handlarna, den så kallade relevanta marknaden.
        </p>
        <p xml:id="i-VNcGuuDepTDSdFfvNVTXio">
          Coop säljer nämligen inte till fria handlare och ICA ställer
          för leveranser krav på att Vivo-handlarna för att kunna bli kunder
          skulle tvingas ge upp sin frihet och inordna sig i något av ICA:s
          butikskoncept. Vi-handlarna hade egentligen bara att välja mellan
          Axfood och Bergendahls. På den för Vi-handlarna relevanta marknaden
          @ knappt 30 % av den svenska dagligvarumarknaden @ har Axfood
          därför en dominerande ställning.
        </p>
        <p xml:id="i-ErWeGAXoH38a8hs2vdmthC">
          Vi-handlarna har anmält Axfood till Konkurrensverket. I anmälan
          framhålls att Axfood missbrukar sin dominerande ställning genom
          att hänvisa till samarbetsavtal som tecknats under andra förutsättningar
          och för andra syften. Dessa avtal har för övrigt i andra sammanhang
          ogiltigförklarats av konkurrensverket. Dessutom vill Vi-handlarna
          att Konkurrensverket hindrar Axfood att säga upp Vi-handlare för
          avflyttning från butikslägen med motiveringen att man brutit mot
          de så kallade samarbetsavtalen. Vi-handlarna anser kort sagt att
          Axfoods agerande förhindrar en fri konkurrens, en uppfattning
          som jag delar.
        </p>
        <p xml:id="i-UbCYXDFYGGCsgJJ8ajjtLf">
          Vi-handlarnas agerande innebär försök att komma ifrån nuvarande
          blockbildning och öka konkurrensen på den svenska dagligvarumarknaden.
          Det fria block som nu bildats har inneburit att det för konsumenterna
          skapats alternativ till de tre gamla blocken och deras ambitioner
          att profitera på egna varumärken. Nu finns ett alternativ för
          handlare som inte vill inordna sig i en hård central styrning
          utan hellre anpassar priser och sortiment till den lokala marknaden,
          till gagn både för konsumenter och inhemsk livsmedelsindustri.
        </p>
        <p xml:id="i-3nvyDBWM9R4N1PAMwSgD4r">
          Att näringsministern uppskattar en utveckling som leder till
          ökad konkurrens och valfrihet på den svenska dagligvarumarknaden
          tar jag för givet. Man kan dock befara att konkurrenslagstiftningen
          och dess tillämpning i hög grad går i otakt med den faktiska utvecklingen
          på den svenska dagligvarumarknaden.
        </p>
        <p xml:id="i-AQJVNvrDL9iFP2FQH7qE3U">
          Med hänvisning till ovanstående undrar jag om näringsministern
          avser att se över konkurrenslagstiftningen så att:
        </p>
      </div>
    </body>
  </text>
</TEI>
