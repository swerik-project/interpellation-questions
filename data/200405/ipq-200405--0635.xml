<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0635">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0635</head>
        <author who="i-D6hrZCxPVTQxPgXvGFfuJ7">Ulf Sjösten</author>
        <recipient who="i-STyFs6Gu3boin31eFp1bNM">Thomas Bodström</recipient>
        <topic>ytterligare polishögskolor i Sverige</topic>
        <docDate when="2005-05-23">den 23 maj</docDate>
        <status when="unknown" byWhom="Thomas Bodström" byWhomId="i-STyFs6Gu3boin31eFp1bNM" status="answered">besvarad</status>
        <external_id source="rdwebb">GS10635</external_id>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:635 av Ulf Sjösten (m) till justitieminister
          Thomas Bodström om ytterligare polishögskolor i Sverige
        </IPQ_title>
      </div>
      <div type="IPQuestionBody">
        <p xml:id="i-MLj9CD2z1SHjYM6nM6hvA9">
          Justitieministern har nyligen slagit fast att det kommer att
          behövas ytterligare polishögskolor i Sverige för att klara de
          mål som regeringen har satt upp när det gäller antalet poliser.
          I uttalandet tryckte också justitieministern på vikten av att
          integrera polisutbildningen med övrig högskoleutbildning.
        </p>
        <p xml:id="i-YHnjiowrw8qMuTQK5nAKkw">
          Eftersom jag har framfört just dessa synpunkter till det ansvariga
          statsrådet vid ett flertal tillfällen, delar jag dessa konstateranden
          men noterar också att insikten har kommit sent.
        </p>
        <p xml:id="i-W4rEprNhnEEkuRWLpUvg9p">
          Ingen har kunnat undgå den senaste tidens rubriker om obegripliga
          och brutala våldsbrott som drabbar alltfler människor i vårt land.
          Dessa grova våldsbrott utgör extrema exempel på vad som kan hända
          när viktiga delar av samhällsskyddet tillåts att försvinna.
        </p>
        <p xml:id="i-2DUoAu9CsebyG2YQ7eFZyo">
          Följden blir att människors trygghet i vardagen blir allt sämre.
        </p>
        <p xml:id="i-7zadk3ZnfpAmghkfXQXFdD">
          Problemen med ett rättsväsende på reträtt är dock bredare än
          de många braskande tidningsrubrikerna. Vanliga människor känner
          ofta att rättsväsendet inte förmår att skydda dem, eller hjälpa
          dem när brott begåtts. Det kan gälla allvarliga brott mot liv
          och hälsa men också brott i vardagen, de som drabbar så många
          av oss @ bostadsinbrott, bil- och cykelstölder, som alla i sig
          innebär en kränkning av den drabbades integritet.
        </p>
        <p xml:id="i-F6UbzJah3Ngr5zch9FYZUK">
          Ett kraftigt ökat droganvändande bland unga människor skapar
          många brott men leder också många in i ett missbruksbeteende som
          de aldrig förmår att bryta.
        </p>
        <p xml:id="i-BJLrj7wrqi8Em38fYRMZ6m">
          Många talar i dag om vikten av att öka antalet poliser i Sverige.
          Vid utgången av 2002 fanns det på pappret 16 149 poliser i Sverige.
          Drygt 50 % av dessa poliser är över 45 år och många äldre poliser
          måste arbeta dygnets alla timmar på grund av personalbrist. Det
          har inneburit att sjukfrånvaro och ohälsa har blivit ett allt
          större problem inom poliskåren. Det är framför allt långtidssjukskrivningarna
          som svarar för ökningen av sjukfrånvaron som 2002 i genomsnitt
          uppgår till 3,5 veckor per arbetstagare. Detta motsvarar 1 500
          årsarbetskrafter.
        </p>
        <p xml:id="i-RJGBEAYLcZgFsWyACYfb6u">
          Detta tillsammans med förtida pensioneringar och tvånget för
          polispersonal att utföra andra arbetsuppgifter än de rent polisiära
          gör att antalet poliser i aktiv polisiär tjänst är långt mindre
          än det officiellt angivna antalet.
        </p>
        <p xml:id="i-2KiLe7nw7wAoQq6mSBm6b3">
          Socialdemokraterna har sagt sig ha ambitionen att utbilda 4 000
          nya poliser. Moderaternas förslag talar om 20 000 poliser i Sverige
          inom några år. Problemet är att de poliser som nyutbildas inte
          på något sätt motsvarar en nettoökning av antalet poliser.
        </p>
        <p xml:id="i-GLgMQ4dy8iH9FSGeZuMpj4">
          Många polisdistrikt saknar medel för att driva sin verksamhet
          på dagens nivå, vilket har påverkat möjligheten att anställa de
          nyutbildade poliserna. Enligt uppgift finns det polisdistrikt
          som aktivt måste förtidspensionera poliser för att skapa utrymme
          att anställa polisaspiranter. Om detta stämmer är det ett flagrant
          slöseri med kompetens och yrkeskunnande inom poliskåren.
        </p>
        <p xml:id="i-6NVr8fk4gRe2BsUJVJE3JM">
          Åren 1999 och 2000 minskade antalet poliser i Sverige med 228
          respektive 112 för att åren 2001 och 2002 öka med 31 respektive
          29.
        </p>
        <p xml:id="i-AfG7Fftx7GCvV8YTSCLAWt">
          Nettoökningen av antalet poliser är osäker och har hittills varit
          ytterst begränsad. Som tidigare sagts är polispersonalen åldrad
          och stora pensionsavgångar väntar. Därmed kommer utbildningskapacitet
          för polisutbildningen i fokus.
        </p>
        <p xml:id="i-15Kxi3meeYAKUt2Y38gN4t">
          Mycket tyder på att det kommer att behövas ytterligare en polishögskola
          i Sverige förutom de befintliga i Solna, Umeå och Växjö för att
          under en överblickbar framtid kunna bygga upp den svenska poliskåren.
        </p>
        <p xml:id="i-Fd5PpYZiDsLJ97SZ4f7E5r">
          En fjärde polishögskola bör placeras inom Västra Götalands polisdistrikt,
          där rekryteringsunderlaget och tillgången på polisiär lärarkapacitet
          är mycket bra.
        </p>
        <p xml:id="i-PH4U1oHrgRhqZ5uQPLuwBu">
          När diskussionen om en fjärde polishögskola var aktuell för några
          år sedan presenterade Högskolan i Borås en stark kandidatur, som
          i hög grad byggde på en utbildning som var starkt integrerad med
          professionen. Det fanns också ett färdigt utbildningskoncept för
          en polisutbildning i Borås.
        </p>
        <p xml:id="i-SRaWibVHRDGsgy9tA2v1mN">
          Jag vill ställa följande frågor till justitieministern:
        </p>
        <p xml:id="i-GQtVsjeBXsi4WkUfd4T4fN">
          1. Vilka åtgärder avser justitieministern att vidta för att öka
          utbildningskapaciteten för poliser i Sverige?
        </p>
        <p xml:id="i-F5BskUqNBt7935HJNdekPW">
          2. I vilken del av Sverige avser justitieministern att verka
          för att en fjärde polishögskola placeras?
        </p>
        <p xml:id="i-EpEJXtELpLK8BSNCUavQ3J">
          3. Avser justitieministern att verka för att tidigare förslag
          om polisutbildning lyfts fram i en eventuell process för ytterligare
          polisutbildning i Sverige?
        </p>
        <p xml:id="i-7XZ5LcDJYXhPs5iDQMoGmr">
          4. Vilka åtgärder avser justitieministern att vidta för att klarlägga
          omständigheterna kring de förtida pensioneringar av poliser som
          enligt uppgift nu sker i Sverige?
        </p>
      </div>
    </body>
  </text>
</TEI>
