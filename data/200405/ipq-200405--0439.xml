<?xml version='1.0' encoding='utf-8'?>
<TEI xmlns="http://www.tei-c.org/ns/1.0" xml:id="ipq-200405--0439">
  <teiHeader>
    <fileDesc>
      <titleStmt>
        <title>Interpellation Question</title>
      </titleStmt>
      <publicationStmt>
        <authority>SWERIK PROJECT</authority>
      </publicationStmt>
      <sourceDesc>
        <bibl>
          <title>Interpellation Question</title>
        </bibl>
      </sourceDesc>
    </fileDesc>
    <encodingDesc>
      <editorialDecl>
        <correction>
          <p>No correction of source texts was performed.</p>
        </correction>
      </editorialDecl>
    </encodingDesc>
  </teiHeader>
  <text>
    <front>
      <div type="preface">
        <head>ipq-200405--0439</head>
        <author who="i-17NC28Tx5CZ5mzwYAUHKqv">Monica Green</author>
        <recipient who="i-L7Ay5GaFaMutWEX7utMv62">Ulrica Messing</recipient>
        <topic>spam</topic>
        <docDate when="2005-03-04">den 4 mars</docDate>
        <status when="2005-04-12" byWhom="Ann-Christin Nykvist" byWhomId="i-HhkgRHGRURfXTuftg1jHSf" status="answered">besvarad</status>
        <external_id source="rdwebb">GS10439</external_id>
        <debate>
          <turn when="2005-04-12 19:55:20" duration="336">Ann-Christin Nykvist (S)</turn>
          <turn when="2005-04-12 20:00:53" duration="208">Monica Green (S)</turn>
          <turn when="2005-04-12 20:04:18" duration="233">Ann-Christin Nykvist (S)</turn>
          <turn when="2005-04-12 20:08:09" duration="97">Monica Green (S)</turn>
          <turn when="2005-04-12 20:09:42" duration="105">Ann-Christin Nykvist (S)</turn>
        </debate>
      </div>
    </front>
    <body>
      <div type="IPQuestionHeader">
        <IPQ_title>
          Interpellation 2004/05:439 av Monica Green (s) till statsrådet
          Ulrica Messing om spam
        </IPQ_title>
      </div>
      <div type="IPQuestionBody">
        <p xml:id="i-LaYNL8U1rsKC4uU6y66zPi">
          Kostnaden för att skicka spam är praktiskt taget noll. Därför
          är det en intressant marknad. Beräkningar säger att det räcker
          med att ett eller två stycken av tre miljoner spam resulterar
          i en ekonomisk transaktion för att det ska vara lönsamt! Det är
          dessutom så att det huvudsakligen är "kidnappade" datorer som
          sprider spam. Genom att trojaner tagit över datorerna kan oskyldiga
          användares datorer fjärrstyras och användas i sammanhanget.
        </p>
        <p xml:id="i-6S8pWc5Ehs234fVcT262Nk">
          Genom ett EU-direktiv ålades medlemsländerna instifta lagar mot
          spam. Sverige valde då att uppdatera marknadsföringslagen (MFL).
          Uppdateringen gäller sedan den 1 april 2004 och säger att en näringsidkare
          vid marknadsföring till en fysisk person får använda e-post om
          personen har samtyckt till det på förhand eller om det finns ett
          befintligt "kundförhållande". Till myndigheter och andra juridiska
          personer räcker det att e-posten i fråga innehåller en giltig
          adress till vilken mottagaren kan sända en begäran om att marknadsföringen
          per e-post ska upphöra. MFL gäller emellertid enbart för näringsidkares
          marknadsföring av produkter och tjänster, och inte för exempelvis
          politisk propaganda och religiös förkunnelse.
        </p>
        <p xml:id="i-AXfk461GbgGCBhm9pQEEEb">
          Faktum är dock att lagstiftningen hittills har haft en försumbar
          effekt på spamvolymen. USA:s lagstiftning anses till och med ha
          medverkat till en ökning av spam. För övrigt kommer ca 80 % av
          spamvolymen från USA. Andra stora spamländer är Kanada, Korea
          och Kina.
        </p>
        <p xml:id="i-9VrvmSVu9iE4g2h4TC4JME">
          Riksrevisionen konstaterar i Vem styr förvaltningen? (RiR 2004:19)
          att myndigheterna har stora kostnader för spamhanteringen och
          att det råder stor osäkerhet om vad som får och inte får göras.
          Det finns ett stort utbud produkter av typ spamfilter, men när,
          var och hur ska de användas? Hanteringsproblematiken utreds för
          närvarande av Statskontoret.
        </p>
        <p xml:id="i-TUGWuwsPTyNbX3temRtNiw">
          Frekvensen skräppost har under senare år ökat så att den numera
          uppgår till ca 50 % av e-postvolymen. Dessvärre tror många bedömare
          att frekvensen ytterligare kommer att öka.
        </p>
        <p xml:id="i-38vt5Ynm9Jr2JrMoLa1JAr">
          Alla som tar emot e-post får betala för skräpposten. Den gör
          informationssamhället mer tungrott och onödigt dyrt och lägger
          redan i dag beslag på 25 % av nätets kapacitet.
        </p>
        <p xml:id="i-F83c1u8Eq23qrZPNrvQG3j">
          Enligt föreningen Antispam.nu kostar den kapacitet som skräpposten
          tar i anspråk så mycket som 315 miljoner kronor. Arbetstidsbortfallet
          för yrkesarbetande är den största kostnaden, den har beräknats
          till 20@25 miljarder kronor per år. I arbetstid är mer än 50 000
          personer sysselsatta på heltid med spam. Arbetet med "filter"
          på dataavdelningarna kostar ca 22 miljoner kronor per år. Kostnaderna
          för "filter" uppgår till ca 25 miljoner kronor per år, ofta som
          licenskostnader.
        </p>
        <p xml:id="i-74wynPyhhpiXE8suxK5se4">
          Mina frågor till statsrådet är därför:
        </p>
        <p xml:id="i-JpY9PmGHHRPxYLqKhjgdAp">
          På vilket sätt avser statsrådet att agera för att dagens erfarenheter
          av spam ska tas till vara i den kommande IT-propositionen?
        </p>
        <p xml:id="i-BGcUoFgmovUnJw5FS5c6z9">
          Vad gör statsrådet för att minska skräppostens belastning på
          svenska myndigheters, företags och privatpersoners datorer?
        </p>
      </div>
    </body>
  </text>
</TEI>
